





<md:KR5a0247_HFL_005-012b>
<md:KR5a0247_HFL_000-001a>
西山羣仙會眞記序
序曰性非生知學道者必資於切問道難言傳立教者不尚於
明文藏機隱意恐輕泄於聖言比物囑辭乃密傳於達士世有
讀書而五行俱下開卷則一覽無遺聲名喧世孰知不死之方
頭角摩天豈悟希夷之理必也訪道尋眞求師擇友覽仙經之
萬卷不出陰陽得尊師之一言自知眞僞水火木金土五行也
相生而爲子母相尅而爲夫婦舉世皆知也明顛倒之法知抽
添之理者鮮矣上中下<md:KR5a0247_HFL_000-001b>精炁神三田也精中生炁炁中生神舉
世皆知也得返復之義見超脫之功者鮮矣知五行顛倒方可
入道至於抽添則爲有道之人也得三田返復方爲得道至於

超脫則爲成道之人也古先達士無不道成委成道者百無一
二今來後學徒有道名委入道者十無八九欲論得道而超脫
者西山十餘人矣遂從前聖後聖祕密參同一集五卷取五行
正體之數每卷五篇應一炁純陽之義開明至道演說玄機因
誦短篇發明鍾呂太上至言<md:KR5a0247_HFL_000-002a>庶得將來有悟勤而行之繼僕以
出塵寰爲蓬瀛之侶華陽眞人施肩吾希聖序
