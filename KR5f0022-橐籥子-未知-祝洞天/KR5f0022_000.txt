








槖籥子(隂丹内篇附)志八
三道明眞反本第一
橐籥子曰天有其精地有其靈若人得之可
以長生在天成象在地成形形象禀氣氣生
精靈不可去形取象不可去象取形取形即
失象失象即無形問曰天精者何也地靈者
何也而能死生人乎答曰天精者寳也地靈
者寳也曰寳者何也曰金也玉也昔玄帝運
金於洞天青童埋玉於隂宫故知天無寳而
日月不大明地無寳而山嶽不恒靜人無寳

而形神不常全問曰寳者從何而生然若是
乎答曰隂陽結氣天地覆載春以暄之仁之
夏以暑之禮之秋以凉之義之冬以寒之智
之變化若此而遂成焉隂多則爲金陽多則
爲玉吾亦然知而然矣問曰有他藥作之乎
答曰凡藥作之者以隂運陽轉柔成剛以五
行之氣而滋之四時之氣而鼓之是以變化
亦同自然矣問曰天地長久可不爲有寳乎
曰然問人天地同乎曰同問人何不齊天地
長久而人俄頃哉答曰天地爲無欲其寳常

存故能長久人心有欲其寳喪焉所以俄頃
耳曰天地之寳今已識矣在人之寳所未曉
願聞其義對曰人之寳者以骨爲金以髓爲
玉以神爲精以靈爲識人既染欲即髓竭而
骨枯髓竭即精不神骨枯即靈不識靈不識
即神散精不神即氣亡是故心爲之耄面爲
之皺腦爲之減髮爲之素皆由身寳漸去去
盡即死也曰吾面已皺髮已素其死乎對曰
然問曰吾以無欲其寳可復乎曰不可復也
問向言天地無欲故能長久人既與天地不

殊吾欲法天地無欲其寳不可復何也對曰
寳者難得而易失子已失矣難可復之曰君
欺我耶謂我有寳即生無寳即死我見未死
即應寳在既是寳在無欲即合長存反言無
欲不得復寳性命之重無相戲耶曰吾不戲
子問更設何法而復寳焉曰子非神監於是
惑人遂三日三夜不寢不寐思之不逮至於
骨立曰神監之理茫然莫解思惟先生賜垂
乙密對曰神監者監物復自監故名神監曰
我只見監在於物不聞有自監之監耶曰不

能自監何名神監子既不明爲子重述之矣
且天地無欲其寳常存尚被四時之所蒸寳
欲枯焉五行之所轉寳欲竭焉是故玄帝青
童埋金填玉者用補天地之枯竭也所以明
不息焉靜不動焉今子心有欲其寳將盡不
知有填補之理空擬守枯骨竭髓子之固也
何如天地乎曰悟矣愚智有隔晦爽自昧今
聞是言信知頽顔之可嬰素髮之可黑曰非
金頽顔之不嬰非玉素髮之不黑子但勤求
當獲之矣我奉師言子以可教相隨竭奉吾

必授君矣
五行建位泉石第二
橐籥子曰天生五才去一不可況金丹之道
其可忘之乎見子積勤不恡所祕今欲演說
夷心靜形夫五才者上緒乎天而五曜立焉
下積乎地而五嶽鎮焉中成乎人而五臟生
焉周行乎萬物終不殆於眞元問曰眞元者
何答曰元氣也曰元氣與五才同乎曰元氣
者其大也則籠罩八隅其小也則潜藏一毫
嘔坤吐乾出有入無五才受統遂成物先故

五才不離元氣元氣不離五才混其名即一
辨其功即殊故元氣爲五才之君五才爲元
氣之臣是故君臣相臨而不可去曰金丹用
其元氣五才乎曰用之耳元氣五才其有形
乎曰元氣本無形因精而生有得服者不死
不生元氣去五才而不見五才失元氣而不
行曰吾幼探玄業而十數年所聞先生至言
皆義驚耳目理動神眞願示金丹中元氣五
才之形曰吾豈於上業外而得耶名目之似
分眀耳且元氣者水銀也五才者五金也曰

水銀元氣意盡忌言五金即愚心莫曉曰五
金者黑鉛也問曰爲鉛一色别更有之答曰
子未知此應甚疑惑誠一聽吾論之矣所以
水銀爲元氣者謂水銀混沌混沌不可以形
象說飛之即爲朱砂則少陽也反朱砂爲水
銀即少隂也其黑鈆者化之爲黄丹即太陽
也變黄丹爲黑鉛即太隂也此之二物神不
能測聖不能知一隂一陽分理四方千變萬
化制伏衆石作道之本爲丹之源且鉛也外
黑水數一也砂色内白金數四也以一配四

五義立焉曰道之將極矣在乎神丹今奉解
釋悲感交契爲當二物便用爲復别有枝葉
二物爲根八石爲莖曰往聞先生云金王填
補天地況其人乎願盡聞之開發心目曰子
既隨吾何慮不得夫道不可倉卒而得之求
眞不可卒爾而得之更待他曰爲子一論
八卦繫象指明第三
橐籥子曰八卦之精擊象於月此道至大非
口談說爲子寫圖令子分别
初三日夕月出庚其象宸其精木其味酸其

名青






初八日夕月出丁其象兊其精金其味辛其
名白









十三日夕月出甲其象乾其精金其味辛其
名白




十六日平明月見辛其象巽其精木其味酸
其名青







二十三日平眀月見丙其象艮其精土其味
甘其名雄





一一十九日平眀月没乙其象坤其精土其味

甘其名雌





柔籥子曰子欲思此務精心神道自通天符
問曰曾聞先生之言八卦者八石也今見其
六不見其二可盡聞之乎答曰此之二象天
地尚隱吾何敢泄天道耶吾實不經師訣爲

精感所通耳乃詣爲言遂反心入無七日六

夕乃悟耳神會似見五金仙君爲說三化五
轉之道不知所以然矣行于陌上鼓腹而歌
詣吾門曰小子已明矣吾謂之曰嘉乎長生
之道子之得矣
四序剛柔成歲第四
橐籥子曰天以四時成乎萬物人以四氣養
其形骸況爐火妙道而不法之乎問曰爐火
妙道何也對曰天之道陽動於子而昇於巳
春夏也隂萌於午而降於亥秋冬也四時氣
順而一歲成焉九日炎盛五金飛焉曰向聞

先生之言若出潢洿而涉滄海者矣
九一道備無爲第五
橐籥子曰一隂一陽之謂道夫道始一而終
九是故金丹九轉必備五常寔由隂陽之所
生乃悉天地以奉之萬象通精神靈合啓一
象不足即瓦礫何殊故能變化骨肉輕氣眞
身獲廣莫之逍遥遂大羅之放逸於是生死
冰泮塵濁煙收拜倒景之
玉皇禮生清之宫闕或受命於東華奉册於
霄漢亦眀七代之福積善哉無爲不弘而自

成也


橐籥子(終)






