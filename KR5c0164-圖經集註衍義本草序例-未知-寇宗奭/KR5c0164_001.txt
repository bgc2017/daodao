










圖經衍義本草上卷一競五
　　　　宋通直郎辨驗藥材寇宗奭編撰
　　　　宋太醫助教辨驗藥材許洪校正
　　　補註總敍
舊說本草經神農所作而不經見漢書藝文
志亦無録焉平帝紀云元始五年舉天下通
知方術本草者在所爲駕一封軺傳遺詣京
師樓護傳稱護少誦醫經本草方術數十萬
言本草之名蓋見於此而英公李世勣等注
引班固叙黄帝内外經云本草石之寒温原

疾病之深淺此乃論經方之語而無本草之
名惟梁七録載神農本草三卷推以爲始斯
爲失矣或疑其間所載生出郡縣有後漢地
名者以爲似張仲景華佗輩所爲是又不然
也淮南子云神農嘗百草之滋味一日而七
十毒由是醫方興焉蓋上世未著文字師學
相傳謂之本草兩漢以來名醫益衆張機華
佗輩始因古學附以新說通爲編述本草繇
是見於經録然舊經纔三卷藥止三百六十
五種至梁陶隱居又進名醫别録亦三百六
