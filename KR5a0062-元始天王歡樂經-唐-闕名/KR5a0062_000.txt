








元始天王歡樂經　　　　　　　　宿七
元始天尊成就十方國土度諸衆生國土成
就將還大羅冥寂元通於天首之山萬光瑶
殿七寶瓊臺衆真侍衛諸天齊臨與高上玉
帝太上道君至聖尊神諸天帝君仙眞聖品
校録法門以三十六部眞經付囑三千世界
五億諸天流通教化開度天人使當來男女
普入信根付囑既己九炁天君從座而起長
跪稽首擎拳上白
天尊曰臣從无量劫來輪轉生死運度因縁

常在福中得遇道眞經教開張寔由天尊廣
救之恩常見下方世界宛利天中人王國主
造惡者多或躭著婬色飲酒猖狂不憂百姓
苦酷萬端或畋遊漁獵放蕩无窮或廣造宫
殿臺榭城池或音樂倡樂馳騁人間或大營
陵廟征討四方或毒心熾盛殺害賢人或信
用讒諛不從忠正或賦役繁雜以供一身或
不信宿命罪福因縁或毁道形像玄壇靈觀
或殺道士山林栖遁或焚燒經教訾毁聖眞
或父子相殘自相誅戮或兄弟讎關骨肉交

爭怨氣聞天暴虐无度人靈號訴不可勝言
未審此輩何以教之伏願天尊開大慈悲說
法度人令歸善道
天尊答曰皆由衆生業縁所感不信罪福宿
命因縁无量劫來值今惡對洪灾流蕩水火
刀兵倒海傾山死亡飢疫父南子北男女分
張萬苦縱橫百姓荼毒山鳴鬼哭妖彗遍天
地震天崩河驚海沸衆灾交沴獸化成人惡
氣感生星辰見象誡示天下令識吉凶誰謂
愚癡不能自覺吾今爲汝説此經文使諸國

王悉得歡樂率土安寧九氣天君稽首請曰
唯願慈尊特垂大宥告以未聞天尊曰若國
主人王及以妃后大臣宰輔男女善人常當
發心歸依正道供養三寶廣建福田立觀度
人抄經造像行道禮拜受戒持齋布施放生
懺悔發願救濟窮厄解免囚徒開赦罪人省
諸賦役遠離酒色儉約己身愛養人民憂勞
一切常敷百座講説大乘廣召法師教化羣
品然燈照夜散華燒香晝夜誦經投告山水
神仙洞府天地靈祗嶽瀆名川置諸仙觀開

度男女皆使出家保護住持永不休替即諸
天歡樂國土安寧日月星辰各依分度河海
潜默風雨和調一切欣欣普天快樂是時善
忍國王捨其宫苑及以城闕國中勝處山林
名嶽置諸靈觀玄壇精舍遍其境土擇國中
男女形容端正智慧聰敏有善心者皆使出
家并諸王子妃主公侯牧伯宰輔大臣能出
家者悉令入道紹隆正法助國化人兼諸妃
后公主王子宰輔大臣國中男女大富長者
各隨王發心捨施屋宅及以園苑池臺庭院

造諸靈觀安置經像開度男女皆使出家住
持供養願國安寧又常造天尊无上法身應
真化像仙真聖品金剛神王師子辟邪香官
使者仙童玉女龍虎君等禮拜供飬係念見
前願得真道不死長生常寫三洞經教裝潢
絛軸流通讀誦講説敷演願求神仙常建百
座廣召法師晝夜講説三洞大乘无量妙義
教化一切保護人民常持齋禮拜散華燒香
奉戒發願以度已身常放贖生命奴婢下賤
布施貧窮道邊立井種植果林造諸屋舍及

以橋梁濟度一切廣布慈悲常設義田施衣
及食拯救飢寒常然燈照夜解拔灾厄助天
光明不入盲道普消暗冥常以法衣法具器
物几杖飲食華果名香上藥供飬出家十方
法身常以綾羅錦綺綿絹布帛金銀珠玉七
寶珍奇車馬童僕田園屋宅男女妻妾米麥
之屬供養三寶常住楅田常造鍾磬旛華幢
蓋香鑪帳座巾帕裀褥玄壇欄楯如意澡灌
塵拂坐具夾膝等物供飬經像及以法身常
修靈觀殿堂樓閣師房廊宇臺榭池沼功德

巍巍常念經念道懺悔祈恩以滅罪愆常修
上清大洞金房天寶洞真三元行道以求鍊
質得道成真常修金籙行道調理璿璣正天
分度國祚興隆常修黄籙行道以抜億曾萬
祖地獄幽魂常修明真行道和天安地保國
寧人常修自然行道普爲生死男女存亡常
修靈寶三元行道懺謝天地水火抜贖先亡
開度己身常修塗炭行道以度厄難水火刀
兵囚徒繫閉疾病灾厄常修洞神三元行道
遍爲天地一切衆生常修洞淵神呪行道辟

除魔沴一切鬼神山精祅魅疫病瘟㾮常修
㫖教行道開導危苦解厄消灾常修正一行
道延年益筭保命扶衰常修太平洞極行道
兵戈止息百穀熟成常修五鍊行道安穩陵
廟開度亡人常供飬巖栖學真道士願早成
真常投告山水行道設齋願國土太平常持
正一符籙徴邪劾鬼爲諸男女常誦道德清
靜无爲少私寡欲常持洞神經誡制斷邪精
役御神鬼常持洞玄經誡滌除三業清浄六
根滅慮忘身轉神入妙常持洞真經誡冥心

寂想與道合真常持三洞大法行諸觀慧寂
定歸无常以六齋十直詣觀燒香行道念誦
講説大乘散華然燈布施發願爲物及身常
修故像及諸舊經楅德薰修遍及存亡常至
月半請諸大德法師懺悔受誡洗濯身心常
自講説讀誦教化國人令生道心常行讚歎
歌頌天尊无量聖德覆護衆生常卑宫室清
廉克己常遠酒色保養形神常行仁德以懷
他國常行慈念安樂衆生常斷畋漁放贖生
命常减滋味服食持齋常少賦斂救濟貧窮

常无徴召安撫邊方常用和柔不行刑罰善
忍國王及以妃后大臣宰輔國中男女諸王
子等常行如此功德精進勇猛清浄智慧忍
辱持戒布施奉齋心心不退名聞諸天天王
歡樂降駕齊臨神仙兵馬仙童玉女三界五
帝一切威靈常來擁護天靜地默日月光明
星宿合度風雨順時百穀豐熟男女興隆地
藏發泄枯骨更生年命長遠无有夭傷王及
妃后並諸大臣王子皆得輕舉白日登天今
爲四梵真人善忍國復爲極樂國矣來生男

女各自勤焉爾時
天尊常遺智日真人寶月真人明遠真人淨
光真人開天真人通生真人文德真人慈等
真人楅力真人平和真人虚寂真人空玄真
人无相真人有惠真人遍空真人普明真人
惠遠真人清明真人澄照真人等鑑真人玄
覽真人大覺真人智力真人寶藏真人金明
真人思遠真人法藏真人玄通真人流照真
人觀慧真人大慧真人明相真人至誠真人
同明真人紫光真人金景真人玉英真人靈

真真人真空真人洞虚真人微妙真人凝玄
真人保志真人守定真人安忍真人抱玄真
人自然真人无名真人覺空真人太明真人
登玄真人至清真人圓道真人玄一真人本
際真人真一真人瑶光真人静智真人長生
真人浄空真人明道真人寶首真人獨覺真
人法海真人澄明真人寶相真人見空真人
四達真人八明真人九轉真人三輪真人六
通真人七覺真人一相真人二儀真人五惠
真人十輪真人常浄真人信德真人定志真

人寶真真人安志真人通微真人入无真人
龍漢真人延康真人赤明真人開皇真人上
皇真人寶海真人寶香真人香水真人玉鏡
真人德水真人法水真人天一真人大一真
人明天真人廣道真人遍照真人等一百真
人或乘飛雲丹霄八景玉輿瓊輪羽蓋浮空
步虚神仙兵馬巨億萬計按節持旛无鞅數
衆教化人間演説經法敷暢靈音舉善輟惡
名奏諸天若男若女皆當一心修齋行道立
諸善功真人降駕一時監臨燒香散華莫不

記聞復遺輪天童子承香童子明玉童子首
明童子捧印童子奉法童子侍經童子奏香
童子流光童子日蓋童子抱月童子休靈童
子浮空童子驛龍童子傳章童子通命童子
典護童子守堂童子衛香童子宣梵童子清
唱童子聞法童子玉音童子金聲童子鳴鍾
童子金首童子寶明童子瓊日童子瑶華童
子合煙童子飛雲童子上空童子昇天童子
清淨童子録善童子禮香童子智首童子浮
香童子挹真童子執符童子玉籍童子南昌

童子朱明童子赤光童子通靈童子遍天童
子遥天童子飛虚童子九光童子八惠童子
金輪童子玉關童子天關童子紀善童子檢
天童子檢地童子遊輪童子慈上童子六能
童子四非童子迎香童子扶容童子晨華童
子寶冠童子玉表童子乘虚童子飛煙童子
橫空童子坐虚童子持蓋童子上藥童子獻
華童子金銀童子瓊輿童子接生童子育嬰
童子神英童子福堂童子靈華童子舞鳳童
子祥鸞童子變化童子問法童子請經童子

玉童童子金符童子瑶印童子寶璽童子瓊
珮童子金龍童子得道童子无礙童子自在
童子常樂童子延筭童子致楅童子護命童
子扶衰童子捍厄童子益筭童子等一百童
子常處人間勸化男女持奉齋誡誦經行道
禮拜懺悔生諸善心清浄六根衆惡惱難一
切罪福微細必知凡厥楅田皆來監映復遣
龍華玉女鳳環玉女金箱玉女玉璫玉女寶
函玉女銀華玉女散華玉女扶香玉女進符
玉女傳言玉女開經玉女啓香玉女捧衣玉

女扶冠玉女迎風玉女龍光玉女鳳裙玉女
金髻玉女寶耀玉女益筭玉女延齡玉女萬
壽玉女千楅玉女玉輪玉女金蓋玉女昌樂
玉女長壽玉女安國玉女開明玉女四照玉
女六度玉女七惠玉女明靈玉女明真玉女
注楅玉女除殃玉女消灾玉女度厄玉女延
年玉女護相玉女歡樂玉女守身玉女保命
玉女歸楅玉女來祥玉女致靈玉女祈真玉
女圓浄玉女和樂玉女正一玉女靈華玉女
扶烟玉女定生玉女太玄玉女青宫玉女丹

臺玉女絳宫玉女紫房玉女黄素玉女拜真
玉女乗雲玉女飛香玉女含香玉女玉蘭玉
女玉華玉女金掌玉女流環玉女説法玉女
講經玉女奉戒玉女持齋玉女行香玉女禮
拜玉女散香玉女步玄玉女吟真玉女誦念
玉女清水玉女素雲玉女八輪玉女金芝玉
女瑶英玉女玉容玉女金姿玉女常慈玉女
明相玉女明空玉女六空玉女四華玉女三
天玉女四梵玉女三清玉女大羅玉女東華
玉女北真玉女西靈玉女南極玉女中黄玉

女十天玉女五色玉女等一百玉女常爲男
女筭定年命災危厄難保命扶衰校勘罪楅
善惡吉凶凡諸動意皆悉上聞復遺辟邪金
剛斬邪金剛召鬼金剛降魔金剛伏毒金剛
禦非金剛消災金剛逐凶金剛吐火金剛吞
精金剛乘龍金剛霄輪金剛排虛金剛拓山
金剛吸海金剛吹雲金剛威靈金剛捕邪金
剛束鬼金剛八威金剛橫風金剛攝龍金剛
虎威金剛奔虚金剛踏空金剛召天金剛移
山金剛引仙金剛斷沃金剛攝地金剛把日

金剛履月金剛漱火金剛食鬼金剛飲河金
剛叱石金剛啖鐵金剛消靈金剛振威金剛
防非金剛分影金剛通明金剛勇武金剛奮
威金剛大力金剛百邪金剛萬天金剛橫空
金剛滿虛金剛萬丈金剛分身金剛千形金
剛等空金剛齊天金剛倒嶽金剛典經金剛
侍靈金剛防護金剛天靈金剛按善金剛清
神金剛八鎮金剛正道金剛住持金剛護戒
金剛衛堂金剛奉齋金剛禦邪金剛防兇金
剛步空金剛金頭金剛鐵額金剛捍厄金剛

延年金剛保命金剛益筭金剛扶衰金剛當
奸金剛度厄金剛消難金剛橫天金剛保國
金剛滅凶金剛辟兵金剛伏鬼金剛通天金
剛攝魔金剛非靈金剛震明金剛動天金剛
玉弩金剛金兵金剛迴風金剛駕日金剛糾
非金剛彈邪金剛吞祅金剛噬獸金剛八殺
金剛神通金剛等一百金剛常行人間將諸
侍從无鞅數衆遍滿虚空若有善男子善女
人持齋禮拜誦經行道然燈散華供養三寶
建諸善功是諸金剛將諸徒衆應時臨降防

護宅舍侍衛左右驅除凶惡斬馘精邪一切
鬼賊永不干身三界五帝常來衛護名聞諸
天復遺禦凶神王威劍神王吐雲神王起雨
神王伏魔神王徴靈神王召鬼神王飛天神
王浮空神王青天神王侍經神王周天神王
九首神王六眼神王十手神王勝力神王大
威神王明天神王察地神王制邪神王攝精
神王馭日神王正奸神王揮光神王調劔神
王撝幢神王吞山神王飲海神王吹風神王
火焰神王消災神王捍厄神王延年神王保

命神王度厄神王益筭神王詔命神王除難
神王蕩邪神王保國神王橫海神王丹天神
王迴凶神王歸善神王守信神王定非神王
變化神王无畏神王啖邪神王吞煙神王徴
雷神王激電神王滅影神王鐵眼神王六足
神王飛龍神王翻天神王倒地神王伏寇神
王止奸神王斷邪神王伏兇神王輪空神王
轉天神王八極神王昇天神王隱化神王潛
靈神王殺鬼神王望雲神王千手神王百眼
神王四口神王青舌神王緑齒神王黑耳神

王紫毛神王開𦚾神王大面神王脩肱神王
獨足神王一目神王偏手神王共首神王金
眼神王大額神王橫口神王隆鼻神王玉勝
神王寶華神王雲行神王按劍神王翔風神
王聲威神王萬力神王轉勝神王素天神王
揺真神王撫仙神王明道神王等一百神王
常在人間保護國王有道心者興雲致雨伏
寇除𠒋斥逐災殃不令侵擾若男女有心講
誦經法建大善功皆來監映助其福力降伏
魔精辟除災沴人王有道常當保護率土安

寧復遺斬邪將軍柱天將軍總土將軍歷旌
將軍剛風將軍辟邪將軍降魔將軍網羅將
軍破邪將軍捕鬼將軍橫天將軍收鬼將軍
功曹將軍太衝將軍天剛將軍太一將軍勝
先將軍小吉將軍傳送將軍從魁將軍河魁
將軍登明將軍神后將軍大吉將軍六紀將
軍乘風將軍行天將軍遊虛將軍步剛將軍
躡紀將軍金冠將軍龍首將軍鳳威將軍伏
奸將軍八威將軍六害將軍九宫將軍吞魔
將軍烈天將軍總氣將軍攝山將軍召海將

軍誅寇將軍金手將軍收邪將軍誅符將軍
定奸將軍開山將軍伏靈將軍蕩凶將軍勝
輪將軍神虎將軍金虎將軍王兵將軍仙官
將軍捍厄將軍扶衰將軍度厄將軍保命將
軍護身將軍消灾將軍救度將軍好生將軍
把山將軍吐毒將軍伏沃將軍掃邪將軍衛
經將軍伏非將軍斷邪將軍窮奇將軍鬱壘
將軍玉斗將軍司殺將軍候常將軍宣道將
軍奔星將軍寧國將軍保民將軍守真將軍
平天將軍九地將軍三天將軍平氣將軍正

一將軍洞神將軍太上將軍靈寶將軍神祝
將軍洞真將軍護戒將軍招靈將軍揮虎將
軍激邪將軍登天將軍天丁將軍都官將軍
驛騎將軍左天將軍右陰將軍等一百將軍
常在人間防兇止惡誅邪伏鬼保祐人民使
國安民豐天下太平
天尊曰若國主人王及以妃后大臣宰輔國
中男女能發善心置立玄壇靈觀造像寫經
建齋行道受戒懺悔布施發願燒香散華放
贖生命建百高座講説大乘晝夜不倦廣修

功德大設義田施衣及食開度一切救濟貧
窮吾常遺真人童子玉女金剛神王將軍擁
護國王保祐人民若有善男女輩常能誦習
講讀此經呼其名字及造形像旦夕禮拜燒
香存念所有灾厄隨心消滅求男得男求女
得女求長命得長命居家安樂富貴巍巍天
王歡樂列名上清當來男女宜勗之矣
爾時諸天聖衆及九氣天君將諸徒衆同聲
唱善禮拜天尊一時而退
元始天王歡樂經








