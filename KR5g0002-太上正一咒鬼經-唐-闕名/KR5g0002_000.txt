








太上正一咒鬼經
天師曰太上大君天之尊神左監祭酒天之
眞人左從百二十蛟龍右從百二十猛虎前
導百二十朱雀後從百二十玄武頭上有五
彩華蓋足履魁罡素男玉女衣服元炁玄炁
玄黄周旋而遊生門晝夜與日月同光下統
地祇上應北辰自有力士童男童女數千萬
人齎持刀劍所礙者穿皆乘天鹿鳳凰騏驎
窮竒辟邪數百爲羣螣蛇猛獸九萬九千皆
能飛行出入無間噉食百鬼數千萬人衆精

百邪不得妄前天師神咒急急如律令
天師曰太和玄老乘青雲紫輦華蓋玉女車
輪水精爲輿金銀爲厢驂駕九龍光照諸天
絳紫毛裘混混沌沌晃晃星星震動驚人但
求百官江河大神龍王鬼帥藏在雲間叩頭
搏頰求自披陳不聽理訴收付獄君銅枷鐵
鎖鉗其喉咽衆邪惶怖不敢妄前勅辦行厨
賜吾眞神吾今當出召神君久藏不見十億
年但捕血祀諸姦神殄窮天下剋異民祅言
妄語自爲神訾毁道炁𡜍妬賢皆是妖惑蟲

道神但行邪僞别正眞天師銜命化善人蟒
蛇之鎧兼欲前邪逆妄害鐵鎖連捉頭三斬
烹汝身窮竒辟邪縱横吞比至神祀盡根元
家親丈人但莫前授吾神咒爾莫前勅急急
如律令
天師曰吾爲天地除萬殃變身人間作鬼王
身長丈六頭面方銅牙鐵齒銜鋒鋩手持礕
磨戴鑊湯動雷發電迴天光星辰失度月慘
黄顛風泄地日收光草木焦枯樹摧藏崩山
裂石斷河梁車載鐵鎖棓銀鐺一月三榜六

咒章募求百鬼勤豪强得便斬殺除凶殃吾
持神咒誰敢當急去千里勿當殃急急如律
令
天師曰吾上太山謁見黄老君教吾殺鬼語
我神才上呼玉女收捕非殃登天左契佩帶
印章頭戴華蓋足躡魁罡左扶六甲右扶六
丁前有黄神後有越章神師誅伐不避豪强
先殺邪神後滅遊光何神敢前何鬼敢當縛
汝置水煑汝鑊湯三日一笞五日一榜門丞
捉縛玉女□掠吾吏受辭竈君上章某甲無

罪過不得病賢良吾含天地炁咒毒殺鬼方
咒金金自銷咒木木自折咒水水自竭咒火
火自滅咒山山自崩咒石石自裂咒神神自
縛咒鬼鬼自殺咒禱禱自斷咒癕癕自决咒
毒毒自散咒詛詛自滅天師神呪至不得相
違戾急去千里急急如律令
天師曰吾爲天地師驅逐如風雨左手執青
龍右手據白虎胷前有朱雀背上有玄武頭
上有仙人足下有玉女手中三將軍十指爲
司馬功曹令束縛送到魁罡下徘徊三台間

五星皆捉把浮遊華蓋宫徑過閭闔下勅誥
太山府並及行使者收捕姦邪鬼祅魅耗亂
者及時誅邪僞露尸於道左御史上天曹今
以奏得下天師神咒至急急如律令
謁請素車白馬君五人兵士十萬人主收某
家宅中三丘五墓之鬼
謁請運炁君五人兵士十萬人主收某家宅
中百二十刑殺之鬼
謁請都曹正君五人兵士十萬人主收某家
宅中衆精百邪之鬼

謁請考召君五人兵士十萬人主收某家宅
中下官故炁之鬼
謁請守宅神君五人兵士十萬人主收某家
宅中辟邪盜賊之鬼
謁請廣司君五人兵士十萬人主收某家宅
中十二月建破殺之鬼
謁請北城語命謀議君五人兵士十萬人主
收某家宅中北時建王之鬼
謁請刺史從事千二百人各官將五人兵士
十萬人主收某家宅中五方瘟疫炁剔人之

鬼
謁請無上太和君五人兵士十萬人主收某
家宅中百二十祅魅邪道之鬼
天師曰欲行道法欲治身修行欲救療病苦
欲求年命延長欲求過度災厄欲求白日昇
天欲求宅舍安穩欲求田蠶如意欲求販賣
得利欲求奴婢成行欲求仕宦高遷欲求訟
詞理訴欲求男女命長欲求保宜子孫欲求
婦女安胎今爲别請十部都曹正炁中即刺
史從事素車白馬君北城詔命君天上督逆

君廣司君太玄老君太和之炁一千二百人
各將軍五人屯住某家中庭兵刃外向監察
内外下官故炁血食之鬼祅惑之神衆精百
邪千鬼萬神□屍土精土毒造功立宅架屋
立柱築治園墟修營家宅破壞舍屋移轉井
竈動促門户捕治籬落縛束壁帳穿井掘窖
填補塞孔高下之功立成之功破殺之炁悉
以斬殺之并收某家宅中五殘六賊十二祅
惑男女非𦍙先代咎殃及咒殺□屍破邪故
炁留殃妖魅寄鬼𡜍妬五虚六耗十二注詛

野道夢寤顛倒縣官口舌背自消滅中宗外
親前亡後死男女復連無辜之鬼客死之鬼
兵死之鬼星死之鬼注死之鬼前死之鬼後
死之鬼應時咒殺之鬼及諸百怪梟鳥鵶鵲
百鳥妄鳴狗嗥作怪血光金光火光水光木
光衣光髮光舍宅門户開閉音聲之怪甑叫
釜鳴金鐵之精天蜂青蠅蟲蛇野獸狐狸六
畜五毒之炁藏在宅中不肯去者伏惟
太上勑下天曹應咒斬殺之如玄都鬼律不
得相于奉天師神咒急急如律令

臣重啓太上大道君太上老君太上丈人天
師嗣師系師等三師文書事門下君將吏兵
六質六直六端六慤二十四君等臣某稽首
再拜
上言今世微薄運劫欲盡人民凶逆相習來
久外陽爲善内懷豺狼但欲作惡不念行慈
背面異辭共相規圖萬人之中無有一人欲
求生道者乎心懷惡行𡜍妬異端俱作死事
淫泆好色馳務榮禄輕孤易貧强弱相凌君
臣相伐父子相言兄弟相殺母女相駡婦姑

相𢙆夫婦相圖骨肉相食不避親踈是以道
炁不覆故放天災於九州之内白骨千里雖
好者百不遺一如此之人自爲剛强抄賣婦
女以爲嬖妾上有五六下有三四車馬衣裘
富貴奢泰任情恣意無所窮之維行鳴趨不
避老少但行祅惑責領姧師更相厭固或録
人形像召人名諱長付社竈波也泉水無不
痛處香美齋餅求於司命欲令男女憎他愛
己迴心附影以爲歡悅隨時祭祀遂成野道
雖利目前殃考在後食人兒女盡以及身破

門滅户殃及後代如此祅惑不可常事臣以
姧惡故列表上奏歸命太上三天道主惟願
太上勅下天曹請下吏兵六甲將軍六丁之
神依咒斬殺野道之氣誅邪滅僞太上之制
煞鬼生民大道正法割給吏兵如臣所上佐
臣討伐立時消滅如玄都鬼律急急如律令
天師曰今日甲貫野道脅今日乙斷野道髮
今日丙斷野道影今日丁斷野道形今日戌
斷野道手今日巳斷野道脾今日庚斷野道
肝今日辛斷野道肺今日壬斷野道心今日

癸斷野道尾斬野道死天野道三地野道五
非主人家親不得住吾持神咒速出去江海
中有窮竒共避邪將咸池食野道肉噉野道
皮汝不急去死乃至天帥神咒急急如律令
天師曰今日六乙野道急出六丙六丁野道
自刑六戊六己野道不起六庚六辛野道不
神六壬六癸野道自死六甲將軍六丁之神
斬殺野道不得近人天師神咒急急如律令
天師曰今日寅申野道不神今日卯酉野道
不壽今日辰戌野道急出今日未丑野道不

久天師神咒急急如律令
天師曰五寅五卯斬殺野道五辰五巳斬殺
野道妻子五午五未斬殺野道祅魅精祟五
申五酉斬殺野道父母五戌五亥斬殺野道
付海五子五丑斬殺野道頭首天師神咒急
急如律令
天師曰今日甲辰野道不神今日甲戌野道
悉出今日乙庚野道不行今日丙辛野道殺
身今日丁壬破野道心今日戊癸殺野道死
今日甲巳殺野道棄市天師神咒急急如律

令
天師曰東方野道青龍蛟南方野道炎火耀
西方野道白虎嘯北方野道玄武尾掉中央
野道黄帝飲汝血血出毒出矣吾知汝姓名
北海大神謂銜犾身長三丈頭長三尺黄金
爲牙齒如曲鑿面廣三尺額頸正白朝食三
千暮噉八百野道不盡見推求索天師神咒
急急如律令
太上運炁解厄君百萬人
无上太中君三千六百人

无上九帝君三十一萬人
无上太和君官將九宫十二營衛諸天虚空
大小一切百姓有病苦者告諸弟子大一太
玄元始炁三十萬億諸國祭酒今牒中國諸
姓字依名殺之若有居諸山鬼林鬼草鬼木
鬼塚鬼墓鬼家鬼他鬼水邊鬼道傍鬼中鬼
外鬼飲食鬼卧時鬼青赤黄白黑五色鬼有
長鬼短鬼大地小鬼廣狡鬼夢寐鬼朝起鬼
夜行鬼步行鬼飛行鬼問人鬼呼唤人鬼傷
人鬼嗔恚鬼急疾鬼行病放毒鬼五瘟鬼剔

人鬼有急咒之鬼自摧滅
正一眞人告諸祭酒弟子若能受吾是經有
急頭痛目眩寒熱不調常讀此經魔魅破碎
不敢當吾咒也若有官獄水火之災亦讀此
經宅中有鬼亦讀此經元君諱字當讀是經
有諸高大廣長鬼神苦撓天下暴酷百姓鬼
神行病鬼神行疫鬼神行炁鬼神有外𦍙鬼
思想鬼癃殘鬼魍魎鬼熒惑鬼遊逸鎮鬼厭
咒鬼伏屍鬼疘死鬼淫死鬼老死鬼宫舍鬼
停傳鬼軍營鬼獄死鬼市死鬼驚人鬼木死

鬼火死鬼水死鬼客死鬼未葬鬼道路鬼兵
死鬼星死鬼血死鬼逋禱鬼斬死鬼絞死鬼
逢忤鬼自刺鬼恐人鬼强死鬼兩頭鬼騎乘
鬼車駕鬼山鬼神鬼土鬼山頭鬼水中鬼據
梁鬼道中鬼羌胡鬼蠻夷鬼忌誕鬼蟲獠鬼
精神鬼百蟲鬼井竈池澤鬼萬道鬼遮藏鬼
不神鬼詐稱鬼一切大小百精諸鬼皆不得
耗病某家男女之身鬼不隨咒各頭破作十
分身首糜碎當誦是經咒鬼名字病即除差
所向皆通此經功德聖力難量於是諸祭酒

□等仰歎靈文欽承法訓志願奉持稽首而
退


太上正一咒鬼經





