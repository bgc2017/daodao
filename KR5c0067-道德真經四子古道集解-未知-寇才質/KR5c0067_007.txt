







誕之意啍啍華誕之詞末學縱橫已亂於天下矣)
爲學日益(通玄經曰周世博學多文不免於亂今以小學爲教不得大道清明立聖專守文法其於爲治難矣)爲
道日損(南華經曰古之爲道者日損)損之又損<md:KR5c0067_HFL_006-020a>(南華經曰損之又損之)以至於無爲(南華
經曰以至於無爲)無爲而無不爲(通玄經曰無爲而無不爲上無爲也下亦無爲也)取天下常
以無事(通玄經曰古之善爲君者取天下而無事省事之本在道日損)及其有事<md:KR5c0067_HFL_006-020b>(通玄經曰木生蟲還自蠹
人生事還自賊各以所好反自爲傷以學生事又以事止事譬猶撓水而欲求清也難矣不足以取天下)不足以取
天下(通玄經曰位高者事不可煩事煩難治不足以取天下)<md:KR5c0067_HFL_007-001a>

聖人無常心章第四十九(此章通玄經言後世懸法設賞而不能移風易俗者有爲政刑
不守道也古者聖人聽其音則知其風觀其樂則知其俗見其俗則知其化誠通其道雖無一言天下萬民與之皆
化者求之一人善信於道太上神化也故曰聖人無常心以百姓心爲心保民如赤子天下皆歸矣)

聖人無常心(通玄經曰古聖人之心日夜不忘欲利人其澤之所及以遠四海矣)<md:KR5c0067_HFL_007-001b>以百姓心爲心
(通玄經曰聖人在上則民樂其治在下則民慕其意)善者吾善之(通玄經曰古者聖人見善如不及見不善如不
祥教不下堂而匡天下民化遷善者求之一人之已善也)不善者吾亦善之德善(通玄經曰古之君人
者以得爲在民以失爲在己退而自責)<md:KR5c0067_HFL_007-002a>信者吾信之(通玄經曰信君子之言忠君子之意忠信形於内感動應
於外賢聖之化也古者聖人教不下席而匡天下民化如神者求之一人之已信也)不信者吾亦信之德
信(通玄經曰古之君人者以正爲在民以枉爲在已退而自責)聖人在天下(通玄經曰治民之本務在安人
南華經曰<md:KR5c0067_HFL_007-002b>古之君人者見一人有失其形者退而自責)惵惵爲天下(通玄經曰古者至人精誠内形德流四方
見天下有利也喜而不忘見天下有害也憂若有喪)渾其心(通玄經曰故樂以天下憂以天下然而不王者未之有也)
百姓皆注其耳目<md:KR5c0067_HFL_007-003a>(通玄經曰夫憂民之憂者民亦憂其憂樂民之樂者民亦樂其樂)聖人皆孩
之(通玄經曰上視下如子下視上如父上視下如弟下視上如兄視下如子必王天下視上如父必正天下視下如弟卽不

以難爲之死亡)

出生入死章第五十(此章通玄經言今七國君臣出生入死知士地之宜習險隘之利明苛政
之變察行陣之事白刃合流矢接輿死挨傷流血千里暴骨滿野勝敗兩亡兵爲死地非善攝生徒也蓋<md:KR5c0067_HFL_007-003b>聞古之善
統攝其生徒者無甲兵之死地可謂善矣今七國甲兵爲之死地也)
出生入死(洞靈經曰有人於兵能生死人善用之則爲福不善用之則爲禍)生之徒十有三(通玄
經曰人有橫死非命而亡以寡犯眾以弱凌强兵夫殺之)死之徒十有三(通玄經曰善兵者殺各以所好反自
爲傷<md:KR5c0067_HFL_007-004a>殺人一萬自損三千)人之生(洞靈經曰人之情性欲生而惡死)動之死地(通玄經上仁篇曰兵殺傷
人故曰死地)亦十有三(沖虛經曰兵爲死地而戰死者大半)夫何故(通玄經九守篇曰夫七國之民所以
不能終其天年者何故也皆因兵殺之爾)<md:KR5c0067_HFL_007-004b>以其生生之厚(通玄經曰故者以其生生之厚)蓋聞善攝
生者(沖虛經曰其齊欲攝生亦不假禽獸熊羆虎豹爲其幟而智於人也)陸行不遇兕虎(南華經曰夫水

行不避蛟龍者漁父之勇也陸行不避兕虎者獵夫之勇也)入軍不被甲兵(南華經曰白刃交於前視死若
生者烈士<md:KR5c0067_HFL_007-005a>之勇也)兕無所投其角(南華經曰古者至德之世禽獸成羣是故禽獸可係羈而遊不傷人也)
虎無所措其爪(南華經曰古者至德之世同與禽獸居是故禽獸可攀援而窺不害人也)兵無所容
其刃(通玄經曰古者姦邪不生安樂無事天下和平智者無所施其策勇者無所措其威)<md:KR5c0067_HFL_007-005b>夫何故(通玄經曰夫古
者强不掩弱眾不暴寡民保命而不夭者何故也皆因太平無兵戰矣)以其無死地(通玄經曰古者災害不生
禍亂不作天下太平以其無死地)

道生之章第五十一(此章南華經言形非道不生生非德不明故道長乎性德乎命夫道德者
以天地爲大爐造化爲大冶以陰陽爲炭四時爲候陶鑄萬物者也春氣發而百草生正得秋而萬寶成<md:KR5c0067_HFL_007-006a>金石不得
不鳴爲藏道氣也萬物不得不昌此其道與刻彫萬物眾形而道不爲巧作天門者無有也萬物出乎無有萬物有
乎生而莫見其根有乎出而莫見其門有乎生有乎死有乎出有乎入入出而不見其形是謂之天門天不産萬物

育地不長而萬物化天地無爲也而萬物無不爲也道生萬物也)
道生之(通玄經曰夫道者所以相生長也不生不長萬物不能遂長生之長之此之謂大道生萬物也)德畜之<md:KR5c0067_HFL_007-006b>
(通玄經曰夫德者所以相畜養也不畜不養萬物不能遂成畜之養之此之謂天德養萬物也)物形之(通玄經天運
四時雨露時降生萬物也)勢成之(通玄經曰地厚載物含藏應用養萬物也)是以萬物莫不尊道
而貴德(通玄經曰物生者道也物長者德也道之存生德之安形道德者萬物之父母也)<md:KR5c0067_HFL_007-007a>道之尊德之
貴(通玄經曰夫道者民之所尊也德者民之所貴也)夫莫之爵(通玄經曰天下之所尊爵者道也南華經曰道
之所在聖人尊之物敢不敬乎)而常自然(南華經曰天地之道莫之爲而常自然)故道(通玄經曰天道爲文
地道爲理陰陽爲紀<md:KR5c0067_HFL_007-007b>四時爲使命之曰道甘雨以時五穀蕃植萬物生成)生之畜之(通玄經曰春生萬物萬物春分
而生生之畜之)長之育之(通玄經曰夏長萬物萬物正夏而長長之育之)成之熟之(通玄經曰秋收萬物
萬物秋分而成成之<md:KR5c0067_HFL_007-008a>熟之)養之覆之(通玄經曰冬藏萬物收藏畜積而不加富布施禀受而不益貧養之覆之南華

經曰莫神於天莫富於地𩐎萬物而不爲義澤及萬世而不爲仁)生而不有(通玄經曰大常之道生物而不有其
生物也莫見其所養而萬物長此之謂神明無爲之道也沖虛經曰故萬物有色者有道<md:KR5c0067_HFL_007-008b>色色者萬物色之所色者彰顔色矣
而道色於萬物之色者未嘗顯其顔色此道無爲之職也)爲而不恃(通玄經曰大常之道萬物恃之以爲其長物也
不見其所長而萬物成此之謂神明無爲之道也沖虛經曰故萬物有聲者有道聲聲者萬物聲之所聲者聞音聲矣而道聲
於萬物之聲者未嘗發其音聲此道無爲之職也)<md:KR5c0067_HFL_007-009a>長而不宰(通玄經曰大常之道化成而不宰莫知其德此之謂
神明無爲之道也沖虛經曰故萬物有味者有道味味者萬物味之所味者嘗滋味矣而道味於萬物之味者未嘗呈其滋味
此道無爲之職也)是謂玄德(沖虛經曰夫道能陰能陽能柔能剛能短能長能圓能方能生能死能暑能凉能浮
能沉能官能商能出能没能玄能黃能甘<md:KR5c0067_HFL_007-009b>能苦能羶能香夫道無知也無能也道無爲也而萬物無不知而無不能而無不爲
也是謂玄德無爲之職也)

天下有始章第五十二(此章南華經言天有六極五行無爲而治帝王無爲順之則治逆之

則凶九洛之事治成德備監照下土天下載之此謂上皇古之王天下者智雖落天地不自慮也辨雖雕萬物不自
說也能雖窮海内不自爲也天不産而萬物化地不長而萬物育帝王無爲而天下功守道無爲而天下治也)
天下有始(通玄經自然篇曰天下有始莫知其理唯<md:KR5c0067_HFL_007-010a>古聖人能知所以天地以成陰陽以形萬物以生道爲之命無
事與言乃無爲也)以爲天下母(通玄經精誠篇曰天子以天地爲品以萬物爲資功德至大勢名至重二德之
美與天地配故不可不軌大道以爲天下母)旣得其母(南華經曰天地無爲也)以知其子(南華經曰
而無不爲也)<md:KR5c0067_HFL_007-010b>旣知其子(南華經曰大道無爲而無不爲)復守其母(南華經曰上守無爲而物自化)殁
身不殆(通玄經曰無爲之本務去聰明閉四關止五情卽與道淪神明藏於無形精神及於眞道殁身不殆)塞其
兌(通玄經曰上古聖人大道無爲口當而不<md:KR5c0067_HFL_007-011a>以言心條通而不以思慮直性命之情而智故不得害也故精留於口卽其言
當集於心卽其慮通動天下無爲不言而公不慮而得)閉其門(通玄經曰古者聖人大道無爲耳聰而不以聽目明
而不以視忘而不爲智而不務故精存於耳卽其聽聰存於目卽其視明動天下無爲也不聽而聰不視而明)終身不

勤<md:KR5c0067_HFL_007-011b>(通玄經曰故閉四關卽終身無患四肢九竅不生欲病是謂眞人)開其兌(通玄經曰後世小成有爲開其兌以
口言以心慮巧辯矯世俗也)濟其事(通玄經曰後世小成書學濟其事以目視以耳聽聰明矯世俗也)終身
不救(通玄經上禮篇曰末世爲禮者雕琢人性<md:KR5c0067_HFL_007-012a>矯拂其情目雖欲之禁以度心雖樂之節以禮人何則不本其心之所以
欲而禁其目之所欲不原其耳目之所以欲而防其樂之所樂是猶圈獸而不塞其垣禁其野心決江河之流而塞之以手故
曰開其兌濟其事終身不救)見小曰眀(通玄經曰古聖人以道蒞天下守微妙者見小也見小故能致其明是故
聰明廣智守之以愚先王無爲守天下故能長久也)<md:KR5c0067_HFL_007-012b>守柔曰强(通玄經曰上古聖人以道蒞天下守柔弱者見小也
見小故能成其大是故多聞博辯守之以訥先王無爲守天下故能長久也)用其光(通玄經下德篇曰後世用其光
是謂重傷)復歸其明(通玄經曰後世復歸其明重傷之人無夀類也)<md:KR5c0067_HFL_007-013a>無遺身殃(通玄經曰道有智則亂德
有心則險心有目則眩故嗜欲使人氣淫好憎使人精勞不疾去之則志氣日耗以老以喪其天年而已夫飾其外傷其内壯
其情者害其神見其文者蔽其眞)是謂襲常(通玄經曰古者聖人清目不視靜耳不聽閉口不言委心不慮棄聰

明反太素休精神去智故無好憎大通無爲何往而不成)<md:KR5c0067_HFL_007-013b>

使我介然章第五十三(此章洞靈經言近古已來天下姦邪者眾正直者寡輕薄淫邪者多
敦方退靜者少姦邪出言惑於忠正遂使天下之人交相邪淫而不正矣古者天自成地自寍萬物醇化鬼神不能
靈末世天子奇異大臣怪僻則鬼神之術至神怒者非不事神也淫祀勝神愈怒民好邪徑事鬼神也天下淫祀風
俗妖邪破家失業也)
使我(沖虛經曰仁義益衰民性益薄此道不行)介然有知(通玄經曰聽善言便計雖愚者知悅之稱聖德高行
雖不肖知慕之)<md:KR5c0067_HFL_007-014a>行於大道(通玄經曰悅道者眾用道者寡慕道者多行道者少)唯施是畏(沖虛經曰此道
不行一國與當年其如天下與來世矣)大道甚夷(通玄經曰大道坦坦去身不遠求之近者往而復反)民甚
好徑<md:KR5c0067_HFL_007-014b>(通玄經曰民甚好於邪徑事鬼神也淫祀勝神愈怒)朝甚除(洞靈經曰爲治之本務在安人若時事不襲奪
之以土功是謂大凶沖虛經曰齊魯多機巧有善土木者)田甚蕪(洞靈經曰人捨本事末古者聖王之所以治人者先

務農人農人則樸樸則易用則邊境安人農則童童則少私愛而公法玄<md:KR5c0067_HFL_007-015a>通玄經論神農之法曰丈夫丁壯不耕天下有受其)
(饑者婦人當年不織天下有受其寒者故帝親耕后親織以爲天下先是故耕者不强無以養生織者不力無以衣形衣食饒
裕姦邪不生不奪時之本在於省事)倉甚虛(洞靈經曰農攻食工攻器商攻貨穀者人之天是以興王務農王不務農
是棄人也王而棄人將何國哉通玄經曰帝王富其<md:KR5c0067_HFL_007-015b>民覇王富其地危國富其吏治國若不足亡國囷倉虛故曰上無事而民
自富足用之本在於不奪時)服文綵(南華經曰末世所樂者美服好色以惑其意遺忘其業可謂亂矣以教民俗縫
衣淺帶澆薄不淳)帶利劍(南華經莊子說趙文王好劍曰臣有三劍惟王所用王曰願聞三劍曰有天子劍有<md:KR5c0067_HFL_007-016a>諸侯
劍有庶人劍今王有天子之位而好庶人匹夫之劍臣竊爲大王薄之王乃牽而上殿宰人上食王三環之莊子曰大王安坐
定氣劍事已畢奏已於是文王不出宫三月劍士皆服斃其處也)厭飲食(南華經曰末世所樂者滋味音聲以惑其
意遺忘其業可謂亂矣)財貨有餘(南華經曰貪財而取慰貪權而取竭貪貨<md:KR5c0067_HFL_007-016b>而取利)是謂盜誇(南華
經曰凡此七經者天下之至害也皆遺忘而不知察愛意絶體而貪此不亦惑乎沖虛經曰教明於上化行於下民有恥心則

何盜之爲於是用隨會知政而羣盜奔匿焉)非道也哉(通玄經曰淳化之本在去華巧南華經曰智巧奢華不足
以定天下非道也)

善建者不拔章第五十四(此章通玄經文子問曰夫子之言非道德無以治天下上世之
王繼嗣因業亦有無道各没其世而無禍敗者何道以然老子曰自天子以下至于庶人各自生活然活有厚薄天
下時有亡家敗國無道德之故也若夙夜不懈戰戰兢兢常恐危亡愼守不失若縱欲怠情不能愼守其亡無時使
桀紂循道行德湯武雖賢無所建其功也古之善建者不拔善守者不失故子孫祭祀不輟善守不絶天下長久也)
善建者不拔(通玄經曰古之善建者不拔言建之修德無爲無好守謙儉也洞靈經曰文王靜作<md:KR5c0067_HFL_007-017b>進退天必贊之
卜世三十)善抱者不脫(通玄經曰古之王者處大滿而不隘居高貴而無驕處大不溢所以長守富也居高不驕
所以長守貴也洞靈經曰文王之德紂不能害夢啟之夀卜年七百天所命也)子孫祭祀不輟(通玄經曰富貴
不離其身祿及子孫古之王道其於此矣)修之身其德乃眞<md:KR5c0067_HFL_007-018a>(通玄經微明篇曰士庶有道則全其身故曰修

之身其德乃眞南華經曰古者五官殊職庶人自正自修治之美也)修之家其德乃餘(通玄經曰古者大夫
有道不失其家故曰修之家其德乃餘南華經曰大夫自正自修治之美也)修之鄉其德乃長(通玄經曰
古者州郡有道不失其鄉故曰修之鄉其德乃長)<md:KR5c0067_HFL_007-018b>修之國其德乃豐(通玄經曰古者諸侯有道不失其國
故曰修之國其德乃豐南華經曰諸侯自正自修治之美也)修之天下其德乃普(通玄經曰古者天子
有道長有天下故曰修之天下其德乃普南華經曰天子自正自修治之美也)故以身觀身(南華經曰末世五者
不修失莫大焉庶人<md:KR5c0067_HFL_007-019a>不修失其身也)以家觀家(南華經曰大夫不修失其家也)以鄉觀鄉(南華經曰州郡
不修失其鄉也)以國觀國(南華經曰諸侯不修失其國也)以天下觀天下(南華經曰天子不修失其
天下)吾何以知天下之然哉以此<md:KR5c0067_HFL_007-019b>(通玄經曰不失國本在乎善守不益其厚而張其廣者毁不廣
其基而增其高者覆任重莫若棟任國莫若德)

含德之厚章第五十五(此章南華經曰馬蹄篇言上古大道至德之世其民童䝉若赤子也

其行塡塡不知東西其視顚顚不知昏明當是時也禽獸成羣草木遂長是故禽獸可係羈而遊不害人也鳥鵲之
巢可攀援而窺不傷人也禽獸不能賊非謂其薄之也言察乎安危寍於禍福謹於去就莫之能害也含德之所致
矣沖虛經曰太古之時禽獸與人同居與人並行五帝三王之時禽獸始驚散亂矣逮於末世禽獸隱伏逃竄以避
其難通玄經曰及至末世道衰德薄人爲賊也禽獸<md:KR5c0067_HFL_007-020a>蟲蛇皆爲人害故鑄鐵鍛刃以禦其難上古含德之厚性比赤
子無利害之心古樸長夀也)
含德之厚(通玄經曰古者至人之治含德抱道恬愉無矜而德平和盜賊不行含德之所致也沖虛經曰含其德以
通乎物之所造)比於赤子(通玄經曰古者至德之世其民童䝉如三月嬰兒不知利害盜賊不行含德之所致矣南
華經曰衞生之經能兒子乎終日行<md:KR5c0067_HFL_007-020b>不知所之居不知所爲身槁木之枝若是者禍亦不至福亦不來禍福無有惡人災物害
也)毒蟲不螫(通玄經精誠篇曰古者伏羲氏之王天下其德生而不殺當此之時蟲蛇無不有其尾毒藏其螫毒
不蜇人也含德之所致矣)猛獸不據(通玄經曰古者伏羲氏之王天下也其德生而不殺當此之時猛獸無不有其

爪牙<md:KR5c0067_HFL_007-021a>走獸之羣可係羈而從不害人也含德之所致矣)攫鳥不摶(通玄經曰古者伏羲氏之王天下也其德生而
不殺當此之時禽鳥無不有其爪距飛鳥之巢可俯而探不傷人也含德之所致矣)骨弱筋柔而握固(南華
經曰兒子終日握而手不掜同其德也終日視而目不瞚偏不在外也是至人<md:KR5c0067_HFL_007-021b>之德矣)未知牝牡之合而
䘒作精之至(南華經曰兒子動不知所爲身若槁木之枝而心若死灰精之至也沖虛經曰嬰兒之全)終日
號而嗌不嗄和之至(南華經曰兒子終日嘷而嗌不嗄和之至)知和曰常(通玄經下德篇曰上
古重生重生輕利無所害神有夀𡻕矣故曰知和曰常沖虛經<md:KR5c0067_HFL_007-022a>曰上古赤子嬰孩之性也炁專志一和之至也物不傷焉德莫
加焉)知常曰明(通玄經曰後世輕生重利是謂重傷重傷之人無夀類矣故曰知常曰明)益生曰祥(沖虛
經曰其在童幼也矜巧能修名譽誇張於世通玄經曰益生曰祥)心使氣曰强(沖虛經曰其在少壯也則血氣
飄溢欲慮<md:KR5c0067_HFL_007-022b>充焉物所攻焉德故衰焉通玄經曰心使氣曰强)物壯則老(沖虛經曰其在老耄也則欲慮柔焉體將
休焉物莫先焉通玄經曰夫精神志氣者靜而日充以壯躁而耗以老)是謂不道(通玄經曰人有夭死非命而士

薄賤其身病共殺之非恬愉者無以明德故人强非道也非德也而可長久者天下無之不道<md:KR5c0067_HFL_007-023a>早死)不道早死(沖虛
經曰其在死亡也則之於息焉反其極焉)

知者不言章第五十六(此章南華經言古之道德有蔽塞在於諸子是以九流聞其異端之
風而喜悅之以繩墨自矯以備世之急毁古之道德不與先王同夫爲天下以養民者亦奚以異乎牧馬者哉亦去
其害馬者焉害民之士者矣智士無思慮之變則不樂辨士無談說之序則不樂察士無凌誶之事則不樂皆囿域
於物失其道者也招世之士興朝中民之士榮官筋力之士矜難勇敢之士奮患兵革之士樂<md:KR5c0067_HFL_007-023b>戰枯槁之士宿名法
律之士廣治禮教之士敬容仁義之士貴際錢財不積則貪者憂權勢不尤則誇者悲勢物之徒樂變遭時有所用
不能不爲害也九流塞道書學繁亂也)
知者不言(南華經曰古士無爲無思無慮始知道知者不言)言者不知(南華經曰下士有爲因貴言傳
書爲形名聲色言者不知而世豈識之哉)塞其兌<md:KR5c0067_HFL_007-024a>(通玄經下德篇曰古士塞其兌其言也訒大辯若訥)閉其門

(通玄經曰古士閉其門默聰明也大巧若拙)挫其銳(通玄經曰古士挫其銳去徤羡也無兵器矣)解其紛
(通玄經曰古士解其紛無爭亂也天下安<md:KR5c0067_HFL_007-024b>靜)和其光(通玄經曰古士和其光無怨逆也)同其塵(通玄經曰
古士同其塵無爭怨也)是謂玄同(南華經顔回曰隳肢體黜聰明離形去智同於大道此謂坐忘通玄經曰萬物
玄同無是無非)故不可得而親<md:KR5c0067_HFL_007-025a>(南華經曰仁義之士貴際察士無凌誶之事則不樂)不可得而疎
(南華經曰禮教之士敬容智士無思慮之變則不樂)不可得而利(南華經曰辯士無談說之序則不樂通玄經曰
夫怨者逆德也爭者人之所亂也陰謀逆德治人之亂逆之至也非禍人不能成禍)<md:KR5c0067_HFL_007-025b>不可得而害(南華經曰勇敢
之士樂殺兵革之士樂戰通玄經曰兵者凶器也好用凶器治人之亂逆之至也非禍人不能成禍)不可得而貴
(南華經曰不以貴爲安不恃勢而尊不榮通無天怨)不可得而賤(通玄經曰不須財而富不以賤爲危不醜窮無
人非)<md:KR5c0067_HFL_007-026a>故爲天下貴(南華經曰古者毁志之勃貴富顯嚴名利六者勃志也不動胷中則正正則虛靜無爲而無不
爲也)
