










道法會元卷之九十八都六
　九天碧潭雷禱雨大法
　　　主法
浮黎元始天尊
昊天玉皇上帝
后土皇地祇
九天雷祖大帝
九天應元雷聲普化天尊
　　　神將
雷霆飛火掌令大神陶(勝)　(公濟)

　肉角紅髮青面雙目鶴喙青身四翅龍爪
　手足左握雷局右仗劔紅裙仙帶
雷霆欻火律令大神鄧(燮)　伯温
　肉角紅髮青面三目鷹喙青身兩翅龍爪
　手足左執雷砧右執雷槌作揮打之勢紅
　裙仙帶
雷霆猛吏判官辛□　(豐乘)
　戴牛耳幞頭青面銀牙緑袍束帶白袴皁
　靴左手執雷簿右手執火筆
雷霆飛捷使者張(珏元伯)

　肉角紅髮青面雙目鷹喙青身雙肉翅龍
　爪手足紅裙飛仙帶
　如遣召雷神執勑召雷神皁旗腰懸巨斧
　摇撼旗幟如少刻召雷回壇之時却插旗
　於腰間雙手用力揮執長柄巨斧開通雷
　路猛作奮劈之勢引領萬萬雷神喧轟如
　雲而至
　如召遣齋章奏則交脚幞頭紅抺額赤面
　圓目紅袍緑靴左執章奏右執斧如直符
　狀有破罡風流金火鈴開天門諸神皆從

　之
天雷部神雷部雷神萬萬衆
　肉角鷹喙金睛雙翅龍爪手足風裙仙帶
　即先天雷公也祈雨各黑面身托水號黑
　梵號也驅水獸豹㺄猿蚓也萬萬成羣噴
　雨行事
　祈晴各赤面赤身托火號紅梵號也拒塞
　天河驅火獸虎猪猴虵也萬萬成羣噴火
　行事也
　祈雪各白面白身托雪號白梵號也驅水

　獸豹㺄猿蚓也萬萬成羣噴雪行事
龍雷部雷神萬萬衆
　人首龍鱗身雙翅龍爪手足即是西南溟
　火光流精君也所托所驅與天雷神雷同
水雷部雷神萬萬衆
　人首龜身雙翅龜爪手足即東南溟玉雷
　皓師君也所托所驅與天雷神雷部同
社令雷部雷神千百億萬衆
　鬼面全身鐵甲鐵兜鍪各執雷器所托所
　驅與天雷神雷部同

水雷神部從萬萬衆(即北方/雷使者)
　黑面黑髮金甲皁袍左運水輪右仗劔跣
　足乘三足能噴水萬萬水獸成羣從之
火雷神部從萬萬衆(即南方/畢使者)
　赤面紅髮金甲紅袍左運火輪右仗劔跣
　足乘火龍噴火萬萬火獸成羣從之
二十四炁神(狀如/神君)
七十二候神(狀如/城隍)
　　　日月交會圖
行功打坐結鍊内事依此時辰下工夫乃日

月交會以接天地之炁初三生魄十八滅魄
二十三初八一半上下弦也天上之月光盈
虧海中之潮候消長乃雷家丹家用事之時
也
　　
　　
　　
　　
　　
　　功法

凝神靜坐持誦金光呪存身爲枯木發心火
燒之巽風吹去灰燼惟存白炁混沌中一點
靈光結嬰兒握固暝目趺坐于中内想不出
外想不入恍恍惚惚之餘似念非念中山神
呪其實只是意到便了化身爲雷聲普化天
尊運日月合璧從頂門而入于碧潭凝梵身
於金光中此時北斗亦從頂門而入列宿心
中至腎　　　　罡光覆罩萬神森拱誦百
字呪運祖炁提起梵號雷神則此時翻轉北
斗　　　　頂門便開一時都從頂門出直

接天河邊南斗第六星側一小星大如車輪
金光照耀自己雷神見此星光皆拱手奔光
中混合須臾都變作一團金光雷神吼響此
時天尊念百字呪運雙雷局吸天罡煞炁同
揮去霹靂一聲金光迸裂現出梵號雷神炁
候神社令神拱列如龍守珠次祝事隨持念
經呪畢漸漸化梵號雷神俱作金光以鼻微
引從頂門而入于碧潭中北斗如
此覆覃之放去收來子宜勤之
　　　天寳梵號

元始天尊懸寳珠說經十方登引之時即北
也大無不包細無不納
　　　中山神呪
唵(子)嚤(坤)呢(離)嚦(巽)嘿(艮)叱(丑)噓(煞)嗚(午)
　右呪念則為中山神呪書則是元始玉文
　　　召雷神呪
吾是九老仙都君勑爾五方雷部神五方雷
神速到壇敢有後至先滅形急急如律令
呼風亞咄黎遮□鳩羅氷鳩顱暖炎寮石阿
雄榮耀雪朗重廷閔鳩陀盧形猛橫天霸釗

振鳩孫貞耳多伯言旭執圭雷大雷二雷三
雷四雷五唵吽吽三檀那嘔嘻唯咁嗶唎吒
急急召汝名天下速至速至急急如律令
唵吽吽韓難延乾夷攝
　　　召雷百字呪
唵天皇伽耶霹靂攝唵吒臨咭吽四目九醜
雷音電火攝　唵阿暮伽毗盧左曩摩賀母
捺態摩利㗶囉摩什伐羅密多耶吽唵唎
吽唵唎吽唎吽唵唵唎唵唵唎吽吽𤆶𤆺□
烓□炩㷋燝燁　鐄錟𨯂𨯊□䨔□霙□□

瓙□　唵天黑呵唎囉摩耶唵地白傑陀耶
伽梵
　　　運雷百字呪
唵天皇伽耶霹靂攝　唵霹靂伽耶天皇攝
唵唎吽唵唎吽唎吽唵唵唎唵唵吽唵吽吽
吽吽唵唵唎唵吽吽皇天伽耶霹靂唵　唵
霹靂伽耶天皇吽天耶歷伽霹靂勑天霹靂
梵耶伽唎吽吽唎唵唵吽吽唎吽皇天勑煞
攝唵風火雷兵嚇吒都盧呢耶唵黑煞那耶
　　　金虎大煞

甲巳龍飛雞正啼乙庚虎嘯喜羊肥丙辛兎
走猴相應丁壬牛馬對衝之戊癸鼠頭蛇記
取此方煞炁實天機飛罡掐訣焚符命頃刻
雷轟霹靂隨
　假如甲巳日就辰上飛罡至酉上餘倣此
　　　流金凶星
冬至後　子時在午丑時在未
大寒後　子時在未丑時在申
雨水後　子時在申丑時在酉
春分後　子時在酉丑時在戌

穀雨後　子時在戌丑時在亥
小滿後　子時在亥丑時在子
夏至後　子時在子丑時在丑
大暑後　子時在丑丑時在寅
處暑後　子時在寅丑時在卯
秋分後　子時在卯丑時在辰
霜降後　子時在辰丑時在巳
小雪後　子時在巳丑時在午
　　　祈雨起雷請雪符
翅分八字威攝萬靈儛簸乾坤　動四溟之

水磨凌日月掀騰五嶽之雲
　祈雨黄紙黑書起雷黄紙朱書請雪皁紙
　粉書符上先晅字日君呪次朒字月君呪
　月合日黑色次梵號就上書符符身中祈
　雨重爻坎卦起雷重爻震卦請雪重爻兊
　卦改作雷字就田字上入玄次疊書天皇
　伽耶霹靂攝百字呪塗又看陰日加□□
　□陽日加□□□百字呪塗雙翅足下亦
　如此重爻卦如上一般作用百字呪塗五
　五圈出筆書畢行坐功法恃諸法中祈雨

　起雷請雪隨意念諸呪遣發之
　　　祈晴符
四翅直掀五火炎赫拍散陰翳豁開星斗之
光推出曦輪烘爍晴和之炁
　紅紙朱書符頭上先朒字月君呪次晅字
　日君呪日合月紅色次梵號就上書符符
　身中重爻離卦改作雷字就田字上入玄
　次疊書天皇伽耶霹靂攝百字呪塗不拘
　陰陽日加□□□百字呪塗四翅直堅翅
　兩邊各一火兩足各一火頭上一火字足

　下再如此重爻離卦改雷字一般如上作
　用百字呪塗運五圈出筆書畢打坐行功
　持諸法中火呪大威德呪諸法中祈晴呪
　遣發之
　　　入玄
符中雷字上於田之四角入水火星宿祈晴
虎猪猴虵祈雨請雪豹㺄猿蚓田字中間入
暗曜制之暗曜者西南坤位戊申方觜參之
間有以暗曜名天□星象頭黄虎身仗劔立
於萬道金光中乃能節制諸星無不聽命在

人世食銅鐵在水食蛟龍在天節制星辰南
斗乃斗木獬諸星見之無不畏伏
　　　筆法
　　　首　　身　　脚　　(兩/手)
　臂砧　　後脚加　　風　　兩
　槌　　　五筆　　帶　　翅
　　　各六
　　　點
　












　密室書符畢再理會坐功法運神入符
師曰踏翻斗柄天昏暗倒捲銀河雪浪飛即
此道也凝神入靜存混沌中嬰兒神誦金光
呪化身雷祖大帝存青天之上無一點雲翳
左日右月存吾頂上正面之前有南斗空玄
之中有北斗祈雨月合日黑祈晴日合月紅
一天星宿俱入合璧之中作一團金光中有
梵身微微吸引入碧潭此時頂上北斗
從吾頂門入于心中心火下降腎水上升二
炁混合於碧潭梵身之中雷帝雷神擁護運

祖炁提出頂門則心中斗　　　如此從頂
門出此時碧潭中天地雷神擁護梵身皆隨
心中北斗都從頂門出奔入正面南斗中去
只見天河中黑雲揜蓋雷聲隱隱神誦前百
字呪起雷呪運雙雷局揮擊南斗黑雲中去
忽發霹靂一聲乾坤撼動見天河中張使者
領萬萬雷神騎龍驅獸風雲雷雨電出天雷
神雷萬神掀翻天河水傾下黄河中衝起黄
河中龍雷萬神興波作浪奔入江河中水雷
萬神興波作浪三河之水俱發然後水底社

令雷神發出火燄從水底發起驅逼得龍水
二部雷神各各逆捲水升入天河也
吾身中雷神亦從碧潭中出自身三河水亦
如此倒流逆捲而上水底火發從尾閭直上
泥丸也吸引入符中此時我之神炁(即雷/祖也)亦
奔入符中
若祈晴陶大神爲頭領萬萬雷神騎火龍驅
火獸噴火行事以梵號推塞天河黄河江河
都閉塞了但見六合中赤天火燄念威德呪
發火羣獸吐火紅日麗天

　　　身中天地
頂爲崑崙崑崙之上有霐池故腦頂爲天河
天雷部神雷部居之
口爲玉池舌爲華池舌下爲玄膺喉嚨氣管
也喉嚨爲重樓中有八瓊素液口中之液玄
泉也玉漿也玉液也玉泉也玉津也醴泉也
喉嚨氣管爲通津之岸也所以上通天河下
接黄河
臍爲氣海臍在胞上曰黄津爲黄河龍雷部
居之

腎爲水宫九液交連百津流通故爲江河水
雷部居之
小腹亦爲玉池連及尾閭乃在江河之下社
令雷部居之
膽爲中池眉頭一寸爲明堂泉脉貫串氣皆
流達如海之元也中黄一竅爲碧潭萬神都
會之地也
師曰此法若欲只獨召役一神却依龐劉符
中作用書符
　　　鄧帥符

頭上念日君呪書晅字内寫鄧某肚上畫重
爻震卦改作雷字五方發五筆云某方雷神
速起次中間疊書天皇伽耶霹靂攝七字塗
之次加鐄錟𨯂𨯊四字百字呪塗之次又加
陽日陰日三字存神入符足
下雷字出五筆起雷呪書之
　　　辛帥符
頭上念月君呪書朒字内寫辛某肚上畫重
爻震卦改作雷字五方發五筆云某方蠻雷
速起次中間疊書天皇伽耶霹靂攝七字塗

之次加□䨔□霙四字百字呪塗之次又加
陰陽日三字如前存神入符足下雷字上又
加起雷呪塗之
　　　張帥符
頭上念天罡呪書炓字内書張(某)肚上畫重
爻震卦改作雷字五方發五筆云(某)方雷神
速起次中間疊書天皇伽耶霹靂攝七字塗
之次加□□璹□四字百字呪塗之次又加
陰陽日三字如前存神入符足下雷字上加
火字出五筆起雷呪書之

　　　陶帥符
頭上念天罡呪書炓字内寫陶(某)肚上畫重
爻離卦改作雷字五方發五筆云某方雷火
速起次中間疊書天皇伽耶霹靂攝七字塗
之次加𤐝□𤆣三字百字呪塗之次又加陰
陽日三字如前存神入符足下起火字出五
筆大威德呪書之或騎龍頭上兩翅兩足各
一火
　　　祈禱八字檄法
　　

　　

卦爻例從乾上加丁字看是作何用管取符
足下踏定所主卦爻字爲準則爲活布八卦
爻也卦上加五使者姓名𡅗□礋磺子午卯
酉(巳)寅申巳亥(酉)辰戌丑未(丑)依本日支布
之取煞炁布入又取天罡炁衝激之
　　　役五嶽九州社令炁候神丁甲神法
𤆶𤆺□烓□炩□燝燁(晴)
　　　　　　　　　(雨)
　　　　　　　　　(崇)












書東嶽於卯南嶽於午西嶽於酉北嶽於子
中嶽於辰戌丑未書揚州社令神於午書炁
候於本月建上假如東風解凍書寅上其餘
詳之
　　　役丁甲神法
得節用丁(順尋丁)
　　　丁酉悉怛奴　鄒彬
　　　丁丑多怛奴　馮平
　　　丁未呵怛奴　張猷
　　　丁巳婆怛奴　黄濟

　　丁卯那怛奴吕弼
　　丁亥喝怛奴何淵
得氣用甲(逆尊甲)
　　甲寅竭帝呵唎女葉昌之
　　甲申竭婆呵唎女江澮
　　甲子波奴呵唎女包良
　　甲戌伽义呵唎女尹方呈
　　甲午摩登呵唎女黄明
　　甲辰毗唎呵唎女印光達
書本旬方本旬方氣訣天罡炁激之

　　　請頒天寳梵號法
祈雨黄紙黑書祈晴紅紙朱書祈雪黑紙白
書
　並依法焚香入室作用梵號吸引入所書
　紙上號中捲於奏狀内奏聞頒降施行
祈雨奏云破江河驅龍行雨玉符謹謹隨狀
奏進伏乞頒降三界施行
祈晴奏云塞江河收龍止雨玉符謹謹隨狀
奏進伏乞頒降三界施行
祈雪奏云破江河驅龍行雪玉符謹謹隨狀

奏進伏乞頒降三界施行
　凡行符發奏書篆並不許人知見否則不
　靈徒費心力
　　　每日燒香朝會
旦暮壇中焚香凝神存雷神在頂上空中我
身化爲雷祖大帝却運火降水升二氣相交
凝結爲梵號如此了見上日月合璧降一梵
號吾運出身中梵號合而爲一頂上空中雷
神見此梵號如龍守珠聽令而行也
　　　登壇策役

依法存運梵號吸手掌中念百字呪左右手
搓擦存天地反覆撒入天河中存天河水降
注水盂中化水盂爲江海存自身化爲龍吸
水盂江海中水噀入天河即倒捲黄河雪浪
飛之意也
　　　藏暉掩月
用白瓦盆一箇白碗亦可如藏暉念日君呪
以朱砂畫一日如掩月念月君呪以雌黄畫
一月於盆碗中以鍋底墨研細井花水調匀
十分濃傾浸盆碗中對太陽太陰供養以黑

紙黑書雷神符二道召張使者苟畢皆皁衣
托山出黑雲仗劔從合璧梵號中降念百字
呪天黑呪作用入符中先以此符一道燒黑
水盆碗中又别磨濃黑墨和鍋底墨蘸筆就
水盆中念呪書苟畢符於水中與所燒符灰
就以筆塗運存天地日月山川皆黑暗了却
運兩腎黑氣併取天罡煞炁布之入水盂中
就吸一口噀太陽太陰了再以蘆竹四莖作
井字閣水盆上用黑紙錢運雷神符苟畢符
各一道燒水盆上但見黑雲黑霧從水盆騰

空瀰漫而上昏黑天地日月俱暗
　　　苟畢符
唵□□□嗹速降攝
運心腎氣混合中宫提起從兩目出爲二神
次念
烏龍遲皁漆墨黑天地山川如墨黑日月星
宿黑墨黑羅候計都土宿黑唵喗吒唎勝攝
疾



　右符且如要起東北方雲以黑筆於水中
　念呪運東北方一角餘以意詳之如要雲
　散以白紙一張鋪搭在黑水上收起墨則
　天上即散如要凝結不散以所用筆就浸
　在水盆碗中如要散收起書符筆傾水在
　井中即便散
　　　雷神出入會合歸藏日時
六戊出六丙會六辛合六己入六癸歸六壬
藏
　遇合可用過藏不可用三十六日三十六

　時一日之中取一時之事一時合一方一
　方合四方雨至便可知幾寸幾分
　時與雷合克時報應遇歸入藏之時不可
　用也又要看天干地支相生則雨相尅則
　晴又看遇星殺並看四季氣候旺相休囚
　審詳之
　　　六戊出
辰(巳)寅(酉)子(丑)戌(寅)申(午)午(戌時出也)
　　　六丙會
寅(巳)子(酉)戌(丑)申(寅)午(午)辰(戌時會也)

　　　六辛合
未(巳)巳(酉)卯(丑)丑(寅)亥(午)酉(戌時合也)
　　　六己入
巳(申)卯(子)丑(辰)亥(亥)酉(卯)未(末時入也)
　　　六癸歸
酉(申)未(子)巳(辰)卯(亥)丑(卯)亥(末時歸也)
　　　六壬藏
申(申)子(子)辰(辰)寅(亥)午(卯)戌(末時藏也)
　　　雷雨風電霹靂方
子午卯酉　辰戌丑未　寅申巳亥

　順輪唯霹靂例在風伯前一位
　　　雷公電母風伯雨師霹靂
子日　子　卯　午　酉　巳
丑日　丑　辰　未　戌　午
寅日　寅　巳　申　亥　未
卯日　卯　午　酉　子　申
辰日　辰　未　戌　丑　酉
巳日　巳　申　亥　寅　戌
午日　午　酉　子　卯　亥
未日　未　戌　丑　辰　子

申日申亥寅巳丑
酉日酉子卯午寅
戌日戌丑辰未卯
亥日亥寅巳申辰
　假如子日雷公在子雨師在卯風伯在午
　電母在酉霹靂在已若發雷時看屬甚時
　如在午時登壇作法歩罡行持至焚符處
　再步召雷罡翻身背時直方作法劔指本
　方喝云狂風大作立要雨來凡燒符作法
　須望雷公雨師方行持甚應

　　　透天關飛星方
甲(寅)　乙(卯)　丙戊(巳)　丁已(午)　庚(申)
辛(酉)　壬(亥)　癸(子)
守位(召城隍社令)　　行壇(行壇駐劄)
傳音(下令召雷)　　　直符(召符使功曹)
雷公(召雷起雷)　　　風伯(起風)
雨師(召雨師)　　　　唐符(祈晴用事吉)
國印(祈晴干禄)　　　出將(出行吉)
入相(避難)　　　　　電母
　金光呪役神但要雷風雨電四位與諸凶

　星惡煞臨併相戰為妙
　　　又法
五雷直符(土)天部霆曹(金)地雷社府(水)
風伯(木)　　雨師(水)　　雷公(火)
風雲(木)　唐符吏(金/祈晴)國印(水/祈晴)
天關(金)　　　地軸(土)　　　六合(水)
　　　煞炁方
大煞正朝起戌鄉二蛇三馬四居羊五寅六
卯七辰止八亥九子十牛當十一十二居申
酉此是雷霆大煞方

　　　暗金煞方(七元甲子例)
第一虚張室軫求二奎亢胃到房州三畢尾
參猶見斗四鬼女虚危月遊五翼壁角婁金
狗六氐昴心觜火猴七箕井畔牛邊柳歲歲
還依曆日頭
　　　尋金例
七曜從來會者稀日虚月鬼火從箕水畢木
氐金奎上土宿還從翼位推會者一元移一
例不會七元七首詩此是神仙眞妙訣夜半
還從起子時

　　　伏斷
子虛丑斗寅嫌室卯女辰箕巳伯房午角未
張申怕鬼酉觜戌胃壁猪當
一元　二元　三元　四元　五元　六元　七元
虚　奎　畢　鬼　翼　氐　箕
　　　暗金
亢金龍　牛金牛　婁金狗　鬼金羊
日　虚　鬼　箕　畢　氐　奎　翼
月　鬼　箕　畢　氐　奎　翼　虚
火　箕　畢　氐　奎　翼　虚　鬼

水　畢　氐　奎　翼　虚　鬼　箕
木　氐　奎　翼　虚　鬼　箕　畢
金　奎　翼　虚　鬼　箕　畢　氐
土　翼　虚　鬼　箕　畢　氐　奎
盤天經云神妖須辯鬼婁金時日依方次第
尋尋到雷霆金火上若逢伏斷枉勞心
師曰水即龍雷也妖即社雷也水雷金星主
之神雷鬼宿主之妖雷婁宿主之鬼宿居未
屬金婁宿居戌屬金金星主之煞方西方之
煞炁也凡動雷輪日時方位日時到處即方

位也此二星或得一星轉到方位與金虎大
煞同處便以金虎符下之雷神即起如鬼宿
到即神雷動如婁宿到即妖雷動只最忌星
入伏斷决不可動雷神也
盤天經云箕畢有方并有日隨日尋求看時
宜檄動公文不可無然亦起雷在呼吸
師曰箕畢二星箕之位在天東北方與尾宿
同在寅位毎宿管四刻正畢宿主雨發者潤
澤居西與昴胃二星同在酉位每宿管二刻
七分與箕宿相對此在天之永躔舍也逐日

逐時又盤遊天罡之間日時所在即方位之
所在也凡祈禱須尋此二星所在以布星有
依方逼之起風雨可以立待雷法中有符檄
勑合起雷之妙星宿之方不可不知凡呼召
雷神决不可無此或以鐵符擊之於畢宿方
是其妙也
盤天經云太極眞數起㝠㝠三九到七方爲
眞滿十除九是煞數此數到來唤雷霆
師曰太極眞數即甲己子午九乙庚丑未八
丙辛寅申七丁壬卯酉六戊癸辰戌五巳亥

四筭年月日時干支滿百除九十滿十除九
數合三七九數此方煞伐數也水一火二木
三金四土五坎離震兊中坤雷神所到方位
合三七九數星宿所到之方更逢此數又與
金虎大煞流火凶星煞炁同處則霹靂可以
立待看方位屬何卦即以五行推之
玉京雷文云天罡對衝爲大煞謂之煞炁也
盤天經云支干十二尋雷路艮巽坤乾方上
布雷公風伯雨師神縱不推尋亦無悮
師曰正(寅)二(巳)三(申)四(亥)五(寅)六(巳)七(申)八

(亥)九(寅)十(巳)十一(申)十二(亥)周而復始此是
紫府神方雷路也假如七月尋雷路只是申
方餘自詳而求之亦要相關諸煞方此只管
一時用節年月日並不管十二箇月不岀寅
申巳亥四宫也更看玄女透天關十二時飛
星法尋雷公風伯雨師以符文召之决無誤
矣
　　　金火大煞方(非金虎也自/有金虎大煞)
宗師所祕甲巳龍飛雞正啼者是也法師念
呪從辰上飛罡過酉上掐訣焚金符存金虎

大神紫黑三目散竪赤金髮緋衣左國印右
執金戟騎白虎有萬萬雷神列陣屯駐黑雲
中轟雷掣電殺氣騰空得者祕之
又流火凶星方上有流火凶星五　青面赤
髮衝天騎龍火焰紅衣左執鐵券右持劔有
萬萬雷神流鈴擲火在火雲中火雲高處有
一火星如毬大如日初出海紅念呪飛罡掐
訣焚火符策役星君怒以劒指火雲中火雲
爍爍流過金虎方黑雲中去此時萬神亦奔
衝黑雲去但見雲中雷神撩亂金火交戰攻

擊風雲雷雨電五事震動乾坤五嶽俱揺風
雨立至


道法會元卷之九十八





