










道法會元卷之一百七十四邙四
　元景丹天府玉册
　　　册曰
混沌始分　二氣環著　我已主中　形成斯舉
靈虛皇皇　南昌品會　好生司生　從勅嚴治
化生成靈　故非羽毛　我炁之祖　萬僞潛消
淆雜歸異　中和獨曹　靈物之主　其孰能高
上居清明　下歷坤母　五賊沸溢　守禦俱侮
紫雲中璠　丹天下輝　載羲載和　極瑶音駐
慶曆從明　我徒爲主　青華青童　佐我元教

至精至徴無殺無暴
　右元景玉册天猷副元帥嗣教也紫光元
　景丹天府慶曆從明大君所治解曰青元
　光化左元夫人青童司命玉曆元君爲左
　右賛教大君嘗戒青童君曰萬彙散分玄
　法下降蓋冥罰之不畏也非故不畏炁使
　之然受雜惡之炁物物兇暴陰罰則冥獄
　俱滿億劫無盡況下元入劫運當更變苟
　不以玄眞之炁下助則司罰司殺者亦失
　善政吾甚哀之炁濁者以印止之靈散者

　以符助之亦可以鎭山川大澤魔鬼羣集
　之所
　　　丹天太皇眞符
　　　元輝　紫虛　魒翳　龍迷
　　　降眞　下降　菩延　變縊
　　　乾靈坤蠡虛皇
　　　告下行之上達
　　　　　　　　符筆先
　　　　　　　　左後后
　　　元景丹天府印




　右元景府印可鎭兇恠之所凡人家有一
　切怪兆可先具已施行法主姓名判押印
　送北極驅邪院根究外即再令本家别具
　狀請符投下即遣時直主者連狀批送徑
　付本院如未驅遣即行告下丹天外府青
　華宫若不依次用之其患非細其下鎭之
　法以黄金鐵石新磚楓栢梓棗之木皆隨

　事告文符並丹書告五行爲文或刻金或
　鏤木填之告付地界黄上朱書皆須以印
　　印之
　　　　營際篇
杳冥靈物虛極同眞自執妄根習成至當光
明去體靜鑑益昏百念纏育嗔癡變執旋環
濁浪迷返神元呼吸寄生窮年莫悟高靈念
憫津道舟車滌脫塵羈傳符設戒洗心靜識
葆鍊元神信節行修當期領祖九眞戒符踈
示開具

　　
　　一者敬讓孝養父母
　　二者克勤忠於君主
　　三者不殺慈救衆生
　　四者不淫正身處物
　　五者不盗推義損己
　　六者不嗔兇怒凌人
　　七者不詐諂賊害善
　　八者不驕傲忽至眞
　　九者不二奉戒專一
戒心清垢入妙從徴符至玄神登眞自俗能

持九戒當佩靈符有東華青宫九龍符命金
籙亦曰救苦眞符乃
元始威章飛玄眞命勒瓊編簡九光藴篇眞
吏典香靈官營文自非北帝進朝三元啓陳
報對則寶符篇目世莫得其傳也作符取黄
絹長九寸闊二寸五分朱篆其符符背書虛
皇九戒戒文作三行印以火鈴餘空一行署
(某)師位佩以青繒封宻雲錦爲囊帶佩始終
澡煉積滓投思惟一洞合道眞當得五帝眞
符消魔却惡得圓正念返形登虛若始勤終

怠考通億祖或初信受後起悔心穢賤靈文
丹元虛游千殃鍾巳百魔蠱惑念與魔同陽
光永隔俗情測謗生不信心破道威儀强别
眞僞爾者靈官紏過列罪寒司窮報受生邊
方下賤誠由自造非道不慈
　　　東華青宫九眞妙戒救苦眞符



　　　元始符命救苦眞符告命

元始符命金籙白簡救苦眞符告下十方無
極世界三官九府百二十曹五帝考官九幽
地獄巨天力士執罰神兵司録司命司功司
殺牛頭獄卒三界大魔拔度丁元罪魂出離
地獄永辭長夜覩見光明萬罪蕩除寃仇和
釋承此九眞妙戒拔度功德上生天堂一如
告命
　　　南昌紫徴鍊眞之録長生靈符




　　　元始符命長生靈符告命
元始符命金籙白簡長生靈符告下南方丹
天世界朱陵火府南昌上宫長生大君韓君
司馬司命司録延壽益筭度厄尊神迴骸起
死監生大神超度下光罪魂上登朱宫流火
之庭玉眸鍊質黄華蕩形書名紫册受化更
生承此金籙度命功德時刻升遷一如告命
　若曲赦魂識並受長生靈符者當尋天篆
　入某甲姓名易去下元罪魂四字若拔度

　三四人則簡上書一名稱等其餘名列酆
　都狀用世行之書其簡文天篆不可輒廢
　蓋眞凡用書自有殊制也如無天篆以古
　篆文代之亦可
　按紫微上眞答楊司命陳書說云世書乃
　後世淫浮弊作囂穢下字也今長生符内
　四十七字並二符告文舊作雲篆光明書
　也後人不知眞凡用書之異直以世書代
　其祖文可謂上玷眞逸之文下虧有禁之
　格也今復尋諸經所載神藻易俗以證舊

　篆也
　　　　青宫九龍符命
　　稽首三皈依紫陽開　長樂天宫啓
　　玉匱重昏遇朗日　　金光降神惠
　大慈仁　九龍使者青玄　青玄靈
　者勑　童子救苦眞人　官乗龍
　降世法雨慈　九幽罷對　承玆天
　雲普周塵地　六道停輪　澤幽魂
　飛　十方天尊應化沙塵　執符奉行上
　昇　隨念昇降救拔三途　生福庭急急

　如青玄救苦天尊勑



　兆已佩九龍符戒文當心映南昌紫微流
　金鍊眞之籙亦曰長生靈符也蓋高上靈
　册紫微寶章也鍊簡丹文明霧結藴神光
　煥落召降玉華保鍊丹心養育赤子受者
　取月陽奇日備青素九寸闊二寸五分篆
　其符符成作八疊以絳囊方寸懸當心每

　日燒香訖出户東向若雲雨晦冥可就寢
　靜所凝心虛形面對圓羅鼻引赤霧洞浹
　一身高下三宫一塵不立念極良乆乃叩
　齒三通嚥液三過微音呪曰
司府受鍊相火成罡梁爲天宰同感炎光樞
機輔弼星列玄章育精大明赤車凌芒鍊化
神府表裏俱昌
　再叩齒三通嚥液三過止行持三年後施
　上法則試觀不陳風飆克御翹輝倒景流
　軿紫虛盻春高清玉京可歩也

　册曰月陽謂乙陽月也奇日謂甲陽日也
　後施上法謂上清諸法非行册三年如策
　佩符躡景燒香出户謂出夜户行持非依
　朝眞格出巽户也青素明潔非指白爲素
　也如青絳爲素雲也
　　晨元篇
衆生領祖太無虛源清靜從虛禀炁搆形受
神幸覩神輝不能自貴氣縁物假妄起塵情
神鬼用謀我知日拙炁凋神逝難復本初五
累牽纏受毒幽壤或在五嶽大川九幽都府

城隍社廟泉曲河源或托故蔭依仗邪物游
從野道附巫興妖執繫忘心罔悟宿命境縁
報對形異神遷心與形俱旋環不息巍巍人
道唯此自窮
太上慈仁常善救物頒符典府昧爽感恩息
熖火山解懸宿命晨波曲湛更鍊還人若夫
普爲九幽孤爽億劫宗枝大醮天地歸命玄
眞者師當啓聞
三境關告地司取梓簡篆救苦眞符背書
元始符命青封具位命茭龍驛吏馳告十方

無極世界次作黄籙大齋陳醮謝儀凡篆符
皆當啓聞
三境然後入靖焚香對東北以朱篆之其梓
簡長九寸闊二寸五分厚四分誥命作五行
舊本有六行第六行乃上皇甲申運告行猶
今所書歲次甲子是也今欲依舊本入年月
可以年月告行一行於簡背青封之上具位
如踈狀式也題元始符命告下十方無極世
界作兩行於銜位上然後召茭龍驛吏同金
錢繪龍投烈焰中也據册云命茭龍驛吏馳

送應謂不用文引只以符傳付也今之行者
若未能感通玄虛可作請關篆驛吏符於關
尾庶克達命於玄司也或取新茭縳龍吏納
其符於草人身中使負簡文亦須别踈狀告
酆都啓上眞召驛吏不可直以私意變易宣
告此符正猶人間赦命非臣下之敢專也故
須大醮天地方行
　　　茭龍驛吏符




　玄都茭龍驛吏一十二萬人傳命泉宫開
　光夜府凡告救苦眞符當啓
　元尊王帝召關此吏一人也書時搯王訣
　引北極星光黄地黑書驛吏隨降引北極
　星光非北斗第六武曲北極乃天皇之右
　北極天樞也篆符紙當以槐花染輕黄援
　筆墨書驛吏届前也救苦眞符自非大醮
　天地不可告行倘有投詞但當詠諷玄文
　散燈念道使光回九地暉破八冥所薦逝

　魂亦獲昇度當先置一燈於天尊像前拜
　跪焚香乞降晨光照燭九夜乃執炬分燈
　令輝散一輪如車大小三級上下三疊燃
　燈四十九盞立
　十方洞靈天尊聖號開衆生五累苦門假
　此回光銷鎔五累也
　十方洞靈天尊聖號即救苦經十方睿號
　也五累門者一曰色累苦心門二曰愛累
　苦神門三曰貪累苦形門四曰華累苦精
　門五曰身累苦魂門世有救恤貧乏濟度

　天人奉戒修齋供養三寶或鍊眞養神功
　未克足命窮滅度經由太陰者方曲行赦
　命告救苦眞符外别以栢木簡作長生靈
　符告下南方丹天世界使擢簡帝堂鍊神
　火府罪魂無功於人天者不可濫授鍊眞
　之籙但得覩神輝更生陽界則幸矣故於
　大醮之初乃告長生靈符簡尺寸同救苦
　眞符上題元始符命告下南方丹天世界
　並年辰等三行題封如前式用金龍驛吏
　印印上中下三縫祝訖付金龍驛吏告行

　　　金龍驛吏印



　　　金龍驛吏符



　玄都金龍驛吏二十五萬人領符命啓道
　馳信凡告長生靈符預關一人用青素丹

　書之搯玉訣引太尊星芒繞筆拂簡書畢
　同符命焚香煙中自南斗向斗則太尊星
　在中下台分中微北向也太尊北有四星
　勢如東井南有少微如亢宿其星赤色而
　明要在天璇天璣二星正南鼻引其芒繞
　簡筆也師曰炁芒各類清濁異歸凡取三
　光五星之芒當以鼻引口吐也生旺雲煙
　之炁當以口吸隨吐也引吸時勿以耳聞
　則炁芒不降又不可長引則喘息失度要
　在精顧注念御意合神於杳冥之間則吸

　引隨念感降自然也若御服明暉行吐納
　之道則非此限也凡關二吏先啓元尊次
　具位據(某)州縣(某)人投狀恪備信儀請行
　黄籙超度死魂於某月某日取奏
　虛皇上帝依典告符關茭龍驛符吏具法
　師位除關並二符告命之外有
　元尊玉帝及酆都申狀等臨時起草於别
　紙書之不可飾詞文不可太樸令清簡而
　典恪於世中文狀一也不可擅續草檢爲
　定式於其後也且如舊天心法佐化昊天

　爲法書之最者自天師登眞之後漸易偽
　文除三光符訣目外餘者皆庸吏之詞愚
　昩相傳僞文益廣第恐後學無知者不詳
　首尾縱意改更使册文失序復如天心故
　聊辨之九斗陽芒火鈴眞符遇書符命先
　作三枚於竹膜上南向吞之次篆符命也
　書符時南向掐玉訣云凡木恠石精赤妖
　兇醜擾害民物鐵板丹篆以火鈴印印其
　上埋本處土下尺餘其魔匿影登度道眞
　若羽鳥羣集穢污福地林嶺當啓南嶽朱

　湖赤帝作符遣之亦可施人吞佩(右符載/元應册)
　北帝火鈴印印符文外能治寒中氣痛等
　病左手離文右手執印去兆兩歩許以印
　文向之即稱法位上啓一炁宗師長生大
　君小兆今有(某)病上祈眞炁謹召流金飛
　炅赤炁帝君佐吏文秀舒光曜明消魔印
　攝引日芒浹心混合爲一從鼻出穿印繞
　兆身纏絡三面乃止其印擇丙子日祭常
　貯青囊中勿置塵糅犯違正炁君使佐吏
　不降徒加精苦於存想矣

　　　北帝火鈴印



　左手搯離文位則中指中節也亦曰日君
　訣凡本多以辰爲日君訣不知辰自爲天
　罡訣也夫黄炁陽精育魄洞濠鍊明三炁
　故以離爲日君訣也右手執印行持當令
　動止詳緩無使神炁驚浮范像巫者取笑
　俗情思日芒繞兆身彌羅三匝故曰纏絡

　三面凡傳元景玉册合用璧魚一枚金環
　一隻誓盟玄都不可盗看促齡丹簡圖飛
　反沉若寒棲守素之士願欲佩持難營璧
　魚者一當爲具授或覬利濫傳下士師當
　受譴水官不復期於度世下界若會灾煙
　彌景萬惡流威行册弟子當爲元應鎭穰
　使歸誠民庶各佩虛皇符戒宣行金籙洗
　心謝愆感徹玄眞三行三道融風和演消
　戢惡煙稱慶人天生迭亨吉册曰不可濫
　傳謂擇嗣法弟子非各佩符戒者也其各

　佩符戒者謂九龍符戒不佩流金符流金
　符者惟行册者佩之矣其傳付當須告盟
　天地啓聞元帥仙聖飲丹破金環爲凌霄
　之約勿令中怠流浪塵波爲正念邪外觀
　馳物兩貽冥憲趣責三官也其依元應鎭
　禳則依天蓬元應册内祈禳法也宣行金
　籙則上元簡文乃太一聖眞之科也凡遇
　鎭禳當須士民先有投詞然後爲其修設
　不可强率徒使誠心凋替感不通幽
　　　誡盟條

玉朗高上道一塵聊不加萬國日拱𨽻億上
事芬葩刮垢造神庭落穢超祥霞懸水映碧
樹達曜若容瑕超脫下塵宇擺撲當近涯傳
非弗眞輩流淪溢神芽妄耗豈逺筭與道相
正遐上玄不曲物毫末無欺差飄揚邁鬼界
瑶典眞命嘉不得久遷退眞譽無虛誇非世
與類語訓我尸宅邪自作沐天譴余爲奈爾
何
道法會元卷之一百七十四

