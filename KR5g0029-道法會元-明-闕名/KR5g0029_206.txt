










道法會元卷之二百六浮八
　金火天丁召孤儀
　　　吟聖號
謹按玉樞經云昔
九天應元雷聲普化天尊於玉梵七寳層臺
爲雷師皓翁演說要道傷念世衰道微人無
德行不忠君王不孝父母不敬師長不友兄
弟不誠夫婦不義朋友不畏天地不懼神明
不禮三光不重五穀身三口四大秤小斗殺
生害命人百已千奸私邪淫妖誣叛逆三官

鼓筆太乙移文即付五雷斬勘之司先斬其
神後勘其魂斬神誅魂使之顛倒人所鄙賤
人所嫌害人所怨惡以致勘形震屍使其崩
裂驅其捲水役以驅車月覈旬校復有考掠
又有東方風雷地獄考禁罪人掣電轟雷飛
戈飄戟或造諸惡陽數盡者拘入幽臺陽數
未盡墮於空寂悲風慘慘凄雨飄飄夜呌空
山昏悲冷野天霽低光月影陰晦奔走沈迷
萬劫綿綿不能解脫於是玉清真王神霄玉
帝頒降鍊仙鍊魂祭度鬼神之法下付雷霆

火師真君轉斗運星頒行攝召使沈魂而解
脫令幽爽以登真今按眞科特伸攝召恭炷
真香遥空供養
无上清微天虛皇妙境真玉宫玉清真王神
霄玉帝伏願金容赫日玉相浮天放萬道之
祥光發千毫之瑞炁普令幽爽得覩光明謹
召金火天丁火鈴妙帥惟願霞捧雲姿炁乗
月相身迸金光玉彩手執伏魔帝鐘來衛吾
身宣告將吏勿離左右領帶神兵再伸關召
冥司急取亡人案大典者温元帥神虎何喬

二大元帥酆都内臺楊元帥酆都行司關元
帥艮宫攝召丘天丁三界召魂使者地府五
道將軍溟泠大神泰山府追攝一行官君即
與召集十方三界九泉長夜三途五苦六道
四生孤魂滯魄鬼神等衆疾速管押前來受
今祭鍊火急奉行速彰報應法衆精虔再吟
寳號
　　　日月合明天尊
萬木悲風慘欲摧孤魂滯魄俓同來
英雄不必分高下無碍法筵平等開

　和不可思議功德
伏聞氣判渾淪有天地而生萬物性分愚智
觀聖賢則異衆人未言浩浩千端先說茫茫
六道修羅戰闘敗辱向藕節中藏仙侣道遥
宴樂享酥酡上味貪婪而爲餓鬼罪惡而墮
傍生且夫禀秀陰陽鍾靈嶽凟更歷古今朝
代多少豪傑英雄捧璧歸趙者奇哉獻圖刺
秦者危矣請纓繫單于之頸賜劒斷佞臣之
頭居海上之十九年牧羝無乳貶潮陽之八
千里策馬不前擊楫而誓清中原鳴笳而能

却羣虜堪嘆秦宫遭戮曾興鹿指之奸漢室
忘功徒抱狗烹之恨次及滿懷經史冠世文
章高攀丹桂之香遽斷黄梁之夢祖師擊竹
道士種桃禪龕空立貌稜層丹竈雖存人杳
没亦有枕流潄石釣月耕雲翛然名利不關
心生怕是非來入耳九流醫巫之輩百工技
藝之徒商筭舟車吏事刀筆但曰生同一理
誰知死異多般誤傷故殺乃前縁枉逝横亡
皆定分官舍旅舍寧無滯魄寃魂戰場法場
猶有暴屍朽骨男役干戈之苦女憂胎孕之

傷大都八萬四千門門門勞碌一年三百六
十日日日奔馳不知實効何如謾得虛名而
己至於魑魅魍魎草木精靈橘中象戲尚能
言桑下環留眞可笑胎卵濕化鱗甲羽毛旣
然換了頑皮間有存𣆟善性鸜鵒隨念彌陀
佛蛤唎現出觀世音螘何及地以排行鵝知
待客而告别非片言之能盡惟萬種以堪憐
是夜嚴列華筵弘宣祕呪地獄之重重鎖掣
奈河之隻隻船移月轉樓頭十二闌夜兮未
艾風傳鈴響三千界聞者皆來幸齋官出箇

面皮爲汝等添𣆟氣力兩堂香水滌多年垢
膩身心一斛齋饈充幾載飢虛口腹悟戒似
舉頭見日受經同擕手昇階尚慮業道昏衢
猶遲開豁冥關幽獄未脫拘囚教有淨酆都
破地獄靈章再爲宣演
　　　衆諷淨酆都呪三遍
伏以幽明異路人鬼殊途知生死爲畫夜之
常則變化乃陰陽之理我太上立慈悲之教
汝衆魂思解脫之期勿起寃憎當懷敬信百
尺竿頭須進步十方世界即全身肅爾容儀

赴今召請
太微迴黄旗無英命靈旛攝召長夜府開度
受生魂(和)永離三途苦
以今齋官體好生之妙化開無碍之法筵召
請九幽十類五苦三途六道四生孤魂滯魄
鬼神等衆願承
道寳力道寳實哀憐是夜今時來臨法會和
受今超度功德
陰靈來我旛陽魂返汝顔北斗天蓬敕神虎
開幽關和永離三途苦

以今齋官體好生之妙化開無碍之法筵召
請九幽十類五苦三途六道四生孤魂滯魄
鬼神等衆願承
經寳力經寳轉輪迴是夜今時來臨法會和
受今超度功德
符命通幽漠靈旛颺曉風孤魂今受度飛舄
上南宫和永離三途苦
以今齋官體好生之妙化開無礙之法筵召
請九幽十類五苦三途六道四生孤魂滯魄
鬼神等衆願承

師寳力師寳本度人是夜今時來臨法會和
受今超度功德
　　　引魂來至天尊
萬里悲風恨千年望故鄕塵沙昏面目流淚
濕衣裳沐雨淒無計聞風自慘傷願承今祭
鍊徐步禮真王和永離三途苦
孤魂滯魄已到壇前各宜澄淨身心受兹祭
鍊榜文告戒所宜宣示
　　　宣榜
汝等孤魂滯魄嚴遵告戒各各仰承至道沐

浴蘭湯法衆慈悲引導就浴
　　　衆諷
玃無自育九日導乾坤母東覆形攝上玄陀
羅育邈眇炁合雲飛天大醜總監上天沙陀
劫量龍漢瑛鮮碧落浮黎空歌保珍惡奕無
品洞妙自眞元梵恢漠幽寂度人
　　　引孤入浴　　再諷
仰望顧八表惟月孕陰精中有太素皇夫人
駕縁軿耀華光二極混明照三清慇懃求至
道五色下來迎

　　　黄華蕩形天尊
孤魂滯魄沐浴已周汝等久處幽晦之中未
沾法食之味不聞善音日久歲更轉深罪網
我至道玉清真王神霄玉帝有㧞度沈魂真
符謹當告下
　焚拔幽魂符於空中
　　　㧞度沈魂天尊衆諷
亶婁阿薈無惒觀音須延明首法攬菩曇稼
那阿奕忽訶流吟華都曲麗鮮菩育臻答落
大梵散烟慶雲飛灑玉都明魔上門無行上

首回蹈流玄阿陀龍羅四象吁員
南閻洞浮玉眸詵詵梵形落空九靈推前澤
洛菩臺緑羅大千眇莽九醜韶謡縁邅雲上
九都飛生自騫那育郁馥摩羅法輪霐持無
鏡攬姿運容馥朗廓奕神纓自宫
刀利禪猷婆泥咎通宛藪滌色太眇之堂流
羅梵萌景蔚蕭嵎易邈無寂宛首少都阿繿
郁竺華莫延由九開自辯阿那品首無量扶
蓋浮羅合神玉誕長桑栢空度仙
玃無自育九日導乾坤母東覆形攝上玄陀

羅育邈眇炁合雲飛天大醜總監上天沙陀
劫量龍漢瑛觧碧落浮黎空歌保珍惡奕無
品洞妙自真元梵恢漠幽寂度人
孤魂滯魄已受眞符則心地開明罪根頓滅
可以復性全形聞經聽法受食朝禮尚慮或
有峽石血湖罪衆有死胎未下血穢未除所
有蕩血湖眞符淨血屍靈符謹當告下
　焚蕩血湖符淨血屍符出胎符蕩胎符
　　　法橋度化天尊衆宣
五行之炁周流三光之炁飛空靈泉下布甘

露洒幽神魂澄正歸上天會合萬真遊玉京
一如流金火鈴律令
　焚兵傷自縊溺水毒死等符
　　　衆宣呪
上帝有敕　降下天醫　五雷主者　六毒神君
混元一炁　景合三清　周環六合　體合自然
醫王聖者　有感通靈　敕命一下　急急奉行
　　　隨願徃生天尊
孤魂滯魄有胎即下有穢即清惡死枉亡一
時全復當受

玉真火鈴九芒真符即離幽暗便覩光明所
有真符謹當告下
　焚削落三尸符衆宣
天地玄宗　萬炁本根　廣修萬劫　證悟神通
三界内外　惟道獨尊　體有金光　覆映吾身
視之不見　聽之不聞　包羅天地　育養羣生
誦持萬遍　身有光明　三界侍衛　五帝司迎
萬神朝禮　役使雷霆　鬼妖喪膽　精恠亡形
内有霹靂　雷神隱名　洞慧交徹　五炁騰騰
金光速現　覆䕶壇庭

　　　光明如意天尊衆宣
火鈴炎熾　變化八方　萬神侍衛　永斷不祥
一如流金火鈴律令
孤魂滯魄承今功德仰思敬信勿生邪念勿
起爭心如有生前寃讎切勿生忿如是妖精
下鬼勿生畏怖眞科有禁天憲昭明臨壇有
將威禁極嚴荀或不遵自取沈滯冥關再墜
後會難逢我教主玉清真王神霄玉帝垂無
碍慈悲憫念三途矜憐幽昧特垂教典普度
無窮仍仰汝等遵承戒言即得超生早成上

道各秉至心朝禮玉真端坐法筵受沾法食
然後滌除罪垢悟道逍遥夫神霄至道乃虛
皇玉帝金容玉相天尊也若能瞻仰粹容傾
心敬慕則福慧兩全富貴具足且夫金容赫
日見寳座於空中玉相如天儼祥光於法界
憫念衆苦接引登真是知神霄玉帝道同元
始德重道君三清與之同倫萬象皆仰聖德
故曰神霄妙道化身普化天尊談玉樞寳經
垂慈示化尊稱神霄玉帝應運分真如是功
德不可思議各仰恭䖍志心朝禮

　　　總朝上帝天尊
稽首皈依真神霄妙法王道同元始祖應化
九霄君昔降清虛界皓庭霄度天演傳雷霆
要特付火師君普度無窮極幽臺盡覩明羣
生皆受度萬象悉太平仰瞻瓊玉相離苦悉
登真願垂方便力㧞度此幽魂和徃生神然
界
　朝禮畢引孤詣寒林施食如常

道法會元卷之二百六
