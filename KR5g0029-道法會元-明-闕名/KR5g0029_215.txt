










道法會元卷之二百一十五渭五
　元皇月孛祕法
　　　師派
祖師釣臺龍虎俞眞人
　　　主法
九天飛罡捉崇轟雷掣電太乙月孛雷君
　姓朱諱(光)天人相披髮裸體黑雲掩臍紅
　履鞋左手提旱魃頭右手杖劔騎玉龍變
　相靑面獠牙緋衣杖劔駕熊
　　　請召呪

至陰之精金水化生玉樞勑命太一雷君祼
形披髮三界横行手持寳劔掣電流金雷霆
聽令役使萬靈神劔一下邪鬼滅形唵吽吽
謹請九天飛罡捉崇轟雷掣電太一月孛雷
君急急奉
玉皇上帝敕北極紫微大帝令
　取中天炁入玄關混合却向未方吹出如
　月輪之狀取午上罡炁衝之見雷君儼然
　在前
　　　取炁法

　先凝定以目光書炓字于筆端念互换竅
　鼻引口吸神炁一半吹筆一半吹布我身
　我即雷君矣口中默念同筆光書天火遺
　漏眞炁攝七字一炁一吹七次吹了却以
　一歘字封之
　　　針法
　用舌尖書炓字于針上念七字呪請炁于
　針仍先黄紙墨書一大字令病人咳嗽三
　聲法師即三吸其氣吹布大字上想如病
　人眞身貼在壁上隨人患處用法針之宻

　念□魈□魒仍以劔訣疊書此四字三次
　書畢下針三吸三吹畢以炓字封之
　　　太乙攝捉邪巫符
　　　太乙有令北極紫微大帝勑月
　　　攝捉邪巫孛雷君朱光急急奉行
　　天煞星地煞神年煞將月煞兵日煞鬼
　　時煞精一切邪巫邪黨自煞化爲塵
　　北極紫微大帝攝太乙元降律令攝攝
　　捉邪家一百二十祖邪師邪黨速攝
　　　天火雷神地火雷神五雷降靈鎖鬼

　　　關精謹請雷君攝捉邪巫(某并)一切
　邪師嘗類盡行押入萬太乙連烏
　丈枯井之中無令動作勑煞攝
　　　天蓬呪書就塗轉從
　　　艮户出筆取煞炁入




　右符專伐邪巫用之如是頑滑邪師常以

　魘釘邪術害人者則以此符用皂紙墨書
　剪作兩邊先將左半隨章焚去次將右半
　留於壇中行事之時焚之以爲勘合
　　　剪邪巫法
　凡教代之法不可輕舉務必審實來詞先
　備牒雷神體察得實方可具章並前勘合
　符上告雷君期七日待報師云
剪法不離罡法此罡不是天罡若得眞傳三
炁邪鬼立便消亡
　　　伐邪巫章式

具位嗣法小兆(臣某)誠惶誠恐稽首頓首再拜
　上言(臣某)恭聞
　大道垂科太乙顯宣於教法祖師立誓
　雷君剪伐於邪魔攝戮應命而職司奉行
　俯伏求哀而默從所禱如臣者自有生以
　來至于今日千生慶幸得處人倫上蒙
　大道之恩得參
　太乙之法然臣未明天地宇宙之間日月
　星斗之下有蠱毒之氣流行有邪巫魘禱
　之術焦家邪豫家邪耿家邪鳩里邪鳩蛇

　邪鳩盧邪五方獼猴邪五音白衣邪顛倒
　龍樹邪陰陽男女邪𠋣草附木邪多諸巫
　覡邪法流行陰肆魘禱以曲作直伐廟尖
　神監勒其神取人魂命或令人骨肉相殘
　夫妻反目家道破壞父子相離又或令人
　精神恍惚禍患纏綿所爲不成百事錯亂
　以致世道敗壞妖氣流行臣誠惶誠恐稽
　首頓首再拜共惟
九天飛罡捉崇轟雷掣電太乙月孛元皇大
道君(聖前)

　大法流行至人授受遂使凡愚有託得獲
　歸依今據(某)鄉貫(某人)見爲(某)事被(某)邪師
　魘釘爲害謹齎投詞告訴於臣壇下匈行
　章奏拷治施行(臣)叨承
　玄化職在濟民旣領來詞理難抑塞惟慮
　(臣某)質穢氣濁過著功微誠不足以感格
　眞靈德不足以制伏邪鬼爲此謹依
　師旨建立法壇拜貢章書上聞
　雷府伏望
　聖慈允(臣)章奏哀憐下苦矜鑑中情特賜

　旨命君基大神(臣)基大神民基大神大遊
　大神小遊大神天乙大神地乙大神太乙
　大神鉞毒大神飛廉大神火霧大神天蓬
　大將軍天猷大將軍翊聖大將軍佑聖大
　將軍太乙五雷大神直獄建獄大神天丁
　力士三十萬人天騶甲卒三十萬人北極
　神兵三十萬人五雷神兵萬萬人擲火萬
　里流鈴八衝轟雷霹靂收攝邪蹤已上官
　將神兵一合齊降俓下邪巫(某人)家東西
　南北上下十方普天帀地布網張羅先行

　收擒邪家百二十祖招回邪家兵馬倒槍
　停刄伏地歸降令其邪巫(某)反火自燒反
　刀自斫一身病起五臟毒生天火焚燒官
　司競起七日之内特賜報應謹請钁天大
　斧斬鬼五形炎帝裂血北斗然骨四眀破
　骸天猷滅類神刀一下萬鬼自潰即使神
　風靜默四炁朗清人鬼斯分正邪兩辯次
　匈頒降勑書詎命神兵速歸正道悉令收
　入(臣)所奉法壇補充將吏兵馬佐輔行持
　端俾投壇信人(某)身命永堅室家胥慶得

　如鄙願實拜生恩尚冀
　法教興隆恩威哀憫(臣)今謹遣(某)將帥同
　天界直符將軍太乙神兵三五功曹上章
　典者飛龍騎吏等官捧臣所拜章書上詣
　北極元皇太乙宫呈進伏候
　昭報冒凟
　眞威(臣某)誠惶誠恐稽首再拜具章上
　奏以　聞謹奏
　　年　　月　　日具位(臣)名於(某)處拜上
太乙月孛元皇大道君

　　　　　　(臣)姓(某)係(某)處(某)法靖焚修
　右章用皮紅紙一尺二寸長九寸高墨書
　　　内圓封式(紅皮紙/墨書)
太乙月孛元皇大道君(聖前)具位小(臣)姓(某)章奏謹封
　　　外方函式(白紙/墨字)
太乙伐邪墨章謹上詣　　　　　　　　　　　
北極元皇太乙宫進呈具位小兆(臣)姓(某)章奏謹外封
　　　　登壇進章旨訣
　拜章之法先須潔滌身心注念專致洒淨
　焚香啓告之後想變法壇爲太乙離宫存

　見月孛雷君儼然在上左有陽雷馬郭方
　鄧田五使者右有陰雷張許姚雷南五使
　者共十神侍從用關引一道差陰陽(某)雷
　神齋捧勘合符命並所拜章書刻時上達
　就於香爐内烈火豐香焚化歩火水未濟
　罡發遣而去後至行事之時却焚勘合符
　看一七日内報應若何其邪巫或自病或
　火灾或官事即是報應矣仍行牒委雷神
　收上師家兵馬收入兆所奉法院俾爲部
　屬將吏事畢祭犒以賞其功然此法幸勿

　輕用恐招譴責
　　　火水未濟罡



　右罡一名三歩九跡罡歩自太乙起心攝
　字止却以兩足丁字立定行事
　　　進章日時
金日用木時木日用土時水日用火時火日
用金時土日用水時更筭天干相尅九妙

　　　雷字符
　　　　天一生水地二生火天三生木地
　　　　四生金天五生土五五二十五攝
　氣歸雷祖急急如太乙月孛雷君律令
　右五圈内陽日入陽雷五使者名馬鬱林
　郭(元亰)方(仲高)鄧(拱辰)田(元宗)陰日入陰
　雷五使者名張(巡)許(遠)姚(誾)雷(萬春)南(霽)
　(雲)入畢却於雷字上疊書蝕□□餬四字
　却念天火遺漏眞炁攝七字呪塗七徧畢
　以天罡諱炓字蓋取天罡炁呵入治瘡癤

　腫毒則就其上作用若欲吞服則以黄紙
　書之
　　　祭太乙法
　取六月六日或初九日先須備狀奏請雷
　君并牒陰陽十雷神乞降行壇俯歆祭禮
　外備奉猪首白鵝糠餅皂錢等項科儀凡
　欲興雷致雨驅邪伐崇並宜祭之俟香燭
　祭儀畢備志誠啓告外跣足披髮仗劔歩
　罡召請念天罡宻呪唵吽吽喗噠唎娑訶
　取罡炁存天罡現於頭上再取西北炁入

　腎宫却閉炁以右手劔訣同目光虛書□
　字於在踝下地上𡅗起元吸西北炁吹之
　再以劔訣引神光運成黑螚取外方水噀
　之螚即乗此水變化巨螚吐黑氣衝天黙
　念太陰呪唵嚩𠯲囉㗶囉娑婆薩訶十徧
　取炁入祖宫迸出皓月一輪於未上即以
　左足頓螚存螚之煞炁奔騰而起復取自
　己至陰煞炁同螚之煞炁上昇衝開月輪
　即見雷君出現步罡至煞字上取内煞炁
　與外煞炁相合吹布天地間只見乾坤陟

　暗太乙天罡自相衝激再歩至攝字上翻
　身召將向斗口内以目光書一炓字存見
　陽雷五使者自天門而降陰雷五使者自
　地户而來亦以自己神炁合之師用目光
　同鼻引口吸引天罡太乙炁入中宫混合
　片時吹出于前左手剔天雷地雷轟滅攝
　雷威電光霹靂攝二斗于前如剪邪則吸
　煞方炁於代人下剪口念手剔魁𩲃𩵄䰢
　魓𩳐魒攝急急如律令
　　　太乙召雷罡




　　　召雷呪
陽雷急急降陰雷急急升召起雷光發呼起
霹靂鳴急準太乙月孛雷君律令謹召
陽雷大神馬郭方鄧田五使者陰雷大神張
許姚南雷五使者準敕要當先領符須急至
殺伐須猛烈上下即相通速降速降疾速降
　存見陽雷五神披金甲紅袍自天門而出

　陰雷五神披鐵甲皂袍自地户而升分列
　左右依儀祭畢禮謝化財而退
　　　太一飛符(專治/瘡毒)
　　　　　　　　　　　　天火地火

　　　　　　　　　　　　三昧眞火
　先書鬼滅灰消四字布四方却内書三火
　字念天火地火三昧眞火速發速發速速
　發就以天火遺漏眞炁攝七字塗轉一炁
　七徧或四十九遍塗向艮户出筆取罡炁

　煞炁入以炓字聻字蓋



太乙飛符一術祖傳不用紙筆引炁紫光合
盟分陰分陽用日
離火元從嘘出吹著眞陽赫奕堪笑一等愚
人依舊將艾燒壁六日擁出紅輪不用南斗
北極不過神與炁精全在自家著力
　右用七次吸毒吐出之若補則微微用呵

　若㵼則㣲微吹之仍用封住如治痢疾及
　咳嗽則吹代人病處下剪


道法會元卷之二百一十五
















