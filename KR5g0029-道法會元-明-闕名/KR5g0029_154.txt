










道法會元卷之一百五十四二八
　混元六天妙道一炁如意大法
　　　師派
混元開教大慈普惠路眞君(大安)
混元演教一炁妙道雷眞人(時中)
天隱盧眞人
九天金闕少宰仙眞雷使查眞人
天全張眞人
　　　將班
主壇大都督青帝天君辛(漢臣)

副壇都緫管炎帝天君鄧(伯温)
混元都緫轄靈官元帥馬(勝)
雷霆飛捷報應使者張(元伯)
東方飛雲激電神王蠻雷使馬(鬱林)
南方飛雲激電神王蠻雷使郭(元京)
西方飛雲激電神王蠻雷使方(仲高)
北方飛雲激電神王蠻雷使鄧(拱辰)
中央飛雲激電神王蠻雷使田(元宗)
雷公江赫沖　　　　電母秀(文英)
風伯方道彰　　　　雨師陳(華夫)

雷府管打不信道法大將軍朱(彦明)
雷門忠孝左伐魔使苟(翌沖)
雷門忠孝右伐魔使畢(山則)
八卦洞神天魂正將龐(靈)
八卦洞神地魄副將劉(通)
混元行神布炁馬居仁耿(居一)
天醫符炁藥針灸砭六軄治病仙官
大威德神通最上滅魔顯法小翻山張(賢聖)
布炁功曹閭丘釋張(大用)祝清孫達劉(定光)
　　　張元毅田暉王元趙欽張明遠

捉縛枷栲四功曹何鼐何燾何清何淵
八卦天醫主帥趙(邦英)
八卦天醫副帥許(仙定)
直日五雷田文伸崔至文劉晏陶公濟高刁
天醫百藥退病李紳朱(子榮)
　　　修鍊直指　　(雙橋老人迷)
夫修眞之事皆是自巳本眞非他外物而成
者其修鍊亦自然之功更不勞心費力且四
時代謝萬物發生天地何嘗用力施工皆自
然而然蓋主宰天地者日月也主張吾身者

魂魄也日月即天地之魂魄魂魄即吾身之
日月也先賢所謂日魂月魄是也日月常交
會天地所以無窮魂魄常支離人身所以有
盡故天地之造化不外乎魂魄日火也魂亦
火也而心爲神舍神即魂神心賴肝木相生
則魂神居焉故曰龍從火裏出月水也魄亦
水也而腎爲氣海炁即魄炁賴肺金相生則
魄炁依焉故曰虎向水中生聖人設教千經
萬論莫不教人收心養炁緫而言之不過拘
制魂魄而已以此觀之有詭異丹經紫書不

欲顯言反覆譬喻欲達者自悟爾豈眞有男
女之相哉後世地獄種子妄認迷眞借先賢
之名撰造傍門小法若咽龍虎精炁吞日月
精華收三魂拘七魄補五藏燒三尸交姹女
養聖胎轉轆轤補腦還精行炁咽液守頂上
存眉間淫少女陰中之精采室女口中之唾
納清吐濁叩齒集神導引按摩存想呼吸不
可枚舉此何等異見只是騎牛覓牛無事生
事詭譎萬狀恠異百端圖畫形像誑惑愚迷
欺騙錢帛饕餮酒食直待意足而後傳度其

有得之如獲至寶篤意行持日夕苦志勤心
勞力揺身擺骨致使兩腋筋脉沸騰氣血壅
滯精神潰亂肢體尪羸由錯亂陰陽不合自
然之㫖故也行之不已漸生惡疾重則喪生
輕則殘廢以致殘廢甚極又謂之魔障何愚
迷如此凡此而逝者予親見數人豈敢坐視
而不言由是不懼天條焚香述此直指其歸
以救來者予所言妄誑有誤同志之士則甘
伏天誅以明後世繫之以詩曰
人人盡有本然眞何必勤勞向外尋但把精

神如寶玉免教魂魄亂商參危機可達唐虞
道語默常存天地心不得已言非好辯心融
意會有知音
　　　内持　(三法共源)
精炁神　心口意　貪嗔癡
　　　内根
誠　眞一無僞　　敬　主一無適
廉　無揺其精　　謹　無耗其氣
公　處巳無私　　忠　無亂其神
正　律巳無邪　　直　盡巳無虧

　　　四宗
以意定想　以念掃塵　以經斂心
以坐凝神
　　　一義
無事於心無心於事兩者俱忘自然清淨
　　　外戒
一孝養父母二忠於
君玉三毋淫非己之色四毋貪不義之財五
毋入公門以直爲曲六毋醉酒恣食厭葷七
毋傲忽至眞恃勢凌人八毋怠慢行持九毋

損德虧心十毋䧟人不義
　　　混元六天
無爲天(即無爲/萬神天)　妙神天　都神天
玉神天　道神天　生神天
　　　混元無爲六天宗基
混元一炁開闢乾坤剖判二儀生育人物獨
超祖淵之始挺出陰陽之先歷劫長存谷神
不死六天魔王不識混元一炁正道太上以
此化之故曰混元六天如意大法師資精心
齋戒抱元守一終始不替則身與混元一炁

自然符合永劫無窮何患不度又何患不能
普濟羣生獨超三界乎
　　　混元一炁心傳
此炁即先天祖炁人人有之特明與不明爾
即佛氏所謂本來面目父母未生前之妙也
含於一而爲混合乎萬以歸元
　　　天君跋經語
經以心傳心以經悟經悟心傳天人普度以
此存心帝其汝顧一心奉傳好事好做
　夫天君者心也行法之士但究竟元始先

　天祖炁以此契心勤而勿怠以神合神專
　而無二念玆在兹出處不忘天君每遇壬
　癸之日下降人間代天宣化掃蕩妖氛每
　清旦須澄心燒香誦經禮拜懺悔自巳與
　玄祖累劫罪尤然後靜坐鍊養元神自然
　法聖符靈與道契悟常供養浄茶棗湯桃
　木香焚之自然顯現切勿驚怖天君未嘗
　負人人自負天君行法之士不干非理之
　事不取非理財物不起妄心不貪邪慾儻
　使漏泄靈文敗弄道法殃及九祖禍延一

　身永墮酆都轉乖人道可不戒歟
原夫太易太初之極中有至精焉浮黎元始
也元始一而巳一者乃天地之祖無極之宗
不言而化莫知其神自天地位日月明星辰
著嶽凟形雷霆現風雨行萬物因之而生號
名曰道也道即一一即元始之殊名分爲玄
元始三炁始青之炁爲天寶君道之祖一也
於浮黎說經衆眞監度授於玉宸道君元白
之炁爲靈寶君經之祖一生二也宣演經教
立法度人下傳混元太上老君玄黄之炁爲

神寶君二生三也上作諸天之模範下爲百
世之表儀變化多端靈通不測八十二化變
爲眞武主掌羣黎綱維萬物爲天地主宰爲
生民立命爲萬世開太平即三生萬物也藏
於其中顯於用一飮一啄無非此道也
　　　洞玄天君全誥
混元六天青靈教主無極妙道始陽祖炁萬
化分眞高上碧霄上清華王東極注生青華
大帝元始化生玉虛上靈太陰黑煞壬癸之
精虛無九龍烏金鐵筆注律正令大神三十

三天雷霆大都督九十二化儒釋道三教尚
書神霄天樞檢詳東極注生青華上相九天
掌籍都運滄水瓊瑤上仙分權定衡真王玄
都玉府太極先天沖玄上吏太乙木郞光天
都元帥緫統諸天三元考校紏察鬼神校量
罪福黜陟賞罰使判五雷玉清府宰九天採
訪察訪使司行雷霆大都督府便宜大使掌
攝五行輪造濟生度死司玄儲福定命真君
玉皇賛化洞玄教師隨應妙行眞人上誅逆
象妖星下判陽間陰府尋聲救苦大慈仁者

太乙青玄上帝丹天朱陵南昌火府負風銀
牙通明猛吏陽晶鍊度執法眞人光寂通天
演法大元帥十一樞臺主帥掌風雲雷雨電
雪雹提點三界節制萬靈終劫度人萬法宗
師啓元救運演道興教青帝天君太乙五雷
玉闕判府雷聲妙化天尊
　　　混元啓白文
恭聞巍巍上帝廣開方便之門赫赫雷霆接
引修崇之路具位某謹運眞香先伸召請香
官使者三炁正神奏善眞官土地今日傳奏

神員恭望下降雷壇領今敷露白意仰勞神
威傳此誠意即爲通傳某謹運道香稽首頓
首虔誠拜請
主法玉虛師相玄天上帝金闕化身天尊聖
父聖母二大眞尊泰玄都省主法眞君主壇
雷霆大都督青帝辛天君副壇都緫管炎帝
鄧天君玄天左相董眞君玄天右相張眞君
混元啓教祖師路眞君闡教普濟雷眞人玉
樞飛捷張元帥混元都統靈官馬元帥八卦
洞神龐劉二元帥太一十神雷霆諸大天將

天醫六毒趙許二元帥田崔劉陶高五大雷
神天醫炁醫符醫三大聖六職治病功曹尚
藥靈官法灸靈童典藥治病玉女行符攝毒
仙官聖水使者醫師眞人天醫攻炁緫轄馬
耿二元帥百藥李朱二仙吏布炁主者十大
功曹二十四階功曹將吏符水靈童恭望
洪慈俯垂降格仗此香烟普同供養(臣)今謹
爲某請降混元正炁運化妙藥靈丹攻退病
魔保安幻體下情不勝虔禱之至
　　　混元攻炁妙用

師曰凡治頭風腦痛連目痛者布炁想頭風
從頂出四邊皆如此布炁四散出如頭風注
目赤腫有赤羞明怕日者布炁去風從頂門
出然後布炁於眼四散出去風邪了便想冷
氣攻目自然清涼如有翳膜即布炁去從眼
尾出注赤腫者布炁去了然後想天醫仙官
以冷藥貼之治一切冷病如冷想熱湯太陽
眞火燒脾煖胃如下元冷想丹田如火熱十
分極熱便住如心氣睥疼想温煖炁調理不
宜便使火令人發燥只可温温補之如一切

嗽病看冷熱治之如熱嗽胷膈有痰壅盛想
化爲水去之如冷嗽以温炁補之背後肺腧
穴可補熱如人五十以上想十分熱補之如
人三十以下以五分熱補之又看人肌瘦補
之如癆嗽先去膈上痰後補肺然後腎腧補
丹田三焦亦如是調和然後想天醫仙官用
藥化癆蟲爲水從火出想身中火熏四圍周
帀皆熱便呪餘食補五藏如遍身風炁吹如
四肢無力行步艱難者從上布炁上面出兩
手從指甲出想肺腧穴出脚趾甲中出如腹

痛四散布熱炁再發者便想補腎如濕腫水
炁想布炁從水火中出四肢散出漸滅不可
便除恐腫痛氣虛人便死也一日只得三分
作五次退者無妨如退後再得疾者定死如
婦人血氣衝心血崩月水不調不通想其輕
重老少以意調之布氣能醫者便曉藥餌治
療凡行炁先想天醫仙官在前方如意行事
小兒急慢驚風先去頭上風後布於膈上化
痰成水想風炁從四肢便去心退邪熱臨危
困者於四指上搯得疼痛便叫者則可治不

作聲者難治如瀉痢五般冷熱想而治之小
兒多不識他痛痒難可進退如有日後只可
呪水與母服乳之凡有病患不可食諸般毒
厭物凡一切疾病當曉冷熱治之
　　　召合呪
混元一炁普濟羣生天兵十萬萬法皆並所
呼立至所召立前急急準
三天大法師君律令急奉
元始上帝敕命
佑聖眞君律令焚香宣召某將聞今請召速

降壇前疾
　　　召合密呪(一炁默/念九遍)
天尊玉帝八首元天帝攝
　就以目光疊書此九字想在空中以鼻一
　吸入丹田混合於此靜定澄心如鏡想丹
　室一輪圓光弘照十方以唵字提起㘞字
　運動𡄼字衝起字吐出金光於香煙上
　存見金光滿室諸將皆在光中侍立呪曰
吾奉帝敕敕召雷神召汝速降速降通靈
　　　又呪(用不用隨意)

五帝威神與帝同生混沌浩蕩一炁初分安
天立地攝鬼祛精發生萬類統御羣靈霹靂
一震萬里聞聲混沌法律萬神咸聽急急準
元始度人天尊律令
　　　攻炁法
　　伏請天醫院合屬仙靈官將廣運先天
兀陽混元道炁雷霆眞炁五行生旺正炁灌
注見患(某)身中自頂至踵自手至足上至泥
丸宫中至絳宫下至湧泉底三部八景五臟
六腑之内搜出一應邪炁鬼炁毒炁天行時

炁四時不正之炁瘟疫毒厲之炁陰陽不正
之炁飛遊走土之炁隨此道光並爲攻出請
降天上之清炁攻出身中之濁炁以天上之
正炁攻地下之邪炁以天上之神炁攻地下
之鬼炁以混元之道炁攻患身之病炁應患
人身中四百四病一切諸證神符到處並與
攻除即請表裏俱發有汁攻汗令汗發泄有
痰攻痰令痰吐出有邪攻邪令邪攝伏對證
攻治急急如律令
帝師在壇顯彰報應疾

　師以劔訣同天目光於患人胷前虛書勑
　字符(符見/後)用雷局望天門取炁混合祖炁
　吹布左手卯文布斗陽日北斗陰日南斗
　念呪虛書水火符於兩膞上左肩火符右
　肩水符各念布炁呪次布自巳眞炁運在
　病人身上再以二手劔訣同目光虛書玉
　勑符于病人胷前念攻炁呪次念吾受五
　雷正炁呪再書混元水火祖炁符再布炁
　喝云
帥將仙官疾速攻動患身有炁攻炁令炁運

轉有痰攻痰令疾吐出(發汗/云)務要洪汗發泄
(腫痛/云)務要腫消痛止
帥將疾速布炁攻動如楊柳隨風炭火冶鐵
内攻五臟外鍊五體一攻一補顯報施行
　　　布炁祕呪
天蓬天蓬佐天無窮一炁之祖混元之宗驅
除魔黨掃滅邪凶逆吾者死順吾者豐四聖
當位普掃不祥六天正炁敕赴魁罡病人痛
苦攝送他方急急準
度人天尊律令

　　　治邪病呪(一名/催呪)
天仙飛雷電應六天混元一炁如意大法布
炁全眞立應顯靈都監萬法主宰都天大元
帥親行混元一炁尋皮入骨灌脉穿筋驅斥
病魔搜除邪氣急急奉
佑聖眞君律令隨呼即至盡赴壇前千呪千
靈萬呪萬靈不得違令星火奉行急準
度人天尊律令
　　　攻炁呪
混元一炁高辛之餘付汝(弟子/病者)萬病消除六

天眞炁養汝形軀布炁功曹如意奉行急急
如　虛皇天尊律令
　　　攻除祕呪(依前行/持念)
嗚嗚發發攝攝滅登僧得色利攝
　　　附體蒙魂呪
參參戌戌戌戌參參昏昏蒙蒙蒙蒙昏昏陽
魂速下(將體/鬼魂)速上急急如律令
　呪畢用雙手雷局打下沈魂於丹田次飛
　斗蓋童身
神蒙黑暗昏迷攝(子午斗剔布/童身順行)

攝迷昏暗黑蒙神(辰戌斗剔打/下童體逆)
　　　封附呪
負風猛吏風火將軍銀牙鐵筆食鬼吞精火
龍騰來駕火飛雲速速降敵吉凶患因不得
隱匿疾速現形降附童體通報來情無違誓
願普救羣生急急準
玉清上帝敕令
　旣攻動報應了念醒䰟呪
混元一炁速還本眞骨節靈爽回體長生一
如　度人天尊律令

天神歸天地神歸地生體之神各還所治
　呪畢吸東炁嘘布體身喝開目
　　　回將呪(左玉文/天門炁)
天有八柱(子文/别)地有八梁(午文/剔)天神還天(卯/文)
(剔)地神還地(酉文/剔)諸司官吏隨印駐劄隱六
合之中呼召之間速召速應(玉訣)
　　　混元行持次第
九子鳳(兊)破(卯)穢(寅)精(丑)邪(玉)滅(离)亡疾(午/出)
　先念九鳳破穢罡呪
天將騎吏徑下雲罡斗轉星移瀲灧三光上

應九天下應九地雷公霹靂風雲聚會覃布
十方乾坤定位急急如律令(次收/邪)
　　　召功曹
混元一炁普濟羣生六丁猛將速現眞形焚
香當壇告召
上界直符焦(公奴)中界直符張元伯下界直
符鄭禧聞今有召速降行壇伏想功曹使者
頭纏紅綵腰佩雙刀祥煙影裏駐金車香霧
叢中排寶馬倏忽遍九州四野須臾達三界
十方符使臨壇信香作供敢煩齎此心香徑

詣雷府宣召(某)將各各今時分光化炁下降
行壇聞今號召不得於令有違吾在壇前卓
劔相待疾
　　　又召呪
使者靈靈有大威獰周行三界巡察人情徧
告雷府傳達愚誠聞吾有請速降壇庭
　　　又召呪
先天道祖帝令至尊十方三界頃刻遥聞
　　　變神呪
天皇上帝速變眞形攝(寅戌/斗)

　　　混元緫召呪
混沌祖炁化生諸天制御三界統攝萬靈百
千官衆萬億精兵金剛力士夜叉神王無鞅
數衆内外屯營道祖有令不得稽停號召諸
將齊集壇庭有違吾令罪罰非輕急急奉
先天道祖至尊律令
　　　又呪
吾是元陽金闕靈先天一炁而化生劈破坤
基成萬物扶持乾道救皇民日管人問善惡
夜歸天上遊行號召雷神諸將一時齊集壇

庭敢有一將違令罰爲地府陰兵
　　　又呪
上乾並下坤(亥申)一炁道祖分(午)吾召諸司
將(卯)天地肅清塵(玉)
　　　召雷呪
雷威大震轟神勑煞攝(寅至/戌)
　　　勑筆呪(又名五雷正炁/呪攻炁亦可用)
吾受五雷正炁電母光華納則護身保命吐
則縛鬼誅邪神光萬道灌我胃華太上律令
猛吏銀牙手持鐵筆盪滌凶邪急急如律令

　　　敕墨呪
玉音攝炁靈風聚烟紫虛鬱秀輔冀萬仙千
和萬合自然成眞
　　　塗符通用呪
赤明開圖運度自然元始安鎭敷落五篇赤
書玉字八威龍文保制劫運使天長存
　　　三句急性呪(通用)
雷火霹靂攝雷聲電光攝　四目九醜攝
　　　四句急攝呪(通用)
霹靂鳴　霹靂發　霹靂攝　霹靂滅

　　　心報呪
上帝有敕立召天君天君主將統轄雷霆明
檢鬼簿鬼神之名三界内外出入縱横速速
通報吾心之因内有機括不得久停千變萬
化速付吾身速應吾心一如
度人天尊律令
　　　治邪護身呪
天蓬天猷翊聖佑聖北斗七星來護我身吾
呼汝姓吾召汝名凶神伏匿邪鬼潜形八王
四將隨吾而行吏兵速至急䕶吾身急急如

太上老君律令敕
　　　治顚邪加勑符呪
欽至全收墨漆黑(掐子午斗剔/取大煞炁吹)
魁𩲃𩵄䰢魓𩳐魒(飛午子斗入/取大煞炁吹)
　　　數珠呪
唵□□𠯀𠮿急掣利攝(𡄼祖炁/入珠中)
　右呪收顚狂惡崇用之每遇三七之日作
　用數珠一串以香合盛之遇有凶惡顚狂
　不可近向者密令親人加數珠於項上立
　伏

　　　敕劔呪
日間劔光照吾體夜間劍光照吾身天神聞
之低頭入地神聞之鞠躬行應是天魔外道
邪鬼神祇妖孽怪物之類急速潜藏頭破腦
裂急急如
混元上帝律令
　　　混元破罡斗呪(用劔訣於斗/罡上畫之)
天元七星罡中斗魁三台七星七轉九回神
劔一破萬鬼崩摧急急如
北極紫微帝君律令

　　　眞火呪(治冷病用)
天中火光日中晶太陽火鈴金剛精日中火
暈高陽明魁星玉輔天元庭寶輝火室玄景
貞猛驥火鵰熒惑星火星火輪元平君火山
大聖金童君太上皓凶流火鈴上帝有敕滅
邪精急降眞炁保長生急急如
混元上帝律令
　　　治瘧訣
　用黄荆柴一寸半長以右手劔訣夾住望
　斗叩齒飛斗蓋頭存玄帝在空中念太陰

　化生呪一遍再飛斗一座取北炁吹同入
　荆柴上存爲七星寶劍却念云此爲七星
　浄魔神劔專斬邪鬼寒瘧之奴再念呪曰
清清泠泠上有甲兵左朝南斗右輔七星斬
絶瘧鬼人道安寧急急如
上帝律令
　却將荆柴付患身繫在衣襟帶上男左女
　右帶之
　　　驅蚊祕訣
　用青竹枝一朵於日暝時左手執住先望

　北念淨天地呪一遍存見北斗七星燦然
　在上叩齒三通念北斗七星呪一徧再叩
　齒祝曰謹請斗中七千神將收蟲食蟲神
　吏各請下降壇所收攝蚊蟲呪曰
頭有雙角口有交牙篷頭黑面遍體皆青竹
頭生火竹尾生煙爲吾祛除蚊蟲食血之鬼
速離他方急急如
北斗七元眞君律令
唵吐□嘇唦計都攝(一炁默/念七徧)
　呪畢取斗炁吹竹枝上却將入房内徧掃

　念云
謹請斗中七千神將收蟲食蟲神吏收食蚊
蟲食血之鬼急急如
北斗七元眞君律令
　將竹枝安頓房中出房外隨手掩門一云
　插竹枝於房外其法要在日斜時候如敞
　地則以火柴頭依法作用晝斷爲界
　　　存三守一
　每清旦面東趺坐候炁息調匀暝目三叩
　齒呵炁一口向艮方去慎勿令耳聞呵聲

　此吐故也次左手壓右手握固舌拄上腭
　凝神息氣又九叩齒舉左手於面前剔巳
　午未訣念曰胎光幽精爽靈存爲青黄白
　三色雲炁氤氲於印堂之間内有三眞人
　像遞相顧盼於雲中宻念呪曰
混元祖炁統攝諸天制伏羣魔緫御萬仙金
光晃耀交映丹田急急如律令
　呪畢存三色雲炁並眞人合爲一如曦輪
　之狀以鼻一吸之隨嚥直入臍下二寸四
　分下丹田中又存心絳宫中丹田内又存

　兩眉間却入三寸上丹田常如日輪在三
　丹田内光炁綿綿默默若存若亡覺倦則
　起叩齒以舌拄上腭閉炁良乆自覺華池
　津液滿口灌溉導引復以兩手摩面而起
　亦不拘清旦半夜遇暇則常行爲之自然
　純熟此守一存三之道久久行之則得形
　神俱妙與道合眞矣
　　　辛天君召合呪
雷霆猛吏號召元君朱髮鐵面鋒齒如銀驅
雷役電走雨奔雲飛符三界威震萬靈急出

巽户速現眞形急急奉
混元上帝律令
　　　天君誓呪
銀牙耀目轉坤旋乾掌天之威眞諱隆延呼
吸雷電撼動泉源直符到處永斷邪源誓廣
寰宇威震山川滅以黄鉞斬以钁天令持在
手永鎭吾權急急奉
混元上帝律令
　　　現形呪
唵吽吽天火日中精雷霆猛吏神判官辛忠

義火速現眞形疾速現符中疾速現壇庭疾
速現親身疾速滅妖精分明現獰形現獰形
現獰形急急奉
混元上帝律令
　　　催雷呪(祈雨用)
唵吒啵𠻗呢□□吒吒哆哆唎雷轟霹靂眞眞
眞吒𡁠𠰹傾傾緊緊□霖霖吒龍光掣電轟
雷吒哆嗔吽吽吒急急如
玉清眞王長生帝君律令
　　　元始策役萬神呪

唵叱唎吽□鉢蠍聻吒吒吒哂听擲吒吽唎
吽唎哆咭□吒娑訶一如
元始上帝効令急急奉行疾
　　　氣字符(一名生/氣符)
　　　太上律令猛吏銀牙　　開天門(乾/文)
　　　保守正炁祛蕩凶邪　　閉地户(巽/文)
　留人門(坤/文)塞鬼路(艮/文)　　東方木德星君
　穿鬼心(横/過)破鬼肚(直/上)　　降眞炁(卯文木/炁嘘入)
　南方火德星君降眞炁(午文火/炁呵入)中央土德
　星君降眞炁(中文土/炁呼入)西方金德星君降眞

　炁(酉文金/炁呬入)北方水德星君降眞炁(子文水/炁吹入)
　　　西方雷火速發(剔酉/文)東方雷火速發
　　　(剔卯/文)中央雷火速發(剔中指/中文)北方雷
　火速發(剔子/文)南方　　吾奉女天上帝敕
　雷火速發(剔午/文)　　　雷霆辛天君令謹
　請五方五炁符使吏兵五方雷火大神隨
　符徑下某患人身中收攝一應邪炁毒炁
　濁炁惡炁天灾流行之炁鬼𤵙尸癆之炁
　血蠱血光之炁四時疫厲之炁一切不祥
　之炁悉行攝出就爲布注五行正眞生炁

　踈通神炁保守正炁即使病源去體命脉
　延長大賜通靈立希報應急急如律令



　右符書畢却於六訣内隨各病證加炁訣
　　(/治寒疾)魑□□𩲓□□急急如南極長
　　　　　生大帝律令(塗念六轉取罡炁/入加炓字蓋之)
　　(/治熱證)魁𩲃𩵄䰢魓𩳐魒急急如北極
　　　　　紫微大帝律令(塗七轉取煞炁/入加聻字蓋之)

　　　　　　霹靂鳴霹靂發霹靂攝霹靂滅
　　　(發汗)急急如律令(四出筆存四體放/散取罡炁呵布)
　　　　　　鐵筆一畫萬病退却急急如律
　　　(止嘔吐)令敕緊閉(喉間炁着力作此/一畫罡炁呵入)
　　　　　　泰山壓定萬水不流急急如
　　　(止泄渴)律令攝(緊縮穀道作此山字/若泰山之重罡炁入)
　　　　　　上通下流不得滯住急急如
　　　(通下)　律令攝(存自己穀道開通一/筆直下取北炁吹布)
　　　(/安胎)青帝護魂白帝侍魄赤帝養炁
　　　　　　黑帝通血黄帝中主萬神無越

　　　　
　　　　　急急如律令(念至黄帝中主書/一取生炁嘘入)
　　　(/催生)青帝天君速開生門巳生未生
　　　　　皆得生成(存自己生門開通一筆/送下取生炁噓入)
　右催生符書畢臨發去時存齎符人爲監
　生使者即念敕呪曰
吾今敕汝身化爲監生神爲吾持符去母子
速離身急急如
九天生神上帝律令
　　　敕攝符
　　　玉清元始天尊敕上清靈寶(玉)

　　　天尊敕太清道德天尊敕　　攝皇
　上帝敕攝天皇大帝敕攝紫微大帝
　敕攝混元法主玄天上帝敕煞攝
　雷霆猛吏都督辛天君緫攝　　東方蠻
　令雷霆三司帝君緫攝令　　　雷速降
　南方蠻雷速降中央蠻雷速降西方蠻雷
　速降北方蠻雷速降急急如辛天君敕令
　　　霹靂鳴霹靂發霹靂攝霹靂滅急急
　　　如三清三皇上帝敕玄天上帝律令
　攝



　右符書畢仍依前氣字符六訣内隨事加
　炁訣塗入如鎭宅驅邪治病攝崇催生救
　酒無施不可
　　　鐵帽符
　　　一筆勾起　　雷霆三司　　圍繞
　　　辛天君　　　疾速行　　　世問
　邪鬼恠鐵面　　　謹請雷霆辛漢(臣)
　　　　　辛漢臣

　將軍不容情　　　鐵帽一下攝邪精
　急急攝



　　　飛天鐵帽符



　右符鐵帽散形俱如前作用書成但書㡌

　下天字却念後敕呪
三十三天大都督銀牙耀目凛霜寒鐵帽一
下霹靂震滿天煙霧黑漫漫收攝世間無道
鬼鐵面將軍不等閑部領五雷諸猛將火急
飛步降行壇急急如
混元法主玄天上帝律令
　　　玉敕符
　　　　　玉清元始天王勑(中指中/文剔)上清玉宸
　　　　　道君効(四指中/文剔)太清太上老君勑(二/指)
　(中文/剔)混元法主玄天　　　上台一黄祛却

　　上帝勑(結眞式訣/抛入符中)　　不祥中台二白
　　護身鎭宅下台三青治病　　三部强兵
　　除精台星到處大賜通靈　　疾速行
　　　　　五丁都司　　圍捉世間無道鬼鐵
　　　　　速降臨　　　面將軍不容情(内書/將名)
　　　　　謹請雷霆都督辛天君部領混元
　　　　　十二炁雷神將吏急降眞符天之
　　晶地之靈人服餌得長生急急如律令書漢
　　(臣字了就轉筆塗向上出筆吞服用如鎭/宅祛邪則念天篷呪塗向艮户出筆搯煞)
　　(丈取大煞/炁吹入)




　　右符或隨入某將只圈内書某將姓諱一
　　依前作用鎭宅驅邪防身保命治病攝每
　　皆可用之
　　　　三天敕令符(隨差某將)
　　　　清微天帝敕(中指中/文剔)禹餘天帝
　　　　敕(四指中/文剔)大赤天帝敕(二指中/文剔)
　　三天敕命　　　魁𩲃𩵄䰢　　　三部强

　　萬神奉行　　魓𩳐魒　　兵速降
　　靈　　　謹請某將　　　五方蠻雷
　　　　　　速通靈　　　　急急行
　　　　火車前行　　水輪後擁
　　　　燒滅邪精　　攝滅妖氛



　　　　天君本身符
　　　　混元海嶽　　負風　　風火

　　　　威鎭乾坤　　猛吏　　將軍
　　三十三天大都督　　敕令罩下諸邪鬼
　　銀牙耀目凛霜寒　　滿天煙霧黑漫漫
　　　　上帝有勑　　手持鐵筆　　金
　　　　萬神咸聽　　掃滅邪精　　木
　　水火土五臟生華英湧　　風伯前導
　　身千萬丈號爲雷部尊　　雨師後行
　　　　　五方蠻雷疾速起三部强
　　　　　兵疾速行急急如律令
　　謹請雷霆猛吏辛天君凖奉玄天上帝敕

　　部領諸司天將雷神速降符中急急報應
　　疾速奉行



　　　　覃鬼符
　　　　鐵帽神通不可當天君奉　　三
　　　　敕覃邪殃(内書辛漢臣準/敕捉覃邪鬼攝)　　部
　　强兵奉敕捉天　　　萬萬天兵興霹靂
　　羅地網罩彌漫　　　奉敕人間罩不祥

　　　開天門閉地户留人門　　謹請雷
　　　塞鬼路穿鬼心破鬼肚　　霆辛天
　君速覃一切邪鬼急急如北極紫微大帝
　律令敕



　　　攝罩呪(加鐵筆名曰/鐵筆火城符)
天罩地罩年覃月覃日罩時覃普天罩下一
切無道邪鬼不正妖邪無祀瘟疫邪巫野魅

無動無作不得迯形急急如律令
朝天鐵帽天火揚揚一擲萬里地火煌煌上
頂三台下鎭九良大覃山魈魂散魄亡小罩
精魅普掃不祥一覃天地黑暗二罩日月無
光三覃山河枯竭四覃草木焦黄五罩電光
萬丈六覃風雨八方七覃家庭肅靜八覃煞
没神藏九覃先亡收攝十罩萬病安康十一
罩虎狼滅跡十二罩瘟瘧除殃吾奉
三天玉帝敕敕下雷霆辛漢臣急急行
　念四句急性呪書鐵筆加前符内




鐵筆炎炎火閃一下鬼化爲血急急如律令
銀牙猛吏手執鐵筆巡遊天下鬼化爲血急
急如辛天君律令攝
　　　敕雷符(鎭宅祛邪治病/却瘟皆可用)

　　　　　　　　　　誓呪書煞炁入


　　　辛字符
　　　二儀初判　　元始　　節制
　　　迭運陰陽　　一炁　　十方
　子辛子寅子惠子　　魁𩲃𩵄䰢魓𩳐魒
　眞子粦子戊子庚　　雷霆辛夭君急奉
　律令施行


　　　敕呪
都督一身天地造化辛符到處鬼神退舍急

急如律令
　　　急帽符
　　　三十三天大都督銀牙耀目凛霜寒
　　　鐵帽一下攝邪鬼滿天烟霧黑漫漫
　急急如　負風　　風火
　律令　　　猛吏　　將軍
　雷霆都督　　謹請東方蠻雷南方蠻
　急急奉行　　雷中央蠻雷西方蠻雷
　北方蠻雷火急奉行一如律令


　　　辛漢臣急急行　亦可書意於中心

吾奉玄天上帝敕謹請雷霆都督辛天君速
起東方蠻雷速起南方蠻雷速起西方蠻雷
速起北方蠻雷速起中央雷神速起部領混
元全司天醫攻炁官將速降某身中斬除病
根急急報應攝
　　　飛帽符
　　　負風猛吏律令大神　　一筆勾起
　　　帝賜鐵帽飛罩鬼神　　辛天君三

　部强兵　　吾奉玄天上帝敕　　天皇
　速降靈　　敕付都督興雷霆　　帝君
　敕地皇帝君敕　　雷在地中復
　人皇帝君敕　　　聞令霹靂轟
　雷霆大都督　　東方蠻雷速起南方蠻
　青帝辛天君　　雷速起中央蠻雷速起
　西方蠻雷速起　　五帝大魔呪(至)列言
　北方蠻雷速起　　上清急急如律令




　右符鎭宅起土攝邪攻炁治病保生皆可
　用也
　　　手催生符
　　　貪巨禄剔文廉　魁𩲃𩵄魓
　　　武破(剔午子/斗入)　　𩳐魒(剔午子/斗入)
　子辛子寅子惠子大聖北斗七元君
　眞子粦子戊子庚能解産生厄(一炁/七遍)
　　　急奉紫微　　北斗七元　　玄天
　　　大帝敕　　　眞君敕　　　上帝

　敕　感爽無凝滯
　　　去留如解帶



　　解冤符(難分娩者恐是冤債投胎用/此符治之以茅香湯吞下)



　　敕呪就念此一書成符

太上令人生司命不得止胞胎旣已成不生
何以止謹請速生君速生吏催生神催生將
速遵符命催下生來急急如
好生度命天尊律令
　右符書畢再念攻炁呪一遍掐亥文取西
　北天門金光炁吹布符中臨發去時更謫
　生神第八章以助之仍令本家用生神章
　燒於竈中尤妙
　　　混元眞火陽炁符(或用苟翌沖亦可)
　　　混元一炁　　　四象發生

　　　太陽居中　　　四時成歳
　二炁流轉擲火萬里陽光變
　萬物生成焚滅邪精化道合
　自　　　天魂正將龐靈　　魑□□□
　然　　　速降眞靈疾　　　魓□炓(再/念)
　(總呪塗向午出筆取/太陽紅光炁呵布)



　右符以甲子日午時面南端坐左手搯午

　文右手執筆凝定存見太陽日輪中有空
　玄華三字如金色火光騰騰擁出兆即以
　鼻引口吸咽下丹元絳宫以心中赤炁混
　合却引出以紅紙朱書成符就於火字頭
　上作圈入將名念南斗諱塗加天罡諱蓋
　再念緫呪塗以香盒盛之於月朔清旦對
　太陽吞服存天將自太陽光中下降灌注
　兆身專治一切泠病
　　　混元眞水陰炁符(或用畢山則亦可)
　　　一炁包羅　　　陰陽交際

　
　　　太陰居中　　　混合天章
　三才旣定　　水中眞精　　圓光朗徹
　萬物生全　　太陰化生　　照敗邪精
　　　　地𩲸正將劉通　　魁𩲃𩵄䰢魓
　　　　速降眞靈疾　　　𩳐魒聻(再念/總呪)
　(塗向子出筆取太/陰白光炁吹入)



　右符以甲子日未時面坤方端坐左手掐

　未文右手執筆凝定存見太陰月輪中有
　炅明朗三字如銀色白光騰騰擁出兆即
　以鼻引口吸咽入下丹田以腎宫眞炁混
　合却引出以白黑紙書成符就於水字上
　作圈入將名念北斗諱塗加北帝諱蓋再
　念總呪塗以香盒盛之於月望日對月吞
　服存天將自太陰光中下降灌注兆身專
　治一切熱病
　　　水火總呪
天一地二萬物俱備水火眞元混沌正炁神

伏吾使鬼伏吾制行住坐卧吉無不利一如
混元上帝律令
　　　治頭痛訣
　用兩手握金針訣掐玉文按病人太陽穴
　中取罡炁呵入再取太陽炁呵入念
赫赫洋洋日出東方青炁灌頂邪炁消亡五
方凶惡之鬼何不滅亡飛光一吸萬鬼潜藏
急急如律令
　　　治小兒驚風訣
謹敕孩兒左膊化爲西瞿邪城右膊化爲北

鬱單城頭爲兜率大羅天宫公爲太上老君
婆爲斬邪聖母母爲九天玄女宫殿即使五
臟清涼六腑調泰眞光内注邪炁外除吾奉
上帝律令敕起東方青雲(卯文/剔)南方赤雲(午/文)
(剔)西方白雲(酉文/剔)北方黑雲(子文/剔)中央黄雲
(玉文/剔)想五方五色祥雲覆護嬰兒毋令邪鬼
所害急急如律令
　呪畢捧水灑孩兒念淨身體神呪一遍畢
　再念
天靈節榮願保長生太玄之一守其眞形五

臟神君各保安寧急急如律令
　呪畢以左手平掌向小兒頭上一抺畢
　　　禁小兒夜啼田字符呪
小兒小兒休夜啼正是老君下馬時路逢尹
喜眞人道書個田字封肚臍唵吽吽衆神稽
首邪魔歸正敢有不伏化作微塵急急如
太上老君律令
　右用小黄紙一片如指面大念此呪書一
　田字塗畢取罡炁一口入再取煞炁一口
　入符中付與貼小兒臍中亦可燒服





道法會元卷之一百五十四
















