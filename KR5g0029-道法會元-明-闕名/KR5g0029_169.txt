










道法會元卷之一百六十九背六
混元飛捉四聖伏魔大法
斗罡四聖法序
夫四聖元帥者妙德貫於三界威靈建乎
八紘爲斗罡之大帥實北帝之雄神部轄
四天丁考召諸魔鬼四神領袖驅役全在
一符此符乃
昊天玉帝敕封爲混天飛捉玉符三壇天
罡呼召三界天眞能捉一切鬼神此罡隱
乎金闕昔我先代祖師遭遇

天帝大慧大慈故得其傳恐成湮汩遂流
于世此罡飛步罡成則鬼滅能破幽暗地
獄能召風呼雨立至目前一時報應非常
攝魂墜旛頃刻昭彰此四聖法中多有未
遇得者能動天上明星暗曜迅攝諸司將
吏實四聖之精髓斗罡之筋脉玄玄祕妙
法子珍之宜矣
四聖變神呪
天雷地雷風雷火雷水雷盤薄成炁心神丹
元君照耀色慾界令我内外清妖塵從此散

真炁從此生衆眞來稽首朝眞集萬神
呪畢兩手火訣焚變次以陰陽斗交布于
前想兆身若天帥相依次歩罡召將
北帝召四聖四神四將罡訣




右罡乃北帝伏魔召將罡能召四聖四神
四將一切將吏罡成立至右劒訣叉腰左

中文按胷前丁立念云
道香一炷十方肅靜法鼔三通萬神咸集北
帝伏魔院焚香開召北極四聖院天蓬大元
帥天猷大元帥翊聖保德元帥靈應佑聖元
帥崔慮鄧竇四大天丁風雷水火四部神王
六丁六甲神將澶水江將軍飛符遠捉大將
馘魔大將飛龍騎吏飛虎騎吏二大將軍黑
罩大神王將軍酆都王劉韋孟車夏劣桑曾
馬犬將聞今告召火急速至
召將呪

北帝敕命(丑)吾召四真煞瓊魁正帥(寅)三六
將軍明元垚乞(巳申)亥三五將軍(煞)二下八宿
(子午卯酉)十二宫神(十二時辰)天丁將吏(卯酉子午)雷電霄
雲(中上)上透北極(乾亥)下入泉冥(子)判局都吏(寅)
酆都陰吏(亥)隨吾使行聞召急至(申丑未煞)正順
邪横急奉
北帝敕四聖令(畢)再宻念
唵俱魁倫摩牟判疾
呪畢剔子午斗掐大煞文取北炁吹布於
香爐上再念

北帝有敕召付四眞東斗九曜西斗七靈南
方三炁北轉五冥魁罡魁斗飛霧飛雲明星
暗曜水火眞人飄飄素魄雷火奔騰赤雲靉
靉黑雲冥冥交天火箭三六將軍瓊魁正帥
三五將軍眀元垚乞四聖輔臣副帥角將八
宫大神風神運杵雷神馘砧水神湧波火神
電熒二十八宿十二宫神五斗眞君東方奎
參西方角金南方井精北方斗輪中斗總監
統攝萬靈九江水帝四海龍君八靈九曜十
二大真天仙兵馬五嶽吏兵符到奉命不許

遠程九天司律統轄鬼神萬魔拱手諸怪潜
形玉符一告誰敢有停二聖房玄許遜真君
乾天角宿鎭天宿靈龜蛇二炁統攝天兵萬
神班列朝謁帝君急奉
天帝律令敕
右掐寅申巳亥子午卯酉文取北炁及煞
炁布於香爐上
澶水呪
北帝敕命(煞文)天陽地陰(乾巳)水清九炁(子文)四海
龍神(申文)□𤓓烽𤆊(寅申已亥)鐵面將軍(煞文)九江水

祇子汨(子文)子溟(坤文)子淳(卯文)子漍(巳文)子泫(中文)子
滇(亥子)子瀄(兊文)子瀇(艮文)子汶(雜文)雲霧騰騰(子文)雷
光霹靂(辰文)馘滅邪形(大煞)風伯雨師氷雹大神
飛龍騎(申文)飛火雲(子午)飛虎騎(寅申)哮吼奔(子午)氷
澶捉勿乆停急奉
北帝敕四聖令
右掐煞文取北炁入
迷邪呪
羅㬋土宿殺炁飛空日月沈暗天地失宗邪
逢裂碎無路迷蒙急急鎭定天河海風急奉

北帝敕四聖令
右掐子午及煞文取北炁吹入
四聖轄呪
元始太眞五靈高尊太帝皓映洞朗八門五
老告命無幽不聞上御九天中制酆山下鎭
河海十二泉源八威神呪靈策玉文召龍負
水收炁聚雲束魔送鬼掃蕩妖群萬精摧落
所誅無蠲日月五星北斗七元諸天諸地諸
水諸山玉京所部眞靈天神仙王游宴五帝
仗旛天丁前驅金虎後奔钁天猛獸羅備四

門所呼立至所召立前赤書豁落風火無間
攝録應命金龍驛傳急準
元始上帝敕
右掐玉文取天門炁吹布香爐上
天帝伏魔上壇飛斗建罡呪
謹召三十二天飛斗飛魁建罡大將軍吴暹
火急部帶五方星辰一切神仙諸靈官衆各
布星罡大羅無極明星暗曜普降眞輝大周
沙界細列微塵不得慢易火急奉行吾呼上
方建罡飛魁吴暹大將軍震宫建罡混一趙

明大將軍兊宫建罡倒䕶王眞大將軍離宫
建罡噴火韓烟大將軍坎宫建罡捲濤何濟
大將軍中央建罡普寧孔應大將軍立至疾
疾急奉至眞洞眞無極元窮北極紫微大帝
敕急急如律令攝
右呪雙手掐太清訣至上清印上一剔便
過玉清訣上掐定存想神將每方各出一
神黄巾紅面金甲至于壇望上取炁一口
吹布香爐上
四將方位

崔(居肝東方)盧(居心南方)鄧(居肺西方)竇(居腎北方)
發上壇宻呪
天寶玉清(中中)大洞尊神普召周天黑曜明星
(煞文)洞玄含明(中下)九炁紛紜(中上)乾元坤母百二
十君羅列星斗上合九宸鬼無逃隱魔見銷
鎔三罡五斗任吾指陳急奉
浩劫之祖無上元始天王敕急急如律令攝
右法存自身爲眞君星斗自天下落輝光
萬道鬼無所藏向北一吸咽之
伏魔第一飛斗罡大呪

飛玄紫炁凝神罡帝維飛斗總萬神空中鬱
勃結自然上有楞層十二傳玉樓峨峨耀景
雲流精紫闕帶金軒瓊堂煒爍繞八騫中出
青金九靈仙丹皇眞老號精延飛玄羽䙱宸
嬰冠手執玉節握靈旛五色命魔對帝尊持
把符籍當星罡咀日嚼月噏星精離羅吐輝
跨五雲内充外溢絳府欣金光煥煥形正圓
從罡入斗色純純唯有開明耀帝鈴日伍月
仗北元精刻見華蓋領仙君紫炁左迴與斗
連歷度周天八金門正是北帝集萬神有名

祕隱加精勤披形宻思每令分妙景成會得
妙文三年當審保長存九年乗空致羽裾鳳
衣俯仰升龍山鳯衣輕翔謁王宸急奉
三清上帝敕北極大帝令
右法左手自子輪至亥漸漸歷轉丑文勒
上至玉文掐定望天門一炁一吸一吹剔
此罡歩至飛斗九星之上默念此呪能捉
天上一切不順星煞驅雷呼風召雨莫敢
不順誅魅斬蜃由此而使
天帝伏魔第二飛斗躡虚罡大呪

罡飛十極星布周天明星爍爍暗曜含烟陽
通百六陰匝九千飛步紫炁接祕丹田收捉
邪魔攝赴北烟急奉
北極紫微大帝律令敕
右歩至飛歩第十二星上念呪誦畢飛斗
訣丑卯申丑子亥戌上剔出用北炁吹之
能捉飛天走地播土揚塵之崇
第三飛斗飛雲斬魔大呪
飛雲斬魔運斗飛星光連太玄恢恢漠漠普
攝妖魔煥赫洞陽浮景玉光掃除不祥吾奉

北極紫微大帝敕急急如律令
右法步至十七星念呪以左手飛斗飛雲
訣玉文離文煞文剔向北方一炁吹之
第四飛斗變罡擒魔大呪
混元一炁普散萬天乾坤交布日月並明吾
召明星□□□□暗曜□□□□部帶吏兵
急至急奉北極紫微大帝律令敕
右法歩至飛斗二十三星念呪左煞文向
北一炁吹之
第五飛斗瀹罡大呪

玉清上清北帝星精東蒼西素南丹北冥中
黄帝座飛斗墜明上通九天下入九泉魁罡
已成萬眞齊聽子漠子江□□攝急奉
北極星主律令敕
右法歩至二十九星念呪以雙手午文入
煞文及中指中文一剔向北取炁吹入能
捉三界一切邪魔上收不順之星中動五
嶽下召北陰
中壇天斗天罡呪
天寶上清(離文)天斗□眞(玉文)上召星斗(煞文)下呼

嶽神五雷猛吏(辰文)隨罡布辰捕非擒逆吊縛
分明星羅斗附不得久停急奉
至聖洞眞無極無窮北極紫微大帝律令敕
右法存想五方五斗星光自天而下輝芒
十極及念發罡呪同用
中壇天斗罡大呪
天斗天罡統轄衆魔眞陽開化梵炁流光自
一之三何道不生五方星精任吾跨靈收魔
攝鬼瞬息附身吾呼吉又鳩叉大力將軍百
二十眞君急至急奉

北極大帝律令敕
右法步至第六星上念呪左手煞文取煞
炁望北一吹再掐煞文至巳剔出能收伏
一切不正邪魔
下壇魁斗魁罡呪
太清有敕(丑文)北帝統眞(丑文)高玄運動(子文)駕景
飛空四聖八丁隨罡逐星(煞文)聞呼即至遇呪
速臨萬呪萬應急降通靈同捕邪鬼不得稽
停急奉北極紫微大帝律令敕
下壇魁斗魁罡大呪

天帝有敕萬神咸聽星分八卦斗布九宫星
眞天將速赴壇中五嶽佐助六丁逞威神武
煒燁大神臨軒九天九地任我通連四聖四
將隨我驅遷飛捉萬恠斬馘千妖急奉
三天上帝敕四大眞君令疾
右法歩至第六星念呪以左手掐中文子
亥至大煞文吸北炁吹入
黑罩呪
四天閉塞八面黑風上徹天河黑澤下至九
壘重陰黑風霹靂黑霧奔騰黑羅黑網黑索

黑鈴黑戈黑甲黑馬吏兵吾行黑罩捉住寃
魂邪愁崇慘鬼哭神吟謹請北方眞武真君
黑煞元帥大黑天神騎黑龍跨黑虎磨黑旗
擂黑鼓黑炁混凝大逞威獰無論高下不問
家親掀瓦擲瓦撒土揚塵冥冥神道默默鬼
門視之不見聽之不聞千里墨黑萬里昏沈
急奉北極紫微大帝普天黑罩黑捉攝
右想黑罩大神王披黑衣黄巾手提黑羅
黑網以法遣用
下罩法呪

太赤眞炁烈火飛空炎炎火罩無極無窮烈
雷掣電不管西東星斗罩下洞照六宫急奉
三清上帝玉皇上帝律令敕
右法雙手五指相叉撒去想星火炎炎黑
炁漫空
召呪
(臣)今恭奉
三清上帝北極大帝敕召魁𩲃𩵄䰢魓𩳐魒
斗君魑□□□□□斗君唵嚩𠯐囉君唵嚩
𠯲囉君延禄保生君金木水火土五星君羅

計炁孛四曜君角亢氐房心尾箕七宿君斗
牛女虛危室壁七宿君奎婁胃昴畢觜參七
宿君井鬼柳星張翼軫七宿君鼠牛蛇兔君
虎龍羊馬君雞猴猪犬君明暗吉凶君風火
五雷敕速離宫聞吾召請持符奉行急急敕
急急敕疾
敕召天星太陽餘精眞炁一降寃魂不停上
列星斗下布五神急急降下急急降靈吾奉
三清上帝敕北極大帝律令
又呪

謹請北斗七星中斗大君南斗六司君太陽
君太陰君三台君金木水火土五星君月孛
紫炁君羅㬋計都君二十八宿君十二宫神
君三百六十五躔度星黄黑二道吉凶星斗
君謹召五嶽五光君本院神將流金火鈴大
將軍普到吾前聽候法令施行
四聖收攝六天妖魔寶籙
北極紫微魁𩲃𩵄䰢
大帝(中文)魓𩳐魒(辰戌)
欽至全收太陽𠯐太陰𠯲

漆墨黑子午囉君(卯)囉君(酉)
三台延禄保金木水火土勑勑羅計
生君(上中下)五星君(五方炁入)勑勑炁孛
四曜角亢氐房斗牛女虚
君心尾箕(東炁)危室壁(北炁)
奎婁胃昴井鬼柳星子午卯
畢觜參(西炁)張翼軫(南炁)酉中央
辰戌丑上帝有敕追捉六天
未中央誅攝魔精妖魔疾速
現真形





敕呪
天星衆真驅魔攝精裂碎山嶽摧滅妖兇流
爍炎火燒斷邪門馘剪大醜海沸山崩急奉
三清上帝敕北極大帝律令(午文火炁)
右符用黄羅一丈二尺朱書金錢焚化
縛六天妖魔符

謹召流金火鈴手執大
大將趙玄吉火索
妖魔速滅
縛現眞形



右符用黄紙朱書十八道同前符焚化
催捉妖魔符(未應用此催)
玄元始三炁七星布列唵

立召三台蕩穢除氛嚩
𠯐囉君唵嚩𠯲囉唵吽噠唎
攝(卯文)君追(酉文)星縛(中文)
妖魔邪兇敕速赴壇顯
六洞魔君現眞形急疾




敕呪

北帝有敕速召天星驅遣五嶽掌領天兵收
擒魔孽縛至壇庭持符一到火急奉行一如
三清上帝敕紫微大帝律令攝
又催捉符
玉清玉上清上太清大
帝敕帝敕帝敕
玉皇上中斗星君三台星君十一列
帝敕曜星君二十八宿星君十二
宫神敕煞妖魔敕滅邪黨不得
星君稽停承符疾徃一如律令

謹召流金火鈴大將軍
趙玄吉攝縛來急急敕




敕遣呪
謹請大帥趙玄吉持符速攝妖魔至□□□
□□魒攝吾奉火帝律令敕(午文火炁)
北帝收捕精靈諸魈法(猫犬狸虎猿猴猪羊狐名爲九大魈)

淨口呪
北帝靈君吐炁成雲今吾淨口持誦眞言急
奉紫微大帝敕
變神呪
北帝真靈速變我神泥丸一化正真助神急
奉紫微大帝敕
罩法呪
天罩地罩北斗眞君罩徧天烈火滿地深淵
上張天羅下布地網應于精魈不得走透犯
吾神呪者付吾罩法下受死不得動作急奉

北極大帝敕罩疾
總召呪
北帝伏魔敕召四真瓊魁元帥三六將軍明
元垚乞三五將軍二十八宿十二宫神天丁
將吏雷電霄雲聞吾呼召疾速降臨收捉爲
禍討捕害精速追速滅聽令奉行急奉
北極大帝律令敕
瓊魁正帥總領大神明元副帥部領天兵垚
君左神部領雄兵乞君右神部領威兵天丁
天丁雷電霄雲吞魔食鬼剪截魈精聞呼速

到急速降臨助吾正道急急奉行
收捕精靈諸魈兇惡大崇寶籙
北帝敕召瓊魁正帥北帝
總領大神急急奉行敕召
明元副帥部領天兵前驅急急奉行疾
北帝敕召垚君左神北帝
部領雄兵後捉急疾敕召
乞君右神部領左崔雷右慮電
威兵馘斬急疾捉精疾速枷疾
前鄧雲速縛疾後竇霄速拷疾

吾奉北極紫微大帝敕召四真四
神追捕某魈精附上供吐通名急
急如律令



敕呪
紫微帝君叱怒妖精馘煞滅鬼收攝邪靈背
縛腦鞫速來附身急奉

北極大帝律令敕
捉大崇顫捉呪
太靈太眞收攝邪精塞氷怙慄黑炁霧雲謹
請撼岳將軍潘永一撼山岳動二撼精魈滅
三撼攝邪附體疾疾通說急應急靈急急聖
吾奉北極大帝律令敕
又呪
敕召聖眞馘攝魔精驅邪入體急應急聲吾
奉北極大帝律令敕
收捉鬼神並遠捕寶籙

北帝伏魔敕召瓊魁正北帝伏
帥三六將軍急急疾疾魔敕召
明元副帥三五北帝伏魔敕召翊聖
將軍急急疾疾保德火神急急疾疾
北帝伏魔敕召佑聖左青龍
眞武大神急急疾疾崔雷
右白虎前朱雀後玄武
盧電鄧雲竇霄
金木水奉北帝敕
火土四聖令





右符飛筆上報插筆下報
敕呪
北帝伏魔敕符疾靈收捉爲禍大顫附身急
奉北極大帝敕
澶水捉鬼呪
謹請北帝飛龍騎飛火雲飛虎騎哮吼奔神

騎神兵神太清飛捉飛縛飛太靈水澶捉勿
久停急奉北帝敕四聖令
又呪
直鍾子景降魔烈聖急急四聖念昧降真急
急收捉邪崇疾速附身急奉
北極大帝敕四聖真君令
謹請五雲都司大神急急收捉邪崇疾速附
身急奉
北極大帝敕四聖眞君律令攝(煞文北炁)
右呪仰差江敵取陰炁天罡炁吹患人即

云有邪立澶急捉此呪澶捉邪鬼澶去邪
熱祝神吏如有邪毒鬼炁仰從大便中去
火急奉北極大帝敕四聖令
迷邪呪
羅㬋土宿煞炁飛空日月沈暗天地失宗邪
逢裂碎無路迷蒙急急鎭定天河海風急奉
北極大帝敕四聖真君律令攝(北炁吹)
九江水帝四海龍君速降真炁流注瑶精鐵
靣將軍江敵隨應吾聲疾
右呪先念澶捉大呪後用此呪及念飛龍

騎呪同助用遣
四聖迷魂符



赤惡混合驅蠻急急
縛符
左青龍右白虎前朱雀
後玄武丁光伯奉北帝敕謹請
丁光伯手執鐵索縛鬼疾速通名急急疾




縛呪
鐵跡使者赤帝魔王惡醜大聖混海毒龍各
執神索驅縛附身黑面聖母蠻夷大魔神兵
萬衆縛鬼附身急奉
北帝敕四聖令(北吹)
諸將名
四眞正帥風雷水火四大神王崔盧鄧竇四

大天丁神將温李吴劉四大通天副將太微
六甲神王火鈴大將軍澶捉江將軍撼岳潘
將軍三十六員大威德猛將飛龍騎飛虎騎
飛捷使者飛捉使者飛攝使者院内所部銳
吏精兵一行官將
召風雷水火神王呪
謹請風雷水火四大神王總部飛捉邪滅跡
除蹤急急降臨聽吾號令吾奉
北極大帝勅四聖真君律令
四聖飛捉符呪

三天三地兵翻天翻地大魔王玉清侍從飛
龍使者從天下降從吾太上眞筆而行今日
今時直符使者速徃(某家内人身)收捉爲禍邪鬼
赴吾魁罡之下受禁不得有違吾奉
太上法令符到奉行疾
天蓬飛捉符(常用墨書緊要朱書)


天蓬敕寅午戌


天猷符


天猷敕巳酉丑


翊聖符

翊聖敕亥卯未


佑聖符

眞武敕申子辰


右符背批云(某)年(某)月(某)日(某)時告下訣
法常於亥上加子起至甚時乃正時也掐
定念呪書符發符枷拷捉縛如意用符以
金錢甲馬焚化望用方吹去
道法會元卷之一百六十九











