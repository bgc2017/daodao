










道法會元卷之二百五浮七
金火天丁陽芒鍊度儀
道衆序立洒淨
鍊師建壇衆宣
東望扶桑宫稽首朝鬱儀太陽洞明景寥寥
何所思令我拜金色候天望英姿皇華將玉
女臨軒降此時三遍
師步南斗火鈴罡至火冶宻呪
□□□□□□敕攝火鈴童子太陽赫赫幽
夜顯光死魂即活一如流金火鈴律令

宻念淨天地呪一遍以劒於火池晝卦
噀水存變宣主火牒
玉眸鍊質天尊衆宣
仰望顧八表惟月孕陰精中有太素皇夫人
駕緑軿耀華光二極混明照三清慇懃求至
道五色下來迎三遍
師步北斗玄樞罡至水池宻呪
魁𩲃𩵄䰢魓𩳐魒敕攝金英玉女白虎飛翊
嘯動風生幽魂飛越一如流金火鈴律令
宻念淨天地呪一遍以劒於水池畫卦

噀水存變宣主水牒
黄華蕩形天尊
法師召將宣主鍊牒
知爐請師登座祝香
香林說法天尊下靜尺
返生靈香飛烟結篆諸天諸地氤氲普遍委
炁聚功亡魂受鍊一切含靈俱登道岸
具位(臣某𤑔)此真香騰空供養
虛無大道七寳玉帝神霄真王統天元聖天
尊碧霄華王尋聲救若天尊丹霄韓王朱陵

度命天尊東華木公上相西真金母元君九
天生神上帝十回度人天尊紫皇教主玄天
上帝靈寳教主顯佑真君鍊度教主沖應真
君黄籙教主妙濟真君諸天省院高真三官
三聖四師真君黄籙院三佐真人請因說法
教主火師白洞靈安汪真君宗師玉真教主
妙濟普化天師林真人左元真伯張眞人瓊
瑶金闕陳真人左執法君薛真人六陰洞微
仙卿盧真人虛元統化真卿徐真人火鈴仙
卿劉真人神霄歷代傳教宗師神霄金火天

丁火鈴妙帥火鈴主鍊仙官火鈴玉册仙官
神霄解罪救苦度魂仙官九斗陽芒流金火
鈴大將解寃釋結大將軍九霄生化運真玉
童火旺大丹玉童育陽將軍金生太素玉童
含陰將軍破穢青腰太和玉女承差追攝拯
濟鍊度監臨侍衛宣通召命諸司帥將十方
三界證監神祇伏願三真玉女九華金娥列
仙仗以奔馳捧天韶而和奏流金擲火來𠲓
靈壇走電奔雷齊臨法席鑒今虔懇廣運慈
悲伏聞神霄玉帝降皓庭霄度之天火師真

君侍碧玉翠鸞之座頒行符簡濟度幽冥所
居者九霄玉清之天所攝者朱陵火府之治
上宫主鍊下宫受度全資元始之金光北斗
鑄魄南斗陶魂俱藉神霄之梵炁仍降陽芒
寳篆以甦陰府幽儀今據入意功慮學謭資
凡功微德薄未明玄奥難遂感孚願降道炁
千重下臨壇席祥光萬道宻布符章俾所鍊
亡魂即諧超化全憑妙造成就善功干冒慈
悲臣下情無任瞻天望聖激切屏營之至謹
言師就座

南上受鍊天尊
焚召天丁符飛南斗入火冶
謹召金火天丁火鈴主鍊仙官請降
日宫太陽炎光上帝南斗六司陶魂星君臣
謹遵師訓溥周一念之慈悲爰按仙科用蕆
今時之鍊度以今建玉眸鍊質之沼鍊齋壇
陰翳之魂仰冀恩光俯流眞炁庶得亡魂受
度萬化咸生所有真符謹當告下
焚真火符二道化火冶衆宣
南炎洞浮玉眸詵詵梵形落空九靈推前澤

洛菩臺緑羅大千眇莽九醜韶謡縁邅雲上
九都飛生自騫那育郁馥摩羅法輪霐持无
鏡攬姿運容馥朗廓奕神纓自宫
師宻念擲火萬里流鈴八衝死魂受鍊仙
化成人九遍吸太陽南斗之先下左玄官
運上心腑呵自口出入火冶之中存火光
萬丈
金光洞照天尊
焚召天丁符飛北斗入水池
謹召金火天丁火鈴主鍊仙官請降

月府太陰皇華夫人北斗七元鑄魄星君臣
立誓濟人當體好生之德依科闡事輒開度
化之壇今則立黄華蕩形之池濯黑暗幽囚
之衆仰冀恩光俯流真炁庶得亡魂受度萬
化咸生所有真符謹當告下
焚眞水符二道化水池衆宣
玃無自育九日導乾坤母東覆形攝上玄陀
羅育邈眇炁合雲飛天大醜總監上天沙陀
劫量龍漢瑛鮮碧落浮黎空歌保眞惡奕無
品洞妙自眞元範恢漠幽寂度人

師宻念北都寒池部衛形魂森羅淨泓十
二河源黄華神水壬癸之精日月吐輝濟
鍊身形五遍吸太陰北斗之光下右玄宫
入腎藏吹自耳出存澄波浩漾
金華普潤天尊下靜尺
謹召金火天丁火鈴妙帥從官符吏飛行變
化助吾真靈發運金生火旺之炁會合萬真
各整威儀伺候壇所當司恭奉
神霄玉帝妙㫖鍊度亡魂仰引領排列壇前
和會形神鍊質成真澄淨六根咸令受度盡

得登真悟道一如流金火鈴律令
火鈴陽明天尊
師雙手掐午文彈離上吸南炁布壇存天
丁引導衆魂排列壇前
太上元命無英太微攝召魂魄素迴黄旗
速至壇前鍊胎返尸昇入無爲舉形仙飛
一如流金火鈴律令
可於此逐一白所鍊亡者名
咨爾亡魂蓋以生而貪著弗悟真乗死入幽
冥墮於地獄至于斯極良可憫憐幸離黑暗

之鄕遂覩光明之境以今行火鈴之妙道布
三五之真光混水火之元精全陰陽之正炁
宣揚祕典披蕆真科陶爾沈魂還爾正識各
宜洗心滌慮味道思真自省沈迷赴今鍊度
金光化鍊天尊
宣告壇下受鍊衆魂幽關閉繫久居熱惱之
中上帝哀矜特軫慈悲之念大慈救苦無量
度人頒玉簡告金符幸沐玄恩離地獄登朱
陵昇火府好乗妙果做天人吾今宣演神霄
大帝之眞科發揮九斗陽芒之祕奧混合三

光妙炁化生一體真靈乗此善因即生淨界
尚慮衆魂宿生今世有十惡彌天之罪有多
生歷劫之愆或墮鬼區甘與木客泉邪而作
黨或從魔道願隨廟妖壇恠以爲羣迷謬可
憐超昇無自今有混天霹靂真符爲汝破迷
歸正謹當告下
焚混天霹靂符衆諷視不見我聽不得聞
離種種邊名爲妙道三遍
清微澄悟天尊下靜尺
壇下衆魂劫劫以來私心迷繫寃命相纏債

業未解彼報此此報彼讎恨難消生而死死
而生輪迴無已要知無想無結即色即空莫
把前事縈心好趁良機回首吾有太上解冤
釋結真符謹當告下
焚解冤釋結符衆諷天尊說經教引接於
浮生勤修學無爲悟真道自成不迷亦不
荒無我亦無名朗詠罪福句萬遍心垢清
三遍
解冤釋結天尊下靜尺
謹召金火天丁火鈴妙帥左轉火旺陽華右

旋金生陰液六通萬變五炁化身應念隨機
顯真散影領帶破穢解寃聚形迴骸起死天
醫生化一行官君將吏爲所鍊亡魂其中或
有在生之日身嬰疾苦執對冤仇或胎孕未
産而殞亡或母子旣分而喪命或犯法遭刑
而身首異處或破形殘疾而肢體不全或兵
戈戰鬭以傷生或墻壁傾頽而壓死自刑自
縊横夭横傷諸種亡魂何由解釋吾今準奉
教科給以九色神膏降以五芽真炁灌注衆
魂俾有傷即補有損即醫有穢即消有胎即

下令其身神具足體相完全乗此善因即諧
超度真符告下祕呪宣行
焚諸項拯濟符衆宣呪
上帝有敕降下天醫五雷主者六毒神君
混元一炁景合三清周環六合體合自然
醫王聖者有感通靈敕命一下急急奉行
削死上生天尊
謹召金火天丁同九斗陽芒流金火鈐大將
混元地二生火大將軍速運日華真火之炁
南斗離陽之精俓入火冶飛行變化助吾真

靈導引亡魂如法冶鍊所有真符謹當宣告
焚陽芒符九芒符化火池衆諷
火鈴炎熾赤烏陽明南斗火官流耀三清
消陰長陽福德殊倫真火大將太陽之精
隨符運化普鍊更生一如流金火鈴律令
玉眸鍊質天尊
謹召金火天丁同九斗陽芒流金火鈴大將
混元天一生水大將軍速運月華真水之炁
北斗洞陰之精俓入水池飛行變化助吾真
靈導引亡魂如法濯鍊所有眞符謹當宣告

焚陽芒符九芒符化水沼衆諷
太白流英金華發生月魄陰精素芒運靈
五香下灌甘露澄清普潤一切咸得全刑
乗此濯鍊逍遥玉京一如流金火鈴律令
黄華蕩形天尊
向來普爲衆魂冶鍊形軀蕩滌邪穢悉已完
成再伸關召綉衣天信玉神火鈴金童金英
玉女鍊度一行宫將持此真符再爲亡魂配
合陰陽混融離坎俾得精氣完明形神通貫
表裏洞徹永無障礙隨符超舉即遂逍遥

焚天丁本身符(作用左火字者)
師叩齒想金鐘響徹三天真王命好生童
子持超化之籙付天丁存天丁駕九色丹
鳳霞光如金輝放眞水眞火美相玉容翠
髮天丁冠手持五色寶旛上有華蓋九童
子執九色旛各放眞光照幽壤直向地獄
追取冥官恭敬放魂受鍊朝拜真王受籙
立便超升次衆誦真王誥舉
金容玉相天尊
法師行鍊度之法衆諷

鬱單無量天寳章(焚第一章符)
上上禪善无量壽天寳章(焚第二章符)
梵監須延天寳章(焚第三章符)
寂然兜術天寳章(焚第四章符)
波羅尼宻不驕樂天寳章(焚第五章符)
洞玄化應聲天寳章(焚第六章符)
靈化梵輔天寳章(焚第七章符)
高虛清明天寳章(焚第八章符)
無想無結無愛天寳章(焚第九章符)
九鍊生神天尊

法師凝神守一物我俱忘壇下衆魂嚴潔
端肅以伺昇度
玄虛合太微元靈空洞中悠悠飄苦爽
渺渺長夜魂公子黄寧君太真無上尊
靈風薄霞景真光映生門五玄歸一真
至化三洞根嬰兒結守胎和合回靈源
天湄散玄景制伏諸魔羣上善遵靈炁
閉塞霏骸烟九天命生神洞章感萬真
帝駕欻兒歌玄門應三辰泥丸敷陽碭
高觀返故常日皇覆月妃氣象天地交

希夷神内養梵形鍊精容上玄攝五形
妙庭藹宗飄化生元始劫永處長逍遥
仙化成人天尊
向伸鍊度旣已圓成莫不祗按玉章法陰陽
判合之炁混融妙道會火金張宿之英體乾
坤造化之工成日月交通之妙宻依師造曲
荷陶鎔咸得化生圓成道果上登東方寳界
太皇黄曾之天然教中有三皈依九眞妙戒
爲衆演說用作津梁次當傳授符籙以證超
生爾等洗心各宜諦聽

宣傳戒科如不宣科止宣戒牒
宣符籙功德牒或宣四保舉狀
給符籙
執符把籙天尊
宣告壇下受度衆魂蓋聞神霄演教火鈴流
科使仙道之開明令鬼關而閉塞火鈴炎擲
死魂受鍊而萬劫頓消金液溉形生魂□真
而千愆立解有玉簡顯名之福有金書録姓
之榮俓上玉京便超仙境靈璈響處雲浮物
外之旌幢素曲奏時風送天邊之韶雅天花

亂墜甘露散飛承火鈴妙力之功得玉簡靈
篇之濟乗兹殊勝立獲逍遥更勿沈迷自取
墮落所有元洞玉曆真符謹當告下
焚符於盤中
總朝上帝天尊
奉白壇下受度仙魂各整仙衣齊集壇下絶
除惡念正想傾心皈依
皈依神霄玉清妙道
皈依紫微仙都玉經
皈依雷霆傳教真師

諸位仙魂己聞三寳瓊名九霄玉號想各各
悟味真詮頓成道果切勿皈依魔道有壤一
真今則寳花發就福果修或再當宣召帥靈
如法依科護送
行火鈴大法司告召主鍊金火天丁火鈴妙
帥同南極火鈴宋將軍靈官馬元帥玄都金
龍驛吏火府齎簡童子護送等神速詣壇前
聽宣公牒
宣護送牒
伏請法中將吏鍊吏官君收神歛威歸根復

命回斗罡於天上徹池於壇前引領衆魂
如儀辭謝引亡辭謝
鍊師吹散前燒盤中符灰於空中送魂昇
度直入虛無之境
寳華圓滿天尊
法師炷香叩謝下座而退



道法會元卷之二百五
