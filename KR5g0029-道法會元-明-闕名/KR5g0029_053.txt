










道法會元卷之五十三操八
　清微禳卻蛟虎文檢品
　　　奏九宸(上三境伏魔心章)
具位(臣)姓(某)誠惶誠恐稽首頓首百拜
　上言(臣)奏據某投詞伏爲本境昨於(某)月
　以來忽有猛虎出入無時啗物傷人爲害
　非小鄕坊震懼無以安居敬集愚誠求爲
　驅治(臣)領詞䖍恪切惟人不可以同於獸
　物以群分獸乃相率而食人事非小故豈
　里社之神容非失職抑人民之衆積釁所

　招所合平除殘害謹爲奉行符命委請雷
　君督勒地神驅逐暴虎外未敢自專謹遵
　元降進呈
　三境伏魔心章上聞者
　　　(空五寸篆符)
右章泄自太虚流降三界(臣)謹謹端肅志心
百拜上奏
高上神宵玉清眞王長生大帝
東極青華大帝
九天應元雷聲普化天尊

九天雷祖大帝
上清紫微碧玉宫太一大天帝
六天洞淵大帝
渌波天主帝君
可韓司丈人眞君
九天採訪使眞君(陛下)恭望
天慈允(臣)所奏即賜
恩命降付省府宣告
九霄諸天臺館府閣行下當境所屬城隍土
主里域社令土地神祠咸令照應特與檢會

當境人民所犯罪業咸與
原赦宣告法中陽雷神君苟留吉陰雷神君
畢宗逺神虎玉女等神一合下降督勒當境
山君川后神祇主者即便昭顯神威驅逐暴
虎逺遁無人之境滅跡潜形免爲民物之災
興利除害庶得安於境土實有賴於帡幪得
副下情以彰
正教干冐
天威(臣)下情不勝激切俟
命之至伏候

睿㫖
　　年　　月　　日具位(臣)姓(某)上奏
　　　　　　　　謹　　　　　　　遣
　　　　　　　　九天捷疾符使楊傑操捧
　　　　　　　　上　　　　　　　達
　　　可漏
神霄九宸上帝(陛下)具位(臣)姓(某)謹内封
　　　方函
三境伏魔心章上詣
　　　　　　　　　具位(臣)姓(某)謹外封

神霄九宸天宫(進奏)

　　　箋九司(上沖和妙道心章)
具位(臣)姓(某)
　謹據(入意)臣領詞䖍切恪爲奉行除已修
　具章書上奏
　九霄宸廷希
　恩照應外謹遵
　元降進拜
　沖和妙道心章上聞者
　　　(空五寸篆符)
右章泄自太虚流降三界(臣)謹端肅上啓

玉府判府眞君
玉府左右侍中
玉府左右僕射
天雷上相眞君
玉樞使相眞君
斗樞上相眞君
上清司命玉府右卿
五雷院使眞君
雷霆都司元命眞君(聖前)恭望
聖慈允俞所請即賜保奏

宸廷請降
恩命告下城隍土主里社神祠咸令照應特
與檢會當境人民所犯罪業咸與
原赦宣告法中陽雷神君苟留吉陰雷神君
畢宗逺神虎玉女等神一合下降督勒當境
山君川后神祇主者即便昭顯神威驅逐暴
虎逺遁無人之境滅跡潜形免爲民物之灾
興利除害庶得安於境土實有賴於
帡幪得副下情以彰
正教(臣)干冒

聖威下情不勝惶懼俟
命之至謹狀
　　年　　月　　日具位(臣)姓(某)　上啓
　　　箋魏元君(引進)
具位(臣)姓(某)再拜
　上言(臣)謹據(入意臣)領詞虔切恪爲奉行
　以今修具章書一函敢乞
　引進奏達
　高上神宵玉清眞王九宸帝君陛下未敢
　自專謹具箋狀端拜上啓

　祖師高元宸照法王清眞紫虚元君(道前)
　恭望師慈允俞所請俯念宗枝不以他類
　章奏進達敢祈速應或恐奏文謬誤語句
　無倫行列不端不合玄範就乞哀憐削治
　正定必使上合天
　心毋令譴卻請頒
　恩命告下城隍里社土主神祠咸令
　赦宥民愆驅逐暴虎次丐
　㫖命上清神烈陰陽苟畢二雷君神虎玉
　女等神一合下降督勒當境山君川后神

　祇主者即便昭顯神威驅逐暴虎逺遁無
　人之境滅跡潜形免爲民物之災興利除
　害庶得安於境土實有賴於
　帡幪得副下情以彰
　正教(臣)干冒
　師嚴下情不勝惶懼俟
　命之至謹啓
　　年　　月　　日具位(臣)姓(某)上啓
　　　　　　　　謹　　　　　　遣
　　　　　　　　九天捷疾符使楊傑操捧

　　　　　　　　上　　　　　　達
　　　家書上祖元君
具位嗣𣲖孫姓某即日稽首再拜書上
宗師金闕昭凝妙道保仙元君(幕下)某草芥
微生雷霆小吏上叨接引獲侍班行夙夜兢
惶無由稱
謝今據(入意)除己拜奏章書奏聞
九宸玉陛祖師玄省請
恩施行外重念某德薄任重過著功微不足
以感召眞靈斡旋造化非資

啓迪曷遂顯揚謹具家書上聞伏丐
師慈俯念宗枝垂憐末學即賜轉聞清微開
基演泒歷代師眞保奏
帝廷頒降
洪恩告下城隍里社土主神司咸與
赦宥民愆驅逐暴虎仍丐
㫖命上清神烈陰陽苟畢二雷君神虎玉女
等神一合下降督令當境山君川后地分神
祇主者即便昭顯神威驅逐暴虎逺遁無人
之境滅跡潜形免爲民物之災興利除害庶

得安於境士實有賴於
帡幪得副下情以彰
正教冒瀆
師嚴伏冀
原肴不宣
　　年　　月　日具位(臣)姓(某)書上
　　　　　　　　謹　　　　　　遣
　　　　　　　　九天捷疾符使楊傑操捧
　　　　　　　　上　　　　　　達
　　　開天符誥

元始一炁開天通三界玉符
　恭準
　元降道㫖符文所至三界咸遵萬神侍衛
　奏入
　天門
　　(空三寸篆符)
右符謹請
天闕掌關諸君三界主者準此證應毋得稽
滯速達
帝廷立俟

昭報一如
天信
　　年　　月　　日　時告下
　　　　　　　　謹　　　　　　　遣
　　　　　　　　九天捷疾符使楊傑操捧
　　　　　　　　上　　　　　　　達
　具位　　　　　(臣)姓(某)承誥奉行
宗師金闕昭凝妙道保仙元君祖
祖師金闕上保清眞紫虚元君魏
　　　逓牒

元始一炁萬神雷司
　今據(某)投詞驅逐暴虎保佑鄕民事謹具
　三境伏魔心章一函箋狀一函上詣
　高元宸照宫請進沖和妙道心章一通家
　書一封上詣
　雷霆九司眞君聖前(請進)
　金闕昭凝宫(呈進)
　元始一炁開天通三界玉符一道告聞
　天闕掌關諸君三界主者前請進專仗
　神威速爲傳達守待

　恩命頒下施行凡歷雲程嚴加防護若有
　妖魔妄行遏截者就便攝赴所在有司依
　律治罪以明
　天憲事干濟衆非比泛常星火奉行立俟
　昭報須至牒者
右牒上
九天捷疾焚炎楊符使請
詳事施行謹牒
　　年　　月　　日　時牒
　具位　　　　　姓(某)押

宗師金闕昭凝妙道保仙元君祖
　　　符告二雷君
元始一炁萬神雷司
　恭準
　元降道㫖玉符所至萬神奉行今據入意
　除已飛奏
　天闕宸廷徧聞
　師省眞司希
　恩照應外合行
　元降符命告下者

　　　(空五寸篆符)
右奉
玉符速召上清神烈陽雷苟神君神化陰雷
畢神君仰速遵承
元降告諭神虎玉女等神所屬城隍主者一
合督勒當境土主里社正神山君川后地分
神祇主者即便昭顯神威驅逐暴虎逺遁無
人之境滅跡潜形免爲民物之災興利除害
庶得安於境上實有賴於
帡幪得符祈禱之誠以廣清微之化事干濟

衆星火奉行不得有違立俟
昭報一如
玄科律令
　　年　　月　　日　時告下
　具位　　　　　姓(某)押
宗師金闕昭凝妙道保仙元君祖
　　　檄城隍
元始一炁萬神雷司
　恭準
　元降道㫖

　玉符所至萬神奉行違者斬屍急急如
　律令今據(入意)除已飛奏
　宸廷徧聞
　師省眞司希
　恩照應外合行
　元降符命告下者
　　(　空三寸篆符)
右奉
符命速召(某)府城隍主者仰速遵承行下所
屬司局里域社令英烈土主神祠咸令照應

特爲當境人民檢會平日所犯深愆重罪並
體
太上寬恩悉從原宥即便大顯威神驅逐暴
虎逺遁無人之境滅跡潜形免爲民物之災
興利除害庶得安於境土實有賴於
帡幪下符祈禱之誠上廣清微之化事干濟
衆星火奉行不得有違立俟
昭報一如
玄科律令
　　年　　月　　日　時告下

　具位　　　　　姓(某)押
宗師金闕昭凝妙道保仙元君祖
　　　檄士主
元始一炁萬神雷司
　恭準
　元降道㫖
　玉符所至萬神奉行違者斬尸急急如
　律令今據(入意)除已飛奏
　天廷徧聞
　省府眞司希

　恩照應外合行
　元降符檄告下者
　　　(空三寸篆符)
右符檄某廟主者及當境祠廟里域社令正
神山君川后地分神祇主者仰速遵承
元降原宥本境人民罪愆即便昭顯神威驅
逐暴虎逺遁無人之境滅跡潜形免爲民物
之災興利除害庶得安於境士實有賴於
帡幪下符祈禱之誠上廣清微之化事干濟
衆非比泛常不得有違立俟

昭報一如
玄科律令急急奉行
　　年　　月　　日　時告下
　具位　　　　　姓(某)押
宗師金闕昭凝妙道保仙元君祖
　　　符牒二雷君(止野獸)
元始一炁萬神雷司
　恭準
　元降道㫖
　玉符所至萬神奉行今據(入意)本司得此

　除外合行
　元降玉符告下者
　　　(空五寸篆符)
右符牒請
上清神烈陰陽茍畢二雷君仰速遵承
符命督勒四野五野七野九野都平君城隍
社稷五穀沖羽一合來下此方辟斥害稼野
獸烏鼠熊兔猪鹿以至螟螣蟊蠈之類不令
侵宫靡有孑遺物既無災消水旱凶荒之厄
民躋樂歳獲倉箱儲積之收式符祈懇之誠

以廣清微之化事干濟衆非比泛常不得有
違立俟
昭報一如
玄科律令急急奉行
　　年　　月　　日時告下
　具位　　　　　姓某押
宗師金闕昭凝妙道保仙元君祖
祖師金闕上保清微至道元君魏
　　　符檄城隍(止野獸)
元始一炁萬神雷司

　恭準
　元降道㫖
　玉符所至萬神奉行違者斬尸急急如
　律令今據(入意)本司得此除已符牒
　神烈陰陽苟畢二雷君辟斥施行外合行
　元降符檄告下者
　　　(空五寸篆符)
右符檄某府城隍主者仰速遵承行下所屬
四野五野七野九野都平君社稷五穀神祇
咸令照應特爲本境人民祛除害稼野獸鳥

鼠熊兔猪鹿以至螟螣蟊蠈之類不令侵損
消水旱凶荒之厄護倉箱儲積之收物既無
災民躋樂歲上廣清微之化下符祈禱之誠
事干濟衆非比泛常不得有違立俟
昭報一如
玄科律令
　　年　　月　　日時告下
　具位　　　　　姓(某)押
宗師金闕昭凝妙道保仙元君祖
　　　符檄土主(止野猷)

元始一炁萬神雷司
　恭準
　元降道㫖
　玉符所至萬神奉行違者斬尸急急如
　律令(入意)除已符牒
　雷君祛治施行外合行
　元降符檄告下者
　　　(空五寸篆符)
右符檄某廟主者神祇仰速遵承會同四野
五野七野九野都平君城隍社稷五穀神君

一合戮力辟斥害稼野獸爲鼠熊兔猪鹿以
至螟螣蟊蠈之類不令侵害消水旱凶荒之
厄獲倉箱儲積之收物既無災民躋樂歳事
干濟衆非比泛常不得有違立俟
昭報一如
玄科律令急急奉行
　　年　　月　　日　時告下
　具位　　　　　姓(某)押
宗師金闕昭凝妙道保仙元君祖
　　　符牒二雷君(祛松蚕)

元始一炁萬神雷司
　恭準
　元降道㫖
　玉符所至萬神奉行今據(某)投詞言念某
　等處世資生取物爲用惟
　天生五行莫先於木而地載萬物所重者
　松遂加封植之功將待長成之用豈期近
　日遽有蟲灾類乎蚕而多毛處於枝而食
　葉生意迨盡延蔓可憂不資
　神力之祛除曷遂物災之絶减投丐驅治

　施行本司得此合行
　元降符命告下者
　　　(空五寸篆符)
右奉
玉符速召
(上清)神烈陰陽苗畢二雷君仰速遵承
告會霹靂昌陽閃爍王昊二使者一合下降
督勒當境城隍主者里域土地等神所屬地
分神祇禀
上命以祛除起西風而肅殺減滅種類罔有

孑遺俾密葉繁陰有蔽日如雲之勢冀高枝
直幹成昂霄聳壑之材小足以給薪爨之資
大可以充棟梁之用恊成地利曲副凡情事
干濟衆非比泛常不得有違立俟
昭報一如
玄科律令
　　年　　月　　日　時告下
具位　　　　　　姓(某)押
宗師金闕昭凝妙道保仙元君祖
祖師金闕上保高元紫虚元君魏

　　　牒皮圓封
符　　　　　　　　牒
　　　　　　　　　　　　元始一炁萬神雷司封
上清神烈陰陽苟畢二雷君

道法會元卷之五十三





