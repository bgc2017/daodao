










道法會元卷之七十六自一
汪火師雷霆奥㫖序
道者具乎天地之先混混沌沌無形無名
法者出乎天地之後亘古今而神通變化
人者生乎天地之間禀天一之炁而爲萬
物之靈故以吾言之清明澄徹者運而行
之則足以通天地感鬼神調陰陽賛化育
等上語之即丹成道備朝崑崙薄蓬萊亦
不難矣蓋天地一身一身天地也其大丹
法本不外乎此失不治其本而欲理其末

者未之有也去聖逾逺談道者多曲學旁
門亂眞者衆後之學者無所參究非縁後
生福淺亦由恩情愛慾一念戀著心境不
清是非之膠擾亦不知千經萬論以求道
要安在則其去道愈逺矣或有苦心學行
持而不見功者非道負人皆奉道之士不
從明師而所受非法或依法行持而不見
功者皆奉道之士不遵戒律而學法不驗
有志於此者苟能清心寡慾以明道要以
悟玄機猶當廣求師資勤行修鍊依法行

持何患法之不驗哉故天壇玉格云不行
修鍊將不附身不潄華池形還滅壞火師
又曰凡受五雷大法非上品仙官之職不
能悟此玄機内則修鍊自己還丹故外則
馘邪治病至人所述非可誣也是知非學
法之爲難而澄心修鍊之爲難而得遇道
之尤難也余以夙幸得奉冲科徧叅諸方
未盡其要迂道過羅浮訪道於祖師翠虚
眞人袖中出示此篇可將雲房急寫明日
送來念汝一生希道之心誠慕道之志切

余遂寫畢歸此於祖師之前勤而翫誦乃
至汪眞君以七十二句顯述於其前朱先
生以萬言發明於其後凝神默想超悟玄
微正所謂蕉花春風之機梧桐秋雨之妙
碧潭夜月青山暮雲微妙深玄燦然明白
惟二宗師以方便心流傳後學以慈憫心
救度羣品使後學之士得而翫之自有悟
入如雲開月皎塵凈鑑明包諸幻而歸眞
總萬法而歸一三元循於内而神自朝元
依此而行精思不怠乘白雲而歸故里端

從此始矣上清大洞寳籙南嶽先生赤帝
眞人五雷副使知北極驅邪院事海瓊白
玉蟾序


火師汪眞君雷霆奥㫖
(冲虚通妙先生王文卿俊傳)
(上清三景法師朱執中惟一註)
昔日棄儒學莊老坐斷祝融九春草
眞君姓汪諱子華字時美於唐玄宗開元

二年甲寅歲降生於蔡州汝陽縣七歲能
誦詩書九歳通諸經大義十三歲知天文
地理之學無不貫通自謂取功名如拾芥
迨至年登四十累入選場三舉不第遂嘆
曰年逾强仕不登仕版何面目見知識朋
友乎於是棄儒筆硯學老莊之道求長生
之術不求仕進於世間而純念希仙於
帝郷矣遂與顔眞卿同師白雲先生張約
再師赤城司馬先生承楨受清靜之道遇
禄山之亂棄家雲遊叅訪道要於諸方路

經南嶽見峯雷聳拔遂深入視融峰下結
庵脩道九年不下山勤苦精脩栖神遐逺
矣顔眞卿後亦得道爲盧杞所䧟奉使淮
西爲李希烈所縊遂藳葬於蔡州事定後
其子孫尋其墓遷葬焉見眞卿之屍如生
人皆以爲尸解云眞君得道飛升之後亦
接引顔眞卿居雷部亦眞君之力云
忽朝一日遇元君授我清虚元上道
眞君於祝融峯結庵脩道已歷九年於寳
應元年壬寅七月中元紫虚元君幸南嶽

考校生死見眞君勤苦精脩下降其庵授
以道要是時眞君四十九歳内經云至道
渺冥人不易知大法混合人難造域是以
聖人將奥妙藏於經典引物寓言無非欲
度其迷蓋道者法之體法者道之用體用
兼全二者同一致令行之者於章奏則視
之於虚無於存想則視之爲妄幻故符水
之效或遲或速而鬼神之狀半隱半顯與
古人驅役鬼神呼召雷雨者豈可同日而
語哉抑傳之不妙乎抑修之不至乎抑信

之不篤乎正一眞人有云人能六根清凈
方寸澄徹久而行之可以坐役鬼神呼召
風雨只將此語細而味之何符水之不靈
何鬼神之不顯今學法之士不本乎道不
祖乎心而以階銜法職爲美觀又以諸階
法書爲多覽譬如萬弩射一鵠也行法之
士貴乎凝神今者美觀多覽爲炫耀則神
炁散矣曾不若未行法者靈驗之速哉況
又東叅西究不能無疑朝作暮輟豈能常
應今但專佩一籙專受一職專行一法專

判一司行移文牒專一呪一符無往而不
一所以云得一可以畢萬何指行法之不
如古人若能如是非惟行法已是契乎大
道矣
脩持再歷四七春六賊三尸如電掃身輕體
健緑毛生至此絶無饑渴惱
先聖仰觀天文俯察地理近取諸身逺取
諸物立爲大道以長生不死之意以淑人
心其實道之與法貫通一理其始也在乎
陰陽五行其終也歸乎無極後宗師再立

一說各執一見所以衆楚不可以齊要在
吾所遇所傳如何耳聖人故曰採之藥物
鍊以火候結以成丹超凡入聖所以取之
内象之外而不求於外所以無物無象者
也謂之先天一炁混元之精則是大而不
可知之之謂神之意也其體或聚或散如
輕烟薄霧然也其象或有或無如夢想泡
影者也天地與我同根萬物與我同體往
來今古本無成壊第以生死流轉情識起
滅如浮雲之點太清如黑雲之蕩大海聖

人憫世澆漓詔人脩鍊使從無入有謂之
成以有歸無謂之了其運用之要有動之
動出於不動有爲之爲出於無爲不過鍊
精成炁鍊炁成神鍊神合道而已若有作
用似無作用歸於靜定如龍養珠如雞抱
卵可以無心得不用有心求可以用心守
不可有心爲眞君得此道要再修持二十
八年丹成道備陰陽升降水火旣濟三尸
六賊俱屏跡逺遁身體皆生緑毛而四大
輕健服元炁而腹不飢嚥眞液而口不渴

也
貞元五年月建寅玉皇有敕賜飛昇瑶池沐
浴錫宴罷位證火師居雷霆
眞君年七十有七丹成道備於貞元五年
己巳歲正月七日奉
玉帝詔賜眞君飛昇於視融峰下世人但
見祥雲瑞霧彌滿山谷可逺望而不可親
南嶽諸山異香芬馥七日不散人皆見此
異香眞景不可誣眞君之上昇也瑶池沐
浴旣罷蒙上帝賜以位號雷霆火師之稱

夫火者太陽爲眞火居雷霆爲陽火居六
丁爲陰火在世間者只此三火人身亦有
三火焉曰君火曰相火曰民火夫民火上
升取腎火而生眞水腎水上升交心液而
生眞炁心火旣旺百脉流通小則降魔除
病大則鍊質燒丹用周天則火起焚身勒
陽關則遺元鍊藥别九州之勢以養陽神
燒三尸之累以除陰鬼上行一撞三關下
行則消磨七魄鍊精成炁而輕舉如飛鍊
炁成神而脫胎如蛻皆此火之功也眞君

得此捷徑居於火部宜哉
當時元君眞的訣但恨後世無人傳故將内
㫖顯眞奧往往未免泄眞玄
眞君以方便心流傳後學以慈憫心救護
羣品故將當時元君所傳妙道靈文作此
歌訣顯諸奥妙開陳道要諄諄教誨夫大
道至法遇人不傳則失天寳非人而傳則
泄天寳天涯海角尋徧無人不容輕泄恐
受天譴深慮至道無傳大法湮没故作玄
機奥㫖蓋將曉斯世而詔後學者也

玄機再泄眞的訣庶免後學生疑心
正陽先生云四大一身皆屬陰不知何處
生陽精但可就身中求特尋身中一點陽
精可也然此陽精在乎身中一竅之内人
不可得而猜度也内經云天谷元精守之
自眞言人上有天谷泥丸藏神之府也天
谷元宫乃元神之室靈性所存是神之要
聖人測天地之要知變化之源神守玄宫
炁騰牝府神交炁感自然成眞故曰谷神
不死是謂玄牝非心非腎非口非鼻非脾

非胃非穀道非膀胱非丹田非泥丸黄庭
經云前有生門後有密户蓋嬰兒未生之
先便有胞蔕兒處母腹中取炁於蔕故母
呼亦呼母吸亦吸飲食滋味自此而入正
與密户相對所謂玄牝者世人不窮其根
不究其源便以鼻爲玄以口爲牝以口鼻
爲玄牝玄牝之門又何以名之譬如鐵匠
家之爐鞲玄宫者即爐鞴中招風碎毛之
上竅也牝府者即爐鞲中鐵梗抽動招風
之下竅也以此觀之便覺分曉世人不識

根蔕但尋枝摘葉迷惑後人致使道法愈
疑愈降異端並起大失先師之本意也故
眞君諄諄教誨令後人心開悟解不生疑
惑而先天一竅之玄機盡漏泄矣
清心靜坐致無爲先擦腎腧至華池次擦湧
泉降心火兜搐丹田左右移
以法入道故不難以道求仙亦甚易故不
難者學道之人學道不正亦甚易者求法
不眞昔人隱形易貌留形返魂呪曰刃禁
毒出釘丁自落履火不焦使水逆行回風

倒雨結巾投地而倒走盤帶綴針而地行
瓜果結實於須臾龍魚遨遊於頃刻若此
者皆術數也非法也故人以冬至陽生之
時居靜室之中盤足正坐閉目垂簾冥心
定息住炁舌拄上腭先背手擦腰眼即腎
俞十計數目以降心火神水升則口内津
液湧溢甘香心火降則一身俱煖兩足如
湯却以左手兜外腎鼻吸清炁送心火下
丹田復以左手摩擦臍輪下八十一遍左
右各换手摩擦三遍乃想臍下如火輪炎

炎自覺丹田火熾眞炁充盈顔色異常形
體堅固久而行之内可消百病外可凈妖
魔此因術識法因法知道前賢皆云水升
火降不肯明言其詳而世人亦不知要路
水從何升火從何降盲修瞎練道法何由
而成須是藉此以升降方爲有準此亦旁
門術度使後學知水火之道路若久久行
之自然純熟靜坐存想不待摩擦而水火
自然升降猶蹄者所以求兔得兔而忘蹄
荃者所以在求魚得魚而忘筌此之謂也

目想心存念眞呪手握雷局無令遲變神召
將一如故虚書符命下丹基
古人目擊道存未語先會蓋在我已純全
璞玉惟求巧倕之定價若泛泛無統茫無
所據朝叅黄暮参李今年學道明年學法
今日勤明日怠若如是以尋眞政所謂自
假不除更求他眞也以信之一字爲入道
之階勤之一字爲入道之本以無之一字
應物以有之一字凝神夫人之精神會心
聚於目人之行持先須想將吏服色心一

存想則神合己身次掐訣念呪將吏無不
降矣變神之法先飛斗一座蓋身次掐變
神訣存己身變成枯木吸東方青炁一口
吹於身上又吸南方火炁三口混合於丹
田左右手握雷局摩腹三匝左轉存丹田
眞火腎水心火自五臟而轉以雷局引岀
額上次以左手剔離文呵炁發火徧燒爲
灰燼又掐己巽起巽風自東南來吹蕩灰
燼中有一點火光漸漸大如圓鏡見自己
一靈眞性在鏡光中吸金光炁一口吹身

上漸漸長大岀四獸圍繞却變神念呪
五雷神將化千眞吾令弟子合眞形太上金
口相傳授教吾身外更生身
雙手飛陰陽斗向頷上飛岀蓋身又存想
一符使從天門金光中捧一金脾上有金
書七字毫光萬丈
以左手金脾訣捧上自己額前念精澆離
火敕呪存金光中有一人人首蛇身自天
而下直入己身纏繞身體訖存我身即是
天皇大帝却召使者念斬勘雷公呪玉清

命令呪剔訣再念五雷使者號雷公呪
五星光芒照下垂照徹五臟如琉璃
五辰行事訣云太乙眞人招五辰洞照法
先存五星在天五方如車輪光芒下照兆
身却見北方水星降黑光入帝郷玄宫(在人)
(臍中直入一寸三分)南方火星降赤金光炁入玉門
華房(在髪際一寸五分)西方金星降白光炁入玉
璫紫闕(左右目後)東方木星降青金光炁入淵
闕珠臺(左右耳後)中央土星降黄金光炁入金
室長谷(鼻下人中)也並訖叩齒三通嚥津三口

念高元紫闕呪呪畢見星光自各宫直入
吸炁嚥津送下五臟内見五臟五色光炁
上衝與星光交射通明如五色琉璃之狀
念五星開通呪赤鴉呪念畢剔斗一座直
衝開巽門存雷令使者自巽宫而出急吸
入心中再念三段呪畢再運光吸入心中
存雷令使者歸丹田合腎炁運起吹岀香
烟上化成小歘火相手執五方旗分明如
對再念天清地寧呪畢祝白事意若混鍊
則以舌拄上腭虚書使者符如法作用訖

猛吸清炁一口和津液送下丹田却念太
上符命降付黄庭呪存使者直下丹田而
入五臟中却念主副二帥樞機二臺總呪
全收罡炁在腹内右取結璘左鬱儀
月月常加戌時時見破軍天罡前一位誓
願不傳人假如五月五日午時月建在午
以戌加午上順行數至寅上見午見天罡
坐鬼户却取中宫炁故玉樞經云雷城十二
門並隨天罡之所指罡星指丑其身在未
所指者吉所在者凶是也今取申宫炁者

取其煞炁也凡取罡炁則存想天罡三頭
九目目出九色光炁左手握斗訣右手握
劒劒上火焱身著白鴈花袍風帶跣足存
見分明念天帝釋帝呪以鼻引口吸天目
中光炁密念天罡歘吸攝歘吸天罡
摄合明天帝日呪畢岀炁以本方本時
炁出之次取太陽炁念日魂呪畢存見太
陽圓形方景紫光九芒下降至左目右轉
九匝以鼻吸之次取太陰炁念月魄呪畢
存見太陰方形圓景白光十芒垂降於右

目左轉十匝以鼻吸之俱以本宫本炁本
字出之夫天罡二曜者且如望後而吸炁
自謂曲盡其妙譬如人之分燈覓火須藉
以薪燭今且直面吸之可乎況三明麗天
之而不相類求日有鬱儀二十四字以致
洞明黄景月有結璘二十四字以招石景
飛根取罡炁以魁𩲃𩵄䰢魓□魒用
七字召之斗光引類太虚正猶方諸陽燧
之取水火也能知是道則可以坐致明霞
於冲炁之内又何必拘曆筭置度分之慮

於渺邈乎
東方青華如翠芝左有魔蔣應春時
東方青華木也其色青其應春其藏肝居
于左脅内有魔明神蔣剛輪乃東方樞機
二將也念東方雷神呪以召之見二將自
肝中乘青炁而上雷城點兵訖上入神霄
府面朝眞王畢直下黄庭混合默念

南方赤炁生於離上運烈壁居丹墀
南方赤炁火也其色赤其應夏其藏心居

於上内有烈煞神璧機先乃南方樞機二
將也念南方雷神呪以召之存二帥自心
中乘赤炁而上雷城點兵訖上入神霄府
面朝眞王畢直下黄庭混合默念唵𠲃嚓
哪囉□𡄳娑訶
西方白炁如凝脂右生赫華當秋期
西方白炁金也其色白其應秋其藏肺居
于右脇内有赫猛神華文通乃西方樞機
二將也念西方雷神呪以召之存二帥自
肺中乘白雲而上雷城點兵訖上入神霄

府面朝眞王畢直下黄庭混合默念唵𡄣
𠳿㖂𡄳□訶
北方黑炁如雲翳下有焜雷入泉池
北方黑炁水也其色黑其應冬其藏腎居
於下内有焜電神雷壓乃北方樞機二將
也念北方雷神呪以召之存二帥自腎中
乘黑雲而上雷城點兵訖上入神霄府面
朝眞王畢直下黄庭混合默念唵□□
㖂𡄳娑訶
中運黄雲載惡陳五雲混合降黄庭

中央黄炁土也其色黄其應四季其藏脾
居于中内有惡轟神陳石乃中央樞機二
將也念中央雷神呪以召之存二將自脾
中乘黄雲而上雷城點兵訖上入神霄府
面朝眞王畢直下黄庭混合默念唵哦□
□㖂𡄳娑訶
陽日當尅陰當生各分日辰念青巾
且如甲子屬陽納音金金尅木用西方將
先入東木尅土東方將入中央土尅水中
央將入北方水尅火北方將入南方火尅

金南方將入西方尅將凖此爲例且如乙
丑日納音屬金金生水西方將先入北方
水生木北方將入東方木生火東方將入
南方火生土南方將入中央土生金中央
將入西方生將凖此爲例却混合念青帝
之巾呪至土星爲極呪畢存五星光照陰
陽雷神俱入心中點視
五雲靉靆如屯兵點兵集將入雷城
入道以調心爲要以精思爲妙調心是把
捉精思是存想把捉者或念頭一起急當

調伏精思者存我之神想我之身有物可
以存謂之眞想無物以强存謂之妄想凝
一神而萬神俱凝聚一炁而萬炁俱聚眞
妄本空逆順俱寂三際圓通一靈晃耀此
乃把捉調心之要也一念動則萬念悉起
一竅開則九竅俱開此無他以神馭炁之
道也念起念滅皆從此心今者雷城不過
在心中召集雷神了畢皆入心中點視訖
則五方將吏各乘雲靉靆如屯兵馬
上入神霄朝帝君復以都大混其形

神霄府乃眞王所治在于東南之位其卿
師使相賛輔玄化雷霆玉經言之詳矣在
人身言之其府在于心肝之間乃膽宫是
也膽有翠阿丹井之名又曰醴泉玉池中
藏其精三合所以膽附肝者肝屬木乃青
龍也非此水養之何以能生龍性多怒怒
則摧山破石肝主怒故也堪笑今人打龍
潭者不能攪動自家龍潭外間如何得應
雖上帝命亦不得動之也凡打龍潭必須
作用激動肝炁然後步飛龍吸水罡入罡

中行配依法用魒星指激龍潭所在却念
召龍呪訖喝云五方行雨龍王直季行雨
龍王今奉太上符命所指某處潭洞龍神
急速大降甘雨以濟焦枯不得時刻違滯
以此行持則無不驗矣
夾脊雙關入崑崙銜花白鹿走如雲取花騎
鹿踏雲去霍地牛車前面迎
此即三花聚頂五炁朝元法也存神畢候
息出入均調以舌先倒捲定舌根兩竅閉
息覺丹田火熾精神炁皆聚合却微微升

上脇腹其五方雲炁自尾閭穴升上此穴
名曰下關升之甚易故以羊車運之至夾
脊名曰中關升之微難故以鹿車運之上
至腦名曰上關非用力則不能透此關非
假牛車大力則不能升此也故曰取花騎
鹿踏雲去霍地牛車前面迎是也又名河
車搬負正炁運我元陽故曰泝流一直上
蓬萊散作甘泉遍九垓從此丹田沾潤澤
黄芽徧地一齊開今人行析禱無此内功
安得感應至此却須令人在門外防人衝

突及猫犬驚觸仍於坐前横一凡忽然覺
眞炁上衝身體漸大精神騰几漸見屋宇
人物山河草木並不認爲已物直須閉目
閉炁發三昩火燒身恐入魔境凡行法有
魔障者住往皆墮此境如手足皆不知所
在急以手按几上靜定少時此眞境界現
前也妙處言不能盡其意學人至此見内
境方自知之
五方將吏九關下金鍾玉磬何玲玲
以東魂之木西魄之金南城之火北津之

水中意之土是謂攅簇五行以含眼光凝
耳韻調鼻息緘口炁是謂和合四象夫眼
不視而魂在肝耳不聞而精在腎口不開
而神在心鼻不息而魄在肺四肢不動而
意在脾故曰五炁朝元以精化炁以炁化
神以神化虚故曰三花聚頂五方將吏即
精神魂魄意相與混融化而爲一自夾脊
雙關而直上泥丸天門也天門九重故曰
九關萬神守之人能搬連正炁至此則耳
内聞笙簧鍾磬絲竹之音學人急當閉而

凝韻恐亦墮於魔境也
入到泥丸朝元神即是先天金闕身
左眉上三寸爲明堂宫又入一寸爲流珠
宫又入一寸爲極眞宫中自鼻而上至眉
間入三寸爲天皇宫又入一寸爲玉帝宫
爲上丹田右眉上入三寸爲玄丹宫又一
寸爲洞房宫故正陽眞人曰玉清上清太
清大元大質者蓋大道有無之相生而立
天地之基也以人身言之則三清者父母
之精炁神聚而爲胎也精血之爲表炁神

之爲裏如天地之清濁者焉人能以龍虎
交媾而結内丹三百日而精炁生鍊就陽
神始在黄庭之境次居内院之中終出天
門之外此言爲之三清也故老子曰不顧
自家三清何勞上望於渺邈也今人飛章
謁帝者但不過對本宣科而已安能有内
鍊工夫而取報應於頃刻蓋飛章謁帝之
道亦不離於豁落罡也始則步開乾罡以
奉告於宗師次則步破巽罡以召將吏將
吏旣集然後步豁落罡以飛元神搬五炁

而入泥丸入泥丸之道自黄赤二道而入
黄赤二道者日月之道路也只在取用何
謂剛風浩炁自家之息不能閉安能制伏
外間剛風浩炁也告斗灌斗之法三天之
下星辰居焉故左目爲貪狼右目爲巨門
左鼻孔爲禄存右鼻孔爲文曲左耳爲廉
貞右耳爲武曲口爲破軍舌爲左輔喉爲
右弼所以輔弼爲喉舌之司此二神專管
奏告於七星宫府也所以行告斗之法取
北方黑炁同罡炁衝激閉目定炁片餉念

灌斗呪然後則見外間之斗有無雲炁如
何方可取晴雨之有無報應也行雷法之
士不知此道何能連雷霆於掌上聚風雲
於目前則知元神即金闕之身也
須臾帝敕付太乙各付水火鍊其神
存五方將吏俱至泥丸朝見玉帝蒙付以
一敕字於太乙宫(即明堂宫是也)付水火鍊神法
念陰靈陰靈呪以左手飛南斗一座布地
上化爲火沼以劒訣畫離卦於斗口中次
布五火字於卦之五方念云東方青焰

之風内藏三昩眞火(寅文剔出)南方赤焰之風
内藏三昩眞火(卯文剔出)西方白焰之風内藏
三昩眞火(辰文剔出)北方黑焰之風内藏三昩
眞火(巳文剔出)中央黄焰之風内藏三味眞火
(午文剔出)存卦爻如金光爍爍四方火炁炎炎
再以劒訣虚書□煇炳燿煒煌煓𤍈八字
取南方火炁呵在字上密念鬰離貞九徧
再念鬱離之精呪畢取左宫太陽炁呵布
存爲火府喝云謹請張使者引領五方樞
機兩司雷神入于陽明烜赫之宫受鍊存

五方將吏各各入于火府受鍊存見炎炎
烈火亘天亘地烜赫通明念眞王有命呪
畢以右手飛北斗一座布地上化爲水池
以劒訣畫坎卦於斗口中次布五水字於
卦之五方念云東方青温之炁内藏眞
一之水(申文剔出)南方赤瀑之炁内藏眞一之
水(酉文剔出)西方白杳之炁内藏眞一之水(或文)
(剔出)北方玄溟之炁内藏眞一之水(亥文剔出)中
央金母之炁内藏眞一之水(子文剔出)存卦爻
如金色瑩徹水炁瀰漫再以劒訣虚書□

混溟涬海湦渥泩𣷠八字取北方水炁吹
在字上密念结坎亨十徧再念江河淮濟
呪畢取右宫太陰炁吹布存爲水府喝云
謹請張使者引領五方樞機二司雷神入
于重陰黑煞之宫濯質存見水炁濛濛亘
天亘地泓澄瑩徹念五雷大神赫赫震嗚
呪畢次存水火交鍊念南爓呪玃無呪各
八徧作用旣畢如欲行用即布斗歩罡激
發五方雷神如不行用之時即以黍米懸
空法收歸身矣

如行飛用帝呪宣斗罡激發令衝天
如欲祈禱其妙用在罡炁激起斗杓衝起
五方雷神將吏入於室中祈晴云扇開雲
翳祈雨云布降甘霖却念雷神雷神受命
于帝卑職于天風火之祖雨澤之源九醜
聚集六波臨軒祈晴云飛風迅速急召羣
仙析雨云傾河倒海齊召斗仙下濟道法
神印自然大震霹靂速至壇前玉清口敕
存三天内諱霐□□三字三官急傳五方
眞炁存見合明天帝日五字雷公速起至

此便起身存空中雷神與己身雷神合而
爲一存斗星光芒下應在地次見五星光
芒照徹己身却歩五步罡析晴用水火金
木土祈雨用木火土金水次步第二罡祈
晴云風雲雷電雨又歩第三罡云天神龍
水社歩第三罡畢急轉身歩三才罡回入
斗口中





右步罡訖回身入斗口中以雙手握雷局
掇起打發罡斗直射傳音方上却念吾奉
帝敕敕召五雷呪
故步罡訣曰巫步多禹步少惟五歩能合
五行久久升舉者是也大率步多以五歩
推五行之妙法次則歩風雲雷雨電以混
之後以天神龍水社激起步罡之妙無踰
此者譬如犬之伏蛇進五步退七步及至
蛇伏然後害之猫之伏鼠亦如之八門遁

甲隱身遁形之道也物尚如此人胡不然
哀哉
如不行持用懸珠再歸天目入虚元帝㫖傳
宣歸五藏黍珠勃勃入無餘
如每日無事不行用鍊將至此鍊度將吏
畢却念歸心呪取金光炁布五方將吏畢
却誦經呪回向吸引五方將吏自百花橋
(舌也)直上泥丸朝謁玉帝以指書一○字密
念雷穴風錐呪二十句每句一筆存玉帝
懸此一玉字如黍珠在空玄中諸司將吏

俱入黍珠之中猛用津液嚥下歸於中丹
田靜坐片時
却念歸雷眞呪訣十二闌干無限月又如春
睡方矒騰妙處豈容人會得
次默念歸雷呪歸魂呪存諸雷神將吏悉
歸虚無矣學人修鍊至此泥丸風生絳宫
月皎丹田火熾慾海波澄夾脊如車輪之
轉四肢如山石之重毛竅如浴之方起骨
脉如睡之正酣精神如夫婦之歡合魂魄
如子母之留戀此乃眞境界也以法度鍊

之則聚而不散以斤兩鍊之則結而愈堅
魂藏魄滅精結神凝一意冲和肌膚爽透
隨日隨時漸凝漸結無質生質結成聖胎
矣至此妙處他人安得而知會耶學人如
見面前白光如鏡大急收光念玉華帝子
呪畢而韜光隱跡焉
若能依法去行持萬萬之中無一失
古人但云鍊將而不自知所以鍊此皆雷
法玄妙難明至於道至於法二者相爲表
裏學人若能依此上法行持則萬無一失

矣
變神呪
晶澆離火赤三陽現五明萬神聞吾召分身
速現形天皇眞人速降眞身疾
召使者呪
斬勘雷公盟威青童巽宫布令運神歸東叱
咤一怒山石奔洪横身鼓舞四目老翁擒龍
掣電威蓋九重巽宫使者剛輪運風太華典
者機先禦兇山雷文通拔樹摧鋒壬癸雷壓
斬妖擒龍土雷陳碩伐惡威雄周天大火炎

炎烈烘何神不伏何鬼不從逆吾者死順吾
者豐北靈黑歷九醜紫童風伯雨師社雷飲
虹太乙符命萬鬼無蹤五方使者來往如風
速臨壇下大逞神通聞吾一召速出巽宫急
急如神霄眞王勑太乙元君令
玉清命令勑爾衆神雷霆大將歘火飛神(煞文)
五雷猛吏漢(臣)威光(丑文)雷公赫衝(寅)風伯道
彰(巳)雨師何清(亥)電母文英(申)蠻雷使者東
方魔明(卯)南方烈煞臣光大神(午)西方赫猛
火猪之精(酉)北方焜電黑犬之神(子)中央使

者惡轟大神(中)歷赫炎烈𡄼黑傾雲九州社
令大布威靈飛天火帥統攝天丁黑雲靉靆
百萬步兵欽承天令收攝邪精翻天覆地雷
電轟轟上徹太極下至幽冥神光電目子細
搜尋千千截首萬萬剪形敢不從命粉骨碎
身吾奉
玉清眞王勑攝
五雷使者號雷公靈神威猛大英雄韜藏山
林入古廟或効死而立大功興雲致雨於頃
刻乘雲駕霧斬蛟龍吾今召汝降壇所分明

報應起雷風急急如
九天雷祖大帝律令
高元紫闕中有五神寶耀敕輝放光衝門精
氣積生化爲老人青巾素容赤帔絳裙左帶
流鈴右帶虎兵手把天罡散形飛神足躡華
蓋吐芒鍊身三景保守令我修眞養魂制魄
乘飈飛仙
五星開通六合紫房回光隱遁豁落七星玄
文變一成神生魂急急如律令
赤鴉呪

赤鴉赤鴉風火之車雷中烏鬼雲外夜叉受
命黑衝禀令丹霞速來報應呼風啞□霞霞
霞霞丫丫伽伽屈律巴急霹靂多毗眉伽伽
華叉役律巴瓜瓜啞啞急急瓜瓜丫丫啞一
如祖師子華眞君所告
三段呪
唵吽吽三檀那乾夷勑(亥)兊卦統雄兵(酉)艮
宫封鬼户(寅)離宫駕火輪(午)坎水湧波津子
人門撼地軸(申)震雷霹靂聲(卯)狂風摧山嶽
(巳)諸將護吾身(掐本命訣連念三聲)沈天斷鬼神叱咄

飛捷張(元伯)速降靈太虚眞太靈眞吾是
紫微君勑召雷部神神速奔乘飛雲如康民
雷轟電掣到壇庭吾是總統大將軍吾奉
雷霆上相都司律令
天清地寧日月交並直符使者速現眞形飛
捷那吒吽咭唎勑煞攝
混合呪
太上符命降付黄庭中理五炁混合萬神元
君主筭司命定生南昌火府鍊魄成形陽魂
離質飛騰上清三尸速滅妖魔滅形精邪蕩

散元亨利貞吞服符命道炁常存五雲立運
日月光明照耀三界内觀其眞急急如
太上老君律令
樞機二臺總呪
律令大神風火之尊雙膊巨翅飛走乾坤斬
妖吞孽縛鬼收魂致雨倏忽作晴頃分震風
激電作水搏雲持上帝敕主火雷君霹靂一
震萬里聲聞雷公電母黑暗驚奔左召烏利
右命黑靈疾速來降焚滅邪精隨呪所召急
降巽門急急如

神霄玉清眞王律令
皷動風雷使飛雷掣電神祛邪斬精怪威烈
震乾坤隨符速報應迅轟霹靂鳴霹靂攝霹
靂滅急急如
神霄玉清眞王律令
天罡呪
天帝釋帝部帶天罡五方凶惡之氣何不伏
藏飛光一吸萬鬼滅亡天罡歘吸攝歘吸天
罡攝
日君呪

日魂朱景照韜緑映回霞赤童玄炎飈象奔
風鬱儀赤明炳煥
月君呪
月魄靄蕭芬灧翳寥婉虚靈蘭鬱華結翹淳
金清瑩炅容臺標
召五方雷神呪
東方雷神魔明使者柳星之精日月分華助
我神威太上皓伯閼五龍圭太乙任使洞照
光輝玉清勑下火急奉行謹召
東方蠻雷魔明大神速起

天地水中金角亢化血生須臾立便至隨召
現峥嶸急急如
東極雷霆都司帝君律令謹召東方風雷使
者蔣剛輪速至唵嚩𠯐嚕呢啼薩婆訶
南方雷神烈煞使者炬火大神天罡大聖三
炁陽精玉府上眞炎帝火輪雷風急鳴燒鬼
滅形玉清勑下火急奉行謹召
南方蠻雷烈煞大神速起
天精地靈移毒攝精雷霆勑攝井鬼柳星張
翼軫諸神來佐助急速現眞形急急如

南極雷霆都司帝君律令謹召南方火雷使
者璧機先速至唵𠲃嚓哪囉□薩娑訶
西方雷神赫猛使者火猪之精銅頭鐵額五
目五晴横行三界吞服魔精九帝節鉞四天
遊行神威到處魔道昏傾玉清勑下火急奉
行謹召西方蠻雷赫猛大神速起
庚辛金炁戊己眞形奎婁胃昴畢觜參星請
助我眞急攝邪精急急如
西極雷霆都司帝君律令謹召西方金雷使
者華文通速至唵□呢㖂薩嚩訶

北方雷神焜電使者黑犬大神九天煞炁四
極晶英内纏玄炁外守帥兵左威右領風伐
火征勑斬萬怪馘滅干精玉清勑下火急奉
行謹召北方蠻雷焜電大神速起
壬癸坎水玄武冥靈斗牛女虛危室璧星雷
霆勑攝速現眞形祛除旱魃掃滅邪精興雲
致雨救濟群生急急如
北極雷霆都司帝君律令謹召北方水雷使
者雷壓速至唵𠾍□㖂薩娑訶
中央雷神惡轟使者火猪之精威刃天魔四

目九醜□□𩵄䰢六目蓬蓽井鬼吽宿吒唎
咭魁急急火光一如律令謹召
中央蠻雷惡轟大神速起
山海同其緯五緯全其炁五行俱合順聞呼
疾速至魁𩲃𩵄䰢魓𩳐魒星助吾眞炁掃滅
妖氛急急如
中央雷霆都司帝君律令謹召中央土雷使
者陳碩速至唵哦□□㖂薩娑訶
五雷混合呪
青帝之巾(甲乙日默念東方甲乙木神風雷奴子木郞降炁入于肝中存青巾)

赤帝之幘(丙丁日默念南方丙丁火神火雷奴子熒煌降炁入于心中存赤幘)
白帝之衣(庚辛日默念西方庚辛金神金雷奴子金勝降炁入于肺中存白衣)
黑帝之勒(壬癸日默念北方壬癸水神水雷奴子流金降炁入于腎中存黑勒)
黄帝之纓太昊之職(戊己日默念中央戊己土神土雷奴子黄極降)
(炁入于脾中存雷神黄纓)來自無夷去自無域出爲風雷
動爲霹靂火急奔馳電火烜赫興雲駕霧摧
山挫石社令推車岳靈拱揖鬼哭神愁天昏
地黑五方之炁聚而爲一(存五色之炁混合)日月薄
蝕陰陽反側杳杳冥冥昏昏默默金木水火
土星爲極(存五星光芒照曜)陰陽之神生殺萬物吾

佩雷印奉帝之勑勑召雷神變化動息符到
奉行萬里急急一如
神宵玉清眞王勑太乙元君令急召五方雷
神將吏速入雷城點兵集將不得有違急急
如律令(存雷神俱入心中點視矻)
神霄玉府雷霆之所掌握萬化陰陽之主太
玄皓師降行時雨上清仙伯起風運土韓伯
祛電元君吐霧使者掌水龍雷伏固謝仙舉
火木郎排户衛車將軍玉光童子六甲將軍
六丁玉女閃爍眞威霹靂大斧天中犧皇五

雷之祖令下無邊聲振寰宇青炁騰雲赤炁
焦暑白炁肅霜黑炁雪聚中黄之炁隨時而
舉太華之神爲吾所使我上有朱雀下有玄
武左有青龍右有白虎身佩雷印驅發雷鼓
急急速速邵陽鼓舞急急如
神宵玉清眞王律令
景中眞主威鎭九天手捧三素(存三天内諱)足躡
九玄(豁落斗也)金虎閉日飛龍遶乾黄神秉鉞緑
齒揚鞭璣行五斗平調七元三天力士殺鬼
萬千敢有魍魎來現吾前刀劒合擊火炬交

然萬劫晝夜考伐窮源鬼形消滅人壽長年
急急如
神霄玉清直主律令
呪畢存想諸司將吏入神霄府面禮眞王
訖蒙眞王付以九天心呪轄之
神霄清微天轄呪(又名玉清妙境呪)
唵喗吒嚤哃吒勑攝
紫霄太玄天轄呪(又名雙關化眞宫呪)
唵𠱴嚧喗勑攝
太霄始青天轄呪(又名流光素霞宫呪)

唵□嚧㕲吒勑攝
青霄青元天轄呪(又名元眞寳曜宫呪)
唵吽咭唎吙吒勑攝
碧霄始分天轄呪(又名靈關侍道宫呪)
唵吽嗔吒□吒勑攝
絳霄太丹天轄呪(又名運化道平宫呪)
唵吽哆吒咭吒勑攝
景霄始素天轄呪(又名至妙變空宫呪)
唵吽味𠱀吒勑攝
玉霄太素天轄呪(又名成德耀星宫呪)

唵吽唎吒唎喧轟火雷大震攝
琅霄始玄天轄呪(又名元關溥濟宫呪)
唵㖔𡀂□□喧轟攝
右皆眞王所付心呪諸司雷神拱手聽令
混合五雷呪
都天雷公呼雷震風青雷赤炁上遊上穹赤
雷黄炁運神歸中黄雷白炁洞按九宫白雷
黑炁下遊北酆黑雷青炁運神歸東與人俱
合與道俱通
鍊度雷神呪

陰靈陰靈天昏地驚神通廣大食日吞星三
清炁滿五帝清靈總領三界提點雷霆九州
社令役使搜尋五湖四海十二溪眞山川分
野名山洞眞泉源地府九地九靈上朝
玉帝下救皇民三天之下五嶽大神四瀆水
府一一呼名當吾者死避吾者生玉帝有勑
鍊度雷神急急如
玉皇上帝律令勑後兩句改換云
除邪輔正救護群生(平常用)驅除旱魃大布甘
霖(祈雨用)掃除雲翳擁出日輪(祈晴用)箕伯使者

大布風雲(起風用)轟天霹靂萬里震驚(起雷用)千
千截首萬萬剪形(殺伐用)
取太陽眞炁密呪
鬱離之精使陽驅陰玉清有詔日生火輪急
急如律令
眞王有命鍊度雷霆以呪爲信敢有不遵隨
機應化立起風雲急急如
神霄玉清眞王律令
取太陰眞炁密呪
江河准濟四海傾覆敢有不遵八威吐毒急

急如律令
五雷大神赫赫震鳴降炁入腹助吾威神叱
咄一布雷霆應聲急急如
神霄玉清眞王律令
雷神雷神受命于帝卑職于天風火之祖雨
澤之源九醜聚集六波臨軒(祈晴云)飛風迅速
急召群仙(祈雨云)傾河倒海齊召斗仙下濟道
法神印自然大震霹靂速至壇前玉清口勑
(存三天内諱)三宫急傳五方眞炁雷公速起急急
如律令

吾奉帝勑勑召五雷雲奔電掣助吾行威誅
剪妖孽摧魔伐非神光所照萬惡皆摧流鈴
急召雷火轟飛吽吒咭唎四目老醜準令急
至不得違時急急如
神霄玉清眞王勑太乙元君令
歸心呪
玉帝降命鍊度雷霆威震霹靂邪鬼滅形金
光交射五炁騰騰行事旣畢隨吸歸心陰陽
混合我得長生□吒唎哳唵吽吽神急急如
玉皇上帝律令勑

歸身呪
雷穴風錐乘天演威左奔赤龍右控玄龜惠
帝戛天武卿迅馳鐵城紫洞煞合坎離芒角
森藏龍藥又持眞炁鬱合陰陽應機昺仰標
轉南北東西暘谷龍臺火府河魁眞王玄帝
億萬神雷王音所召遞令急催急急如
玉皇上帝律令
歸雷呪
天雷神將化身千眞普爲天地掃蕩妖氛回
光萬里一吸天津除邪輔正其德非輕上帝

有勑各注仙名天神歸天地神歸地後召復
來一如故事
歸魂呪
天魂地魄日月交接神歸絳宫炁返玉海一
如天罡大聖律令
收光呪
玉華帝子太乙眞人靈根握固與我同生神
光急收魔道摧傾急急如
太上老君律令(念畢而韜光隱跡焉)
火師遺訓

師曰凡求仙慕道之士不鍊内丹形還敗壞
不積功行難達玄境不濟疾苦道果難成不
潄華池神不清悅欲求仙道功行爲先必資
治病祛邪祈晴禱雨濟人利物廣積陰功精
勤香火正直無私何慮不獲超升但恐今人
未能精思内鍊所學膚淺符呪不眞訣法謬
誤吾甚憫焉
惟一今以火師奥㫖混合祕訣玉樞斬勘
玄文留傳於人内則超出三界外則救濟
萬靈祈禱雨陽消弭灾禍制蛟蜃救危篤

斬妖精致風雨於目前運雷霆於掌上解
九玄七祖之罪消千生萬劫之愆得之者
固守遇之者夙縁若能禀戒行持則三界
鬼神拱手聽命於斯妙㫖固實難言勿示
非人切宜謹慎
師曰夫有道則有法有法則道必先之若有
道法必隨之道與法未嘗相離也故行雷法
者人能常清靜天地悉皆歸人能遣其慾而
心自靜澄其心而神自清若人勤而行之何
患不登仙道矣

夫人居十二時中放下一念於四大時時
行此導養之術法以左手摩臍四十九匝
右手亦然以助眞火也却以左手擦右足
心右手擦左足心此乃心火所住之地若
湧泉暖則心火自降次以兩手摩腰腎腧
四十九匝此乃神水所注之源腎腧暖則
神水自升外吸清氣遂即嚥下嚥嚥有聲
送歸元宫也



余㓜膺簪裳妙傳星學遊於江湖間就叅道
法至於名山靈洞尤喜遊覽一日到青城山
念念欲一至思眞洞一觀而無暇時因淩晨
作意一往至日中猶未及半困倦卧於樹陰
中夢一道士身披紅服與樵對談因言及道
法之奥夢中歷歷備述以百中經書之紙盡
又以槲葉書之道士臨别曰吾乃火師也有
雷書藏於朱陵西洞已三百年矣上天將發
其㫖奥汝可經遊至彼千萬一往受此靈文
幸毋忽也汝前生是雷判所以今生吾親授

汝祕訣珍重珍重余遂夢覺而日已西矣但
見炎炎烈火發於樹中遂下山至庵視之夢
中所書之文燦然槲葉亦在於是將紙謄録
夢中所書者恐靈文易於變化也遂下山出
蜀至南岳遊觀焉因思西洞之語忽一目到
一石洞見石案上有黄卷書三卷中已半開
而二卷牢不可開余再拜具述情懇檢而視
之則此雷書也旣得此一卷書即出洞謄録
訖再拜送歸洞天偶因暇日凝坐之時則開
乾閉巽留坤塞艮據天罡持斗柄謁軒轅過

扶桑入廣寒之鶉尾舉黄童泛海槎登崑崙
佩唐符撼天雷神哉偉歟故將所得之祕註
解眞君奥㫖開悟後學與有志於斯文者共
之凡妙道祕訣古仙上聖口口相傳不立文
字吾今於是書而録之上士得之心同太虚
中士得之身同枯木下士得之身心營營第
恐傳非其人而犯泄天寶之戒云耳宋崇寧
三年癸未良月
上清三景法師朱惟一執中謹識
道法會元卷之七十六











