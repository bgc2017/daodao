










道法會元卷之二十一堅九
　玉宸經鍊返魂儀
　　　告信香符啓告
恭聞靈寳談經廣演度人之法宗師立教弘
推濟世之心今古蒙恩幽明荷澤
具位(臣)某　上啓
虛无自然元始法王至眞天寳玉宸大道至
眞靈寳道德高尊至眞神寳祖師玉清眞王
南極長生大帝玄師上清華王東極青華大
帝眞師太清韓王好生韓君丈人朱陵大帝

十方靈寳救苦天尊九天生神上帝五方五
老上帝三十二天上帝眞元妙化上帝紫宸
太華天帝玉虛明皇道君東華木公上相西
靈金母元君上清黄籙院三佐眞君文始妙
道眞人太清明慧眞人大慈救苦二玄眞人
清微三炁九霄符章經道雷帝天君靈寳三
洞四輔經藴高眞東青西素南丹北玄四維
上下十方已得道大聖衆神霄内外臺東極
善政院聚魂五總府南昌上下宫靈寳大法
司神虎攝召局南陵樞府朱陵火府諸司眞

宰鬱儀太陽帝君南上開光度生一切眞聖
南斗六司上生眞君結璘太陰皇君月中黃
華石景水母流光夫人東井八宿星君天河
灌沐眞人東井黄華玉女北斗七元落死星
君玄冥紫光太一夫人上清五行四曜星君
周天列宿萬象星君三元三官大帝北極四
聖眞君祖師泰玄都省四相眞君高元清眞
紫虚元君宗師金闕昭凝妙道保仙元君瓊
室洞清郭元君福和耀眞傅元君龍光道明
姚元君紫英玉惠高元君洞陽上宰華眞人

青城山通慧朱眞人雲山保一李眞人眉山
混隱南眞人丹山雷淵黄眞人西山眞息熊
眞人泰智冲和彭眞人洞淵塵外曾眞人浚
儀原陽趙眞人清微靈寳道德正一歷代師
眞度人不死之神南極長生之君度世司馬
大神好生韓君丈人十方無極至眞大神飛
天神王雷霆九司眞君清淵賛玄靈華夫人
三界五天大勳魔王下方九壘厚土眞皇大
帝水府□桑大帝北陰酆都大帝五嶽名山
聖帝地府十宫眞君酆都佐理助理君水官

北斗君鬼官司命君酆都司命司功司殺君
酆都九獄官一十八獄官二十四獄官三十
六獄官諸獄冥官掾吏考治神員牛頭馬面
羅刹神兵京都城隍之神本府本縣城隍社
令里域正神陽間諸廟祀典百神三界十方
證盟列聖恭望洪慈垂光開度
臣聞輕清之氣上浮是曰陽明眞境重濁之
氣下積斯爲夜府窮陰人中三才質靈品物
自一炁胚腪之後居萬象汩没之中返陰成
陽莫究自修之理游魂爲變率爲異物之儔

不覺不知愈趣愈下賴
天尊垂慈於浩劫爲衆生救苦於十方凡有
投誠首祈布澤(入意)臣領詞激切事干利濟
恪爲關行以令先行攝召仰冀開明巨夙荷
玄恩叨行大法以精神制魂魄未明攝鍊之
方乘清氣御陰陽曲賜主維之造伏願敕神
虎官將開北都羅酆左太微右命靈使法力
普施於黑壤下峥嶸上寥廓冀慧光遍燭於
冥途庶俾亡幽克承召命臣下情不勝激切
俟命之至謹言

　諷金光呪師存神召將
　　　告召諸將符
道香一炷十方肅清法鼓三通萬神咸集準
令飛符上召
太玄攝召左右烏塗二神君神虎何喬二大
聖三部使者七眞玉女玉籙直符王陸二使
者龜臺素握濮玉女元承差某將三元五道
大神追攝一干騎吏泰山城隍里社沿途山
川水陸善導等神仰遵元承事理即令攝引
修齋某所薦某魂並本門宗親及法界五道

四生男女孤魂劫亡苦爽山川竹木水石精
靈壇社祠廟鬼神等衆雲集行壇聽令攝召
　　　告策役符　太一救苦天尊
　告慧光符師行通幽攝魂之法
十方諸天尊　其數如沙塵　化形十方界
普濟度天人　委炁聚功德　同聲救罪魂
罪魂實可哀　我今說說經　念誦無休息
歸身不暫停　天堂享亨福　地獄無苦聲
火翳成清署　劔樹化爲騫　上登朱陵府
下入開光明　超度三界難　徑上元始天

　　　開通道路天尊　告破獄符
伏聞生死殊途幽明一理夫刑罰不加於君
子而地獄本爲於小人喪其良心則自速於
罪戾守死善道又何有於拘囚苟方寸之虚
靈即天堂之快樂恐從前未悟致没後多沉
無縲絏而自羈不杻械而自梏今資惠力特
啓冥途以靈寳無量之光照冥漠重昏之境
麒麟掣斷黄金鎻命下九重鳳凰銜出紫泥
書恩䟽十地誕告有衆罔敢弗欽開道靈章
謹當宣演

　　　開清長夜天尊
茫茫酆都中　重重金剛山　靈寳無量光
洞照炎池煩　七祖諸幽魂　身隨香靈旛
定慧青蓮花　上生神永安(三遍)
　　　歌斗章　告召魂召幽符
陰陽推運兮劫數更遷(子順/午)生死周流兮執
愚孰賢(寅)輪轉無窮兮上玄造化(子逆/子中)未出
三界兮歸於神變(艮)魁𩲃東兮□魒西轉(子/至)
(丑亥至/未午出)□□南兮魓臨北面(亥戌辰/申卯酉剔陽魂)
陽魂兮茫茫没没陰靈陰靈兮碌碌幽幽(亡/人)

(本命普/召用艮)天地冥兮萬鬼潜(開合)天地晦兮萬
鬼爽(縮地之/法昏暗)陰陽運兮鬼神享(艮炁/吹旛)七徧應
兮上應天太乙召兮何遲遲先召後至兮律
有常(中指/中文)感此徬徨兮赴我旛(存帥/押至)賜汝靈
書兮歸上清(離午/剔)急急如
太乙玄冥紫光夫人律命
　表白召亡幽高功默念
　陰靈逐我旛陽魂返汝殘北斗天蓬敕玄
　武開幽關通思鬱明靈官飛眞普令速變
　使汝現形爽靈爽靈台光幽精不得遠去

　聞召現形三部神生八景己明吾今召汝
　注神還魂(疾)
五行所造兮復歸於五行(亥一/匝)四大假合兮
却歸於太空(申)或陰或陽兮任天地之根宗
午天地冥兮萬鬼潜(子)天地動兮萬鬼爽(丑)
陰陽運兮鬼神享(巳)天一北祚召汝魂(寅)太
一紫光攝汝魄冥晦冥兮冥昧神不問八極
鬼與精陽靈陽靈兮來我旛陰靈陰靈兮來
我旛(亡人本命訣普/召艮文吹旛)感此徬徨兮赴我幡賜
汝靈書兮歸上清急急如

太一玄冥紫光夫人律令
　　　二召亡幽高功默念
　乾元亨利貞魂魄歸眞五藏萬靈不受死
　經回尸返神永保黄寧急急如律令
　魂神澄正萬炁長存不經苦惱身有光明
　復聚本形復全本神(疾)
北魁玉文布眞靈(子午/剔)上列五星應五行(五/斗)
(訣)東斗聚魂功都成(震)南辰攝魄切角鎮(離)
西靈追命興生轉(兌)北極召魂獨𨽻遷(坎)中
黄聚魂可韓明(中指/中文)紅杏墨黑生鬼魂(卯至/坎)

磨針襪臈從坤現(卯至兌/兌至離)靈寳藏中五斗攅
(中握/抛)聚魂攝魄立顯現(卯至/兌)太一眞人歌斗
章(斗訣北/炁吹)急急召魂如閃電(行攝/魂法)感此徬徨
兮赴我旛(離午/剔)賜汝靈書歸上清急急如
太一玄冥紫光夫人律令
　一炁生萬物萬物歸一炁吾復統一炁再
　使萬物生故知一炁中不復失吾意攝召
　汝眞靈諦聽慈悲㫖
　　　三召亡幽存至
三官北酆　明檢鬼營　不得容隱　金馬驛程

普告無窮　萬神咸聽　三界五帝　列言上清
　　　解冤釋結天尊
向來召到亡某及門中姻親等衆仰承道力
已到法筵第恐曠劫以來妄認業縁尚懷執
着昔在世而有爭競今身謝而復沉迷良由
一念未忘致使多生爲累吾今爲汝禮請
消解冤結顓使者承宣符命咸與解除
　　　解冤釋結天尊
向來召到法界五道四生男女孤魂囚徒劫
亡苦爽山川竹木水石精靈壇社祠廟鬼神

滯魄等衆仰承道力已集法筵尚慮汝等曠
劫以來縱無明性造諸惡業貪諸所榮嗔諸
所辱遂生恚恨面是背非動致口牙盟神詛
佛始於謗讟終於詬詆由是獄訟生焉刑憲
存焉甚者私淫暗盗悔毒助兇負命欠財殺
傷闘毆三世結釁累劫興仇生死牽連不能
解脫吾今仰憑道力爲汝冤魂一心禮請
消解冤結顓使者承宣符命咸與解除
　　　告解冤符　師行解冤釋結之法
是時天人遇值經法普得濟度全其本年無

有中傷傾土歸仰咸行善心不殺不害不嫉
不妬不淫不盗不貪不欲不憎不𡜍言無華
綺口無惡聲齊同慈愛異骨成親國安民豐
欣樂太平
　　　治病救苦天尊告醫治符
奉白亡過(某)魂及(某)氏門中姻親等衆在世
之日有身爲患備受痒痾疾痛之災無骨可
仙曷免生老病死之苦陽間所患陰境亦然
未遂安和須資醫治吾今爲汝一心禮請
天醫大聖六職治官治病功曹掌藥仙吏扁

鵲小吏飛行變化各運神功普療亡幽之病
苦復完舊日之容儀各令禮相端嚴形神俱
妙
　　　治病救苦天尊
奉白汝等幽魂等衆雖承道力已到法延恐
汝在世之日有身有患備受痒痾疾痛之災
受刑受傷多歷水火刀兵之難或被蛇傷虎
噬或以苦毒自戕言之不窮傷殘肢體陽間
所患陰境亦然未遂安和須資醫治吾今爲
汝等魂一心禮請

天醫大聖六職治官治病功曹掌藥仙吏扁
鵲小吏飛行變化各運神功普療亡幽之病
苦復完舊日之容儀各令體相端嚴形神俱
妙
　　　完形復相天尊告聚形符
說經一遍諸天大聖同時稱善是時一國男
女聾病耳皆開聰說經二遍盲者目明說經
三遍瘖者能言說經四遍跂痾積逮皆能起
行說經五遍久病痼疾一時復形說經六遍
髮白返黑齒落更生說經七遍老者返壯少

者皆强說經八遍婦人懷姓鳥獸含胎已生
未生皆得生成說經九遍地藏發泄金玉露
形說經十遍枯骨更生皆起成人是時一國
是男是女莫不傾心皆受護度咸得長生
　如産亡於此接分胎破穢符
　　　黄華蕩形天尊
　　　告浴魂符　化衣符
汝等衆魂形體旣具神識復完各宜洗滌身
心來禮慈尊妙相
東井灌黄華　石景水母精　浣魄淨陰穢

蕩形成玉嬰　表裏瑩清徹　内外光華清
靈元神不昧　正炁合仙眞　金童散紫烟
玉女麾神旌　五芽分五炁　三素布三雲
鬱儀纏結璘　浴之復完形　詣我玄壇下
鍊神升玉京
　　　清静度魂天尊
天地澄清　洗穢除塵　鍊化九道　返形太眞
百關納靈　節節受新　清虚鑑暎　内外敷陳
日吉時良　度命回齡　玉童玉女　爲汝執巾
玄靈紫蓋　冠帶汝身　使汝長生　天地同根

　　　百寳裝嚴天尊
太上垂慈濟　憫念在寒庭　幽魂無極窮
褰裳多裸形　惟望陽間度　功多及幽冥
一衣化無量　一服傲千生　從今盡冠帶
變化憑火精　吾今拔贖後　萬劫離苦庭
　　　法體圓成天尊
丹羅羽衣　上清眞衣　雲霞道衣　大洞法衣
五雷絳衣　六度銖衣　八威氅衣　九等仙衣
衣之不盡　升入無爲
　　　攝跡歸本天尊

天尊說經教　引接於浮生　勤修學無爲
悟眞道自成　不迷亦不荒　無我亦無名
朗詠罪福句　萬徧心垢清
奉白亡某魂諸仙子等沐浴旣周衣冠悉備
齊蠲穢濁頓獲端嚴各秉至誠叅朝大道
　　　總朝上帝天尊
　朝叅　三境高尊十華上聖
　朝叅　三霄教主演泒宗師
　朝叅　法籙官君齋壇列聖
　罪從心起將心懺心若忘時罪亦無忘心

　無罪兩俱空此即是名眞懺悔
願罪消滅　願罪消除　世世生生　常親正教
向來朝叅大道懺悔罪愆汝等衆魂當知自
已三清本乎一炁唯心淨土諒不由他其奈
汝等生而不悟死亦沉迷業鏡臺前肺肝呈
露惟我
太上願海弘深能爲汝等救一切罪度一切
厄各宜發露投誠洗心悔悟罪從心起心滅
罪亡一轉移間證清凈果愼無蹉過便好進
修陰府更不拘留人天將行超化退步壇下

祗領善功
　　　施諸法食天尊
奉白壇下召到亡魂幽爽汝等幻身易滅妄
念難除地水火風之形徃日已散飢渴疾苦
之念曠劫未忘雖然如是當知汝昔大患爲
汝有身身有飢虛以食爲念身今安在何用
食爲身有寒暑以衣爲念身非汝有何用衣
爲以食以衣財寳爲念身既是假心即歸空
若財若寳亦將焉用今汝之所以執著輪廻
者爲有貪愛念未除耳若能解空見性絶妄

歸眞不著有無自然超化如或塵根不斷業
想未除見以飢渴爲苦者即來享吾無碍甘
露法食
　　　告甘露符
　請降諸天道炁十方梵炁自然甘露
　稽首玉清元始尊　稽首金闕虚无帝
　包含造化運陰陽　極處自然無凝滯
　生天生地生人倫　五色毫光隨處慧
　度人無量不思議　敢仗祥光來拯濟
　歸命東極宫中尊　歸命十方救苦尊

　毫光徧照三千界　智惠潜通五苦門
　常以廣大威神力　慈悲救苦濟亡魂
　指迷惡道返歸根　法橋大度永長存
　　　大慈无上尊
　唵哩𠰂唏呯吒唏攝華耶(九遍)
天尊言食施有盡法施無窮旣己到壇當先
聽法又言吾道無親踈吾眼無貴賤一切衆
生皆以等觀若有所擇是有二門吾奉
大尊教法廣運大慈大悲平等心施汝等法
食汝等亦當發無遮無碍大慈大悲平等心

若乃恃强梁而凌老弱以猛壯而欺孤㓜貪
多務得不奪不厭
天尊科法禁戒至重吾今先以此法教戒汝
等各宜諦聽運平等心無我無人齊同慈愛
異骨成親見得思義互相訓導登我法筵受
吾道炁淪肌浹髓自然飽滿尚慮汝等咽喉
障碍業火焦炎今有太上開咽喉利飲食甘
露法言謹當持誦
　　　告化食符
　唵𠳤𠰂嗌𠵇哆唎𠾬吽(七遍)

悲夫長夜苦　執惱三塗中　猛火入咽喉
常生飢渴念　一洒甘露雨　如熱得清凉
神魂生大羅　潤及於一切
功德金色光　輝輝開暗幽　華池流真香
蓮蓋隨雲浮　千靈重元和　常居十二樓
急宣靈寶㫖　自在天堂遊
泠泠甘露滋　法味難思議　騫香流七真
冥冥何生疑　天厨金飯馨　玉漿名寶芝
普施諸有情　億劫無苦飢　受此法食者
生天登紫微

自然天厨食　普及於一切　沉魂飢渴者
盡沾甘露味　化爲靈寶漿　返陰成陽炁
惟願沉滯魂　上登清都治
浩晶生法氣　氤氲凝天中　兩曜共澄徹
五緯交相通　三光煥已明　五炁凝三宫
帝鄕會五老　咽服百骸豐　金華照光景
身與日月同　念道上聖前　萬劫受無窮
回首仰圓羅　合景挹靈芒　拘魂制七魄
思審定中央　行住禮虛無　寢息偃玄房
飢飡黄蘖華　渴飲瓊林漿　神真鍊太漠

合體現真光
妙道生一炁　炁中分陰陽　凝化日月精
燦然流三光　九華合九道　八色照八荒
煥爛洞真炁　流精歸太茫　上生淵泉宫
下入無何鄕　縱體復虚迹　忽然都相忘
七寶流精結　混沌雜華房　咽服九霞散
此樂殊未央
勤修大道法　精心感太冥　黄華真炁降
五臟結胎嬰　亡者生天堂　飛身朝上清
福惠無不遍　此食施衆生

　　　散食
功德不思議　行者膺福報　施與法食飡
永生安樂道
食以濟汝飢法以解汝惑法非食無以使汝
飽滿食非法無以開汝昏迷今者施食已周
經法宣演各宜諦聽信受奉行
　　　聞經悟道天尊諷經
天尊經教恩普被於十方上聖洪名化旁周
於三界汝等聽道言而真心開悟聞寶號而
惡業化消永出三塗不經五苦謹請

元承將吏部領衆魂少保法筵伺候昇度
　　　宣判斛䟽
　　　向來　　回向
　鍊度分胎破穢儀
　　　監真度生天尊
適來召到血湖産亡女魂等衆生前因産育
以喪身死後墮血湖之穢獄或全產半產已
產未產或雙胎品胎損胎墮胎乍離腥穢之
鄕難近光明之境吾今仰憑
道力爲汝女魂禮請玉籙直符王陸二使者

神虎龜臺素握濮玉女承差追攝(某)將蕩血
湖腥穢大神監生催生大神合干官屬黄闕
神君紫户大神流光玉女寶室真人三十六
真二十四神狼吏虎賁萬二千神飛行變化
各運神功普爲汝等蕩除穢惡宣通胞元遏
死户而開生門下胎嬰而䟽壅滯新冤舊怨
普爲解釋已生未生咸得生成
　　　九天稱慶天尊
　　　告蕩穢催生出胎符
　師行催生破產之法

一過徹天胞元宣通二過響地胎結解根三
過神禮魂門鍊仙四過天王降仙魄户閉關
五過五帝朝眞臟腑清凉六過魔王伏諾胃
脘生津七過星宿朗明孔竅開聰八過幽夜
顯光三部八景整具形神九過諸天下臨三
關五臟六腑九宫金樓玉室十二重門紫户
玉閣三萬六千關節根源本始一時生神
　　　告九天符
向來依按玄科分胎已竟尚慮衆魂久淪苦
趣精神飄蕩魂魄飛揚須憑太上之靈章爲

返重陰之幽爽今對道場先伸演誦
　　　九霄應化天尊
　　　告符逐章次第法師請炁布注
謹上啓鬱單無量天帝降注元一黄演之炁
下爲亡者攝炁聚神一如告命
　　混合空洞炁至慶此榮舊苗
謹上啓上上禪善無量壽天帝請降洞明紫
户之炁下爲亡者攝炁聚神一如告命
　　　無量結紫户至一切稽首恭
謹上啓梵監須延天帝降注長靈明仙之炁

下爲亡者攝炁聚神一如告命
　　須延總三雲至稽首讚洞文
謹上啓寂然兜術天帝降注碭尸冥演由之
炁下爲亡者攝炁聚神一如告命
　　寂然無色宗至一切稽首和
謹上啓波羅尼密不驕樂天帝降注五仙中
靈之炁下爲亡者攝炁聚神一如告命
　　翻翻五帝駕至稽首禮天尊
謹上啓洞元化應聲天帝降注高眞冲融之
炁下爲亡者攝炁聚神一如告命

　　應聲無色界(至)長謝囂塵張
謹上啓靈化梵輔天帝降注高仙洞笈之炁
下爲亡者攝炁聚神一如告命
　　玄會統無涯(至)高唱稽首舉
謹上啓高虛清眀天帝降注眞靈化凝之炁
下爲亡者攝炁聚神一如告命
　　清明重霄上至衆聖共稱快
謹上啓無想無結無愛天帝降注自然玄照
之炁下爲亡者攝炁聚神一如告命
　　無結固無情至高觀稽首昇

　　　魂神澄正天尊
向來告行符命宣演玉章伏想道炁周流神
功妙濟有返性還神之力成度人无量之功
當願衆魂萬有俱空心無係累一時欣慶升
進仙階祇沐道恩來受鍊度
　　　黄華蕩形天尊(接下科)
　安監生司儀
　　　法事　師存神如法
　諸天丞相南昌上宫(至)嚴校諸天
伏聞神居寂默凡有禱以皆通香篆氤氲諒

無求而不應謹焚信香虔誠奏請
東霞木公上相青童道君西漢金眞萬炁祖
母元君九天玉輔上宰四協侍宸眞君九天
司馬大神希夷善應儲福定命眞君司馬注
生眞君執籙把籍定算眞君丹天左右救生
眞君黄庭二十四戊已眞人九天迴骸起死
君監生大神天醫大聖天醫助生君天醫六
職治官天醫十二功曹天醫符醫炁醫功曹
分形愽士化形將軍生形將軍扁鵲仙吏尚
藥童子砭石小吏聖藥仙吏生脉仙吏九天

衛房三十六聖母注生君催生君乳母君導
生君生母君三天都禁司命君衛房靈妃天
門紫户速生君衛房夫人救生玉女抱送衛
房仙女三師夫人門下典者黄闕神君紫户
大神流光玉女寶室眞人三十六眞二十四
神狼吏虎賁萬二千神玉籙直符王陸二使
者龜臺素握濮玉女玉部翻解冤結顓使者
蕩穢分胎一行官吏天醫監生合干官衆伏
願傾光廻駕布炁分眞羽節霓旌暫離仙境
雲車風馬普降凡筵施全形返本之功箸監

眞度生之德道香凈茶普同供養
　　　雲輿己降
伏聞赦九幽而罷對宿啓玄科監衆眞而度
生尚資神化肅建司存之所恭迎主職之官
伏願鑒此一誠拔兹五苦鳴鑾佩玉俱來自
於帝鄕跨鶴乘雲齊下臨於法席眞靈既降
酒醴初陳
黄雲凝靈府　陰陽氣象交　胞元結長命
惡根應化消
惟神精藝入神度人無量月中玉免搗靈藥

之玄霜日裏金烏進仙丹之火候廻骸起死
度命登眞結胎守黄房隱然密衛斬根斷死
户保爾全生伏願守職效靈蕩屍滌穢生前
疾苦加調理之神功没後魂神獲超生於道
岸酒陳二酌少見一忱
大帝號陽堂　字曰八靈君　九關回禄道
胎氣生上元
伏聞西鄰用禴誠自可孚南澗采蘋物何必
備仙範恭行於經法靈壇大蕆於冲科九鍊
返生水火尚資於交垢三獻成禮酒殽奚足

以供陳少駐芳筵酒陳終獻
應會感靈數　明道潜回輪　慶此嬰兒蛻
稽首讃洞文
　　　諷經　宣牒
向來文牒宣白己周伏請各謹司存母曠厥
職全形具體令枯骨以更生蕩穢分胎俾死
魂而受鍊惠施黑壤功奏紫宸少駐靈場佐
宣道化
　　　向來
道法會元卷之二十一
