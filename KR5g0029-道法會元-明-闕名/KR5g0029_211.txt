










道法會元卷之二百一十一渭一
天罡生煞大法
主法
祖師北極天罡大聖萬眞節度紫庭眞人威
光上帝
啓請呪
仰啓天罡大聖者上司天令顯威神化現巍
峩萬丈身九目三頭分六臂靑面金冠持寳
劔赭袍烈焰耀乾坤常指雷城十二門赫奕
獨操生煞柄黑白紅光前貫斗時時親見破

軍星六龍駕火燒鬼神斬滅虹霓絶妖氣志
心皈命朝至尊惟願分輝降塵世大聖大慈
大悲大願北極天罡大聖萬眞節度紫庭眞
人威光上帝
滿江紅(武夷先生讚)
三頭九目金冠赤髮絳衣烜赫凌空劔尖火
迸脚踏火輪紅白黑紅光貫斗六臂執斧拈
弓司天令循環不息生煞在其中側身丁步
立宻持梵呪背北迎東見光芒直射爍我心
胷宻意引歸天目雙雷局鎖入黄宫行持處

飛騰變化頃刻致雷風
天罡詩括
天罡一炁法中王採取之時向射方先媾龜
蛇成一處次分龍虎列三行玄關默運中央
合却候帷同八卦方肘後金精纔一吸泥丸
霹靂見金光
起例
月月常加戌時時見破軍破軍前一位誓願
不傳人纔交中氣候便來亥上尋有人能曉
此掌上起風雲

逐月至月建上起戌至本時念呪凝神剔
罡斗取炁歸祖宫混合呪云
天帝釋章佩帶天罡五方凶惡之鬼何不消
亡飛仙一吸萬鬼伏藏搯辰文念
唵吽吽喗𠸎噠唎娑訶三遍
赤陽三五至爾攝(陽日掐辰成斗剔陰日掐戌辰斗剔)
右七字斗剔向天罡所指之方存七星如
椀大金光灼灼去魒星一丈遠有一星正
是天罡之星相貌服色詳前存見以舌柱
上腭以天目出祖炁金光書一令直衝罡

星身上見令大怒忿然湧出頂上見劔尖
眞火炁射天而出念祕呪
天罡欻吸攝(一炁七次)歘吸天罡攝(一炁七遍)
右飛光一吸其紅炁急吞三四口雙雷局
鎖入黄宫以結金丹次取太陰太陽炁各
一口嚥之次默誦呪曰
日魂朱景照韜緑映回霞赤童玄炎標象奔
風鬱儀赤光炳煥唵鬱𠰢𠻗喅眞人元暉唵
嚩𠯐囉喗𠸎唎□訶
向太陽日出之時叩齒九通心存太陽帝

君在日光中心禮九拜念
鬱離貞(九遍以舌尖同目光書令吐去念)
晅晘(卯文吸九芒紅金光之炁嚥歸心宫入金田混合再念)
月魄靉蕭芬艷翳寥宛延靈蘭鬱華結翹淳
金清瑩炅容素標唵唎𠾬𠷈𠹱哼□鑒唵嚩
明囉𡀖囉娑婆薩訶
向太陰月出之時正中圓光之際叩齒十
通心存太陰皇君在月光中如后妃之狀
心禮十拜念
結坎(亨十遍舌尖同目光書令吹去)

朒朓(酉文吸十芒白玉光炁流入腎宫入丹田混合三炁歸玉堂媾合爲一金團凡)
(欲書符治病無施不可)
書符啓請儀
先念三淨呪淨天地呪
伏以天之高星之遠有禱皆通福可祝禍可
禳無求弗應(臣某)謹焚眞香志心奏啓
祖師北極天罡大聖萬眞節度紫庭眞人威
光上帝天宫主照(某)本命星君斗中解厄諸
大靈官天醫趙許二元帥百藥治病李朱二
仙官攻炁院馬耿二元帥田何盧張四大功

曹天醫院合干神吏恭望聖慈洞回昭鑒(臣)
今奉爲某投丐爲某病(某)事伏望降布斗光
眞炁下注神筆之中特爲(某)攻治病魔消除
疾證倘蒙感應不昩再生太上符章謹爲告
行(或攻瘡或書符)向來皈叩上帝請降眞炁書符退
病幸已周隆伏望恩垂光降(某)身中庶使疾
病痊除身命安泰端拜感通之賜不忘再造
之恩尚冀回還星府庇佑方來如上良縁志
心稱念消災解厄天尊長生保命天尊不可
思議功德稽首奉送伏惟珍重

天罡符法
上台一黄祛却不祥中台二白
護身鎮宅下台三靑治病除精
天帝釋章佩帶天罡五方兇惡之鬼何不
消亡飛仙一吸萬鬼伏藏急準敕令
開天門閉地户留人門左生
塞鬼路穿鬼心破鬼肚喜
右煞怒再依生
殺取炁入符
晅晘唵嚩𠯐囉喗𠸎唎□訶(搯卯文取九芒紅炁入)

朒朓唵嚩明囉𡀖囉娑婆薩訶(搯酉文取十芒白炁入)
炓唵吽吽喗噠唎□訶(搯辰文取天罡赤炁入)




治瘧凝神書六字
形如墨憂等鬼加三令起筆三抹黄紙墨書
作佩帶符疊書
北斗七星名魁𩲃𩵄䰢魓𩳐魒九炁塗之於

符背押心印與患人男左女右中指紅線繫
之敕符存翼軫二宿眞形如北斗狀戴斗執
圭身長十丈二星之炁三取入符變化請符
人爲日辰功曹持符前去將斗紙於門外化
之如無斗紙則向空焚之亦可
治夜啼
法師令投壇人將瓦一口去十字路頭打碎
撿三角者秉筆凝神書符
背押心印取三光炁入令投壇人
於竈中云張天師傳語司命府君

莫令小兒夜啼
又以黄紙朱書用六訣念大聖北
斗七元君能解男女厄七次全形
念祕呪七遍
勑煞攝喫鬼血(令乳母燒成灰以津液塗小兒臍上即止)
敕符呪云
小兒小兒休要啼正是老君下馬時尹喜眞
人門外待好將田字貼腹臍急急如律令
仍依前法取罡炁入符
催生符(黄紙朱書)

太陰呪炁入
天罡呪炁入
太陽呪炁入
全形呪
天有四時地有五行日月滿足毛髮已成子
在母腹勿傷其母男左女右持符而去
九馬催生符




右符信手書九馬圍之念猛馬四張歘火
冲霹靂破石泉源通塗之筆直下一様書
二道依法取罡炁入符用南斗長生子午
訣書畢作圓子二顆用黄蠟封之存諸符
人作監生大神以順流水吞一道候一時
再吞一道即産如未坐草只可與安胎符
不可用此符
勑請符人呪
吾今勑汝身化作監生神持吾符命去母子
速離分急急如律令

師差將監勒司命六神先與醋炭熏之仍
焚蕩穢符於内務令清淨
蕩穢符



右符念淨天地呪書畢以合明天帝日五
字蓋之打醋炭後却焚於房中解滌厭穢
了然後吞符即有應驗男左手女右手持
符而出

天罡氣字符(黄紙方圓二寸許用朱砂書一炁而成)
坤(帶)兊(伐)乾(保生)
離(日)中坎(催生右紅炁祈雨左黑炁)
巽(雷)震(治病紅炁)艮(治瘞治邪)右白怒
用本呪書符呪盡符成再用本呪全形就
於罡字上從兊左轉塗運九轉便從兊上
作勢直過震上出筆存天罡怒色白炁入
符(左生喜)如動雷行事或大煞代存天罡怒
黑炁入符(右煞怒)
剪虹法

法師靜立凝神存自己天罡運動合天上天
罡如前念呪吞炁七次變身爲天罡相左手
雷局右手劔訣飽飡罡炁想此身如火熱吸
罡白炁吐目光煞炁書令衝去飛仙用劔三
斬喝云天罡大聖速斬妖虹疾其虹斷爲三
或黑雲掩之如不應用後法
又剪虹法
法師步七星罡執茅一莖與虹相對存天罡
怒即本身化爲天罡相兩手飛斗念赤陽三
五至爾攝(子午)剔斗蓋頭取罡炁搯辰文用目

光書令唵吽吽喗噠唎□訶天罡歘吸攝欻
吸天罡攝定虹斬茅其虹兩斷
縛驚法
法師先焚香凝神定息啓白
上帝祖師畢用紅黑線九寸或七寸安香爐
上存線爲電光金蛇取天罡生炁噀水一口
於線上再布三炁書令於線上如火索紅極
熱却念九天應元雷聲普化天尊男左女右
手足繫七轉或三轉爲度仍布前斗蓋童子
呪棗法(百物皆可呪)

法師凝神依前取罡炁書令布眞炁七次於
棗上付與病人喫或用井花水煎湯吞下其
病即愈亦須啓白
上帝祖師通來意呪百物皆可其妙如神至
祕至祕
三十六字天罡呪(又名雷門天罡)
唵□嘙𡅵啼哪□哪唎哪嘙唎㖡□唎縛煞
訶唎喗吒唎喗吒吽吽吒吽喗噠唎娑訶敕
急攝
又一派

天罡大聖合明如意星君紫庭真人威光上
帝炓
相紫堂色三目中天目常閉不開前戴天
丁冠後髮蓬鬆後面黑炁迸天光芒貫斗
紅髮鬚身穿素羅袍右手仗劔劔尖有火
炁左手垂跣足天目氣赤左目炁靑右目
炁白常現杓前
祕呪
唵娑婆釋唎哪□哪唎𠸎□訶㖡□吽嚩𡄳
訶唎喗吒唎喗吒吽㗶吒唵吽𠼗㗶吽喗噠

唎□訶
赤陽三五至爾攝(辰戌斗)
斧劈魁罡勑煞攝(子午斗)
辰戌斗亘天杓前一星紅光灼灼念祕呪
再飛子午斗衝開罡現回顧光照吾懷間
暝目口鼻急引光炁發竅如意用之
靈符
上台一黄祛却不祥中台二白護身鎮
宅下台三靑治病除精台星到處大布
威天帝天罡佩帶釋章五方兇惡

靈之鬼何不消亡飛光一吸萬鬼
伏藏急急如律六訣
令呪盡符成書
煞入塗隨事方向出筆
念呪
天罡大聖破軍尊神誅斬兇惡滅迹除形邪
魔畏伏膽碎心驚救民疾苦願賜威靈治病
祛禍起死還生天符到處聖威奉行






罡方詩訣
月月常加戌時時見天罡斗杓前一位此即
是其方
如正月建寅就寅上起戌順行至所用時
住看在何宫即此方是也


道法會元卷之二百一十一











