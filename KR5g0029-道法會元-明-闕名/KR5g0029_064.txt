










道法會元卷之六十四好八
　玉樞斬勘五雷大法
　　　將班
驅風大將朱(成真)　驅雲大將全(真一)
驅電大將李(正　)　驅雷大將童(可烈)
驅雨大將陳(宗夫)　收風大將嚴(以信)
收雲大將梅(忠信)　收電大將留(世雄)
止雷大將朱(至忠)　收雨大將萬接
　　　起雷雷火符
　凡書符先焚香集神歩風火罡召將左手

　斗訣右手持朱筆自東南起筆劃過西北
　念東方蠻雷急速起西南劃過東北念南
　方蠻雷使者急速起自南劃過北念西方
　蠻雷使者急速起自東劃過西念北方蠻
　雷使者急速起次中央蠻雷使者急速起
　打一圈次書北斗七諱於中間又書敕煞
　攝三字以蓋之外八方書雷火八箇自北
　起順行書之並要依中央法再大書雷火
　二字以蓋符形成一墨團念都天呪敕之
　次再呪曰

風雷起電火生神威降滅邪精急急如雷霆
帝君敕
阿那𨽻皮捨題皮囉㗶那囉陀盤陀呢㗶那
囉謗呢判火頡嘟嚧擁判娑婆訶急急如雷
霆帝君律令




　右符起五方雷凡發申狀奏狀緊切文字

　當以此符護送之焚符之際左手執陽光
　印在上右手執陰光印在下念前祕呪即
　以印相摩大擊一聲作電光雷聲大能治
　祟去病與人作熏符如病人在東方在壇
　下望東方燒去亦以此例弩目作威只呼
　東方使者起治某事如何行餘俲此
　　　起風符
驅風大將朱(成眞)
　青衣白袍跣足披髮面青白色手持雙斧
　輔鬼五人各著青衣披髮跣足各持虎斑

　風袋凡召將先置雷匣於行持之所面風
　欲來方法師披髮跣足穿黑衣左手持風
　印右手持劒呼將名存至
　　　呪曰
四時得信利力和眞火飛一訣天地俱昏四
天閉黑其色如雲秀質鍊形明輔天眞謹如
玉清上帝律令
　右法存至目前次卓劒向前將印面向上
　安於卓上左丑文右執筆向風欲來處吸
　一口吹筆上用紙一片如印面大書符

　　　呪曰
天道合德日月合明天清地寧五嶽摧傾神
明輔我飛天僻兵成眞驅風速降如雲謹如
上帝律令
驅風大將諸部吏兵回逆作順羅列風雲明
天明地山嶽震驚四維上下隨印指陳吾印
一下風火萬程

　　　　　　　　　　(内入成真二字)
()

　右書符訖用鳥金紙一貼鳥馬一箇燒之
　喝神將疾速驅起須臾風作
　　　起風呪
雷光烈稱南方火君飛毒萬象震烈八方靈
符化形速現神光急急如律令
　　　呪曰
馮夷閼伯立吾壇側穿林斷蹤飛沙走石唵
吽吽唵敕敕唵靈靈神虎虎神急急疾震天
烈火雷攝萬邪令日召汝速現眞形急急如
律令

　　　步風罡




　右燒符喝東方使者只今部領興風大將
　某速起狂風自某方而至
　　　呪曰
風出艮角地户排兵巽方前路呼煞猛風萬
物成信坎震之宫上帝有敕永鎭雷霆急急

如律令
　　　起雲符
驅雲大將金眞一
　著皂襈紫袍白履頂鐵冠面黑色左右輔
　鬼二人著皂衣面目身體並赤披黄髮跣
　足執小旗二面口中吐雲霧手執金㦸上
　有皂幢凡遇久旱要雲市雨左手執雲印
　右手執劒向南吸炁一口吸印上呼驅雲
　將某存至
　　　呪曰

四海混元五嶽驅奔石裂拒逆敢有張鱗行
雲布炁聚質鍊眞六丁六甲一如律令
　右法存至次卓劒安印向南吸炁吹紙畫
　符呪曰
乾角巽雷逐昏風火火光宿交普得潤我四
溟神殺天地合德神人合備疾速布雲一如
律令

　　　　　　　　　　(内入真一二字)
()

　右書符訖用爲金紙一貼烏馬一箇燒之
　喝将起雲
　　　呪曰
八角乘通化靈真萬物榮炁成明九夜迅發
破南辰離激天罡火金光發彩霞奉長生大
帝敕
　　　步起雲立生罡





　右燒符喝使者部領興雲大將某速起濃
　雲自(某)方而至
　　　呪曰
雲生兊户速應西方金神七煞四目老翁擲
火萬里隊仗紛紛天丁前驅四野雲生急急
如律令
　　　起電符
驅電大將李正
　朱衣頂金冠朱履青髮雙手持二物若團
　鏡狀有光輔鬼二人朱衣披黑髮各持朱

　幢凡遇行舟涉夜登途昏暗即驅照耀左
　手印右手劒向天門呼電火將李正爲吾
　驅電
　　　呪曰
天火徹光地火烈光神明一召普現十方光
明朗列追運五方佩帶列宿上接天罡急急
如律令
電光使者電母將軍茂光童子起雷神君照
出惡邪不得留停殺滅九醜使世速平


　　　　　　　　　　(内入李正二字)

　右書符訖用緋紙一貼火馬一箇焚之須
　臾電起
　　　呪曰
電分八彩烈照四隅南方火君甲乙大神火
光初始三炁生神光作一照天地開昏奉長
生大帝敕
神劒輝光火敵南方震輝列照萬邪逃亡今
日召汝齊赴天罡急急如律令

　　　步飛電應化罡
南陵天神上帝高穹驅雷致雨變電虚空閼
伯皓齒鳳觜龍鱗疾速遍化變電驚人搜山
破廟永鎭雷霆急急如律令



　　　起雷符
驅雷大將童可烈
　著緋禄青衣頂鐵冠面黑髮黑手持二鐵

　鎚背負一鐵壼瓶中常有火光輔鬼五人
　虎頭黄色黑斑身黄跣足各執瓶如驅雷
　向東方左印右劒呼驅雷大將(某)速至
　　　呪曰
天雷地雷鳴震八方摧山倒嶽猛徹天倉雷
公催部玉女持罡今日召汝齊赴帝鄕謹如
玉清律令
　右法存至次卓劒安印握雷局面東南吸
　炁吹紙書符
　　　呪曰

天皇天皇上應天倉應物合機信及八芒響
徹高穹動入渺茫坤子攝左激罡雷公發萬
里昌一如元君律令

　　　　　　　　　(内入可烈二字)

　右書符訖用緋紙一貼火馬一箇焚之須
　臾雷震
　　　呪曰
主雷大將直雷將軍雷光萬道煞炁紛紛雷

聲大動雷光奔騰滅邪斬鬼剪絶妖精吾令
到處天地肅清急急如律令
　　　又曰
阿香阿香趯通泉路推轉雷車大發雷聲廣
施甘雨速濟焦枯一如律令
　　　步飛雷疾速罡
神出坎户雷震四方木郞太乙速起轟轟雷
火速發火急擊山威聲赫赫震動乾坤急急
如律令




　　　呪曰
南方火君催攝現形今日禹步天罡應聲雷
霆使者速現眞形急急如律令
　　　起雨符
驅雨大將陳(宗夫)
　著皂襈青衣鐵冠赤髮跣足手執青幢面
　青左右有黑龍二條凡遇亢旱求雨面北
　左印右劒呼驅雨將某速降

　　　召呪
太清合訣玉律萬章明神恊輔大道永昌雲
過北海雨及四方五雷速降不得住滯一如
上帝律令
　右法存至卓劒向前掐中指中以北炁吹
　紙筆上書符
　　　呪曰
乾吉利亨乙帝攝日光輝月光輝雨風四及
明徹八方遊奕大將頂戴天罡潤及生靈普
滅不祥速降速降一如律令




　右書符訖用本部印印之仍用紙一貼甲
　馬一箇焚之湏臾雨至
　　　呪曰
四隅濟毒罡靈跡現眞倉下筆呼罡炁何爲
神不當一如律令
　　　雨應罡
巴噀醜伯元皇統雲萬神禀命雨陣排兵雨

師風伯普濟群生玉帝告命速離帝廷一如
律令
　　　　(未)
　　　　(午)
　　　(出巽)
　　　又呪
北風飄飄至西雲鬱鬱來南丹鳳翺翔東火
龍徘徊真人捧信檄召汝作雲雷急赴雷壇
下濟拔於苦荄一如律令
　　　收風雲雷雨電法

　凡遇風雨不止損傷苗稼即行止法變神
　爲天師前有圓鏡後有方鏡象天圓地方
　欲止風勢面風來處左風印右劒呼召
收風大將嚴以信
　著黑衣披髮面赤足有烏甲下有黄蜂乘
　足左右黄龍二條如欲止風如前變神執
　劒印召之
　　　呪曰
信發魁罡德及四隅威攝山嶽無物可居一
如律令

　右法存至卓劒持印書符向風來處吸炁
　一口吹紙書符
　　　呪曰
魁合列嶽風且艮角敢有不從當遺豁落立
止立止急急如律令



　右書符訖用紙一貼甲馬一箇焚之喝神
　將疾速與吾收止

　　　收雲符
收雲大將梅忠信
　著紫袍披髮白履面紅白金甲常有紫雲
　乘足手執白拂輔鬼二人黄衣披黄髮跣
　足各執青匣凡收雲當變神執印呼止雲
　大將(某)想至
　　　呪曰
太乙元皇令攝太倉尾箕敵散力揮五嶽震
光太常元賓成化充折撲攝急急如
上帝律令




　右書符訖用錢馬焚之喝將某速急與吾
　收止
　　　收電符
收電大將留世雄
　皂袍大䄂青緑帔黄髮朱履金甲面赤色
　背一火瓢行即有大黑雲乘足口鼻出火
　乃光明也如前召之

　　　召呪
世雄不可當力攝於八方下筆呼罡炁電光
立便藏一如太乙上帝敕



　右書符訖用錢馬焚之喝將某火速與吾
　收止
　　　止雷符
止雷大將末(至忠)

　皂襈緋衣鐵冠面黑色其形弱就有四牙
　出口常擎雙手有青雲乘足如遇雷聲不
　止人民驚懽召之
　　　呪曰
風攝雷攝天帝雷公攝



　右書符訖用錢馬焚之喝將某急速與吾
　收止

　　　收雨符
收雨大將萬接
　著青襈皂袍披髮面青黑色披黑甲赤足
　左手持帝鍾右手執斧輪常有黑風輪乘
　足上有黑霧雨不止執印召之
　　　呪曰
乘憐天倉冥雨四方雨濟信攝乾皇明報攝




　右書符訖用錢馬焚之喝將某急速與吾
　收止
　又法已上五呪誦畢各認所屬望六乙焚
　符吸炁入淨室行持存神如法行此三度
　即有驗矣
　　　總收呪
天魂地魂日月交收神歸絳宫炁歸玉皇急
急如
雷祖帝君律令
　　　斷虹蜺符




　右篆畢步斗入斗口中立以符燒灰左手
　握訣右手仗劒望虹蜺念呪
神尺龍首千魔自干設位大羅嘯詠洞章急
急如
太上老君律令(巽炁/吹去)
　　　呪曰
斧辟魁罡天殺敕敕煞天罡魁辟斧(子午斗/踢去)

　　　斬虹蜺(存身爲天罡取罡炁吹/劒仍以右手劒訣念)
天罡天魁立驅妖霧使我靈功妖邪速去急
急如天罡大聖律令(連念三遍左/手斗印念)
北斗九辰中天大神上朝金闕下覆崑崙調
理綱紀統制乾坤大魁貪狼巨門禄存文曲
廉貞武曲破軍高上玉皇紫微帝君急急如
北斗玄眞律令敕
　念呪畢仰望虹蜺步斗罡至魒星起罡放
　了手中斗印以茅葉一束在䄂内左手劒
　訣右手把茅再念

吾今握劒斬妖精邪氣紛紛化作塵寶劒一
揮虹兩斷一天雲散朗然明敢有違今天帝
敕送歸天獄受嚴刑一如天罡大聖敕
　　　步三台罡
上台一黄驅却不祥中台二白護身鎭宅下
台三清治病除精(以劒斷茅兩/叚卓劒喝去)吾劒一下河
海朗明疾
　虹蜺即斷却以玉箒掃之存天狗星現狗
　尾一掃都去



道法會元卷之六十四








