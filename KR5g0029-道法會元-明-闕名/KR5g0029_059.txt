










道法會元卷之五十九
上清玉樞五雷眞文
立獄收邪
凡治大妖山魈五通樹石之精狐狸邪鬼華
表飛尸蠱毒癆疰水怪疫癘流精颺瓦盗人
物色迷惑美女後生男子僧尼孀婦思慮動
念飛精託附狂言妄語叫笑歌唱持刀執斧
入水奔火罵詈狂走此等之崇不可尋常治
之宜牒本處城隍申聞東嶽雷霆官將收捉
立獄於乾亥之地禁治以爐灰細篩以驗形

跡令灰面光細八九寸闊四畔關閉作門向
東南巽方每用竹一莖長六寸以皂帛繫之
釘在獄心法師持水仗劒從東丁步至獄門
呪曰
天丁地丁玉女真靈千和萬合統御神兵收
捕桃賓赴獄梏辛吾奉北帝敕命律令雷師
火伯吞鬼食精急急如火炎令
法師誦呪二七遍喝神將收捕鬼祟封押
鎻閉獄房差神將守護無令泄漏獄情次
呪水遍屋噀洒立要崇跡上獄如法看驗

是何鬼崇方作牒狀解赴東嶽或酆都乞
依法律斷遣仍給符水與患人吞帶貼鎭
門户仍立香火供養獄中主者諸將吏兵
次用酒果錢馬犒賞神將獄吏仍具獄如
後式
陽明之獄
(山魈家先)

(鬼史山精)


此獄收禁山魈之鬼大跡不過指小跡如
筋頭或如菉豆並是家先同情
幽臺長夜之獄
(蠱鬼)
()
(幽鬼)
(蛇毒)

此獄收禁家先幽鬼蠱毒精怪

風雷火車獄


(速魅顚狂火主䰟命)

此獄收禁壇社野狐飛精顚狂之鬼
流火毒蛇獄




(金玉精)


毒氣猛火獄



(水怪)
(龍蛇)



此獄收禁水怪龍蛇木石魚雞等精
普掠獄(大獄二尺八寸小獄一尺)



此獄收禁無道鬼崇立此獄一座皆能攝
入大獄
辯獄中跡
雞跡客亡之鬼人跡小者木下神鵝鴨跡帶
血傷亡猫跡廟神鞋履跡簏大山魈五通繩

索跡自縊鬼枷鎖跡獄死鬼刀跡遊奕之神
豆跡伏屍幽陰之鬼牛馬跡神壇社廟神如
蟲行傳尸癆瘵鬼鼠跡細者産死半角損者
山精石鬼似草書篆字者僞仙
折獄
若獄中見跡知是何祟却作文牒差將於獄
中交管收禁邪祟解赴東嶽或酆都斷遺法
師變神爲五雷伏魔使仗劒念折獄呪一遍
握五雷局噀水一口閃目數度存電光滿室
便以劒於獄中畫四縱五横便將劒斬獄中

灰竹並送長流水中仍以歘火符貼鎭患家
然後酒果錢馬犒賞符吏
召五雷行畢
法師依法召將畢左手斗訣右手劒訣步斗
一座至破軍收脚入左輔上便抛斗訣存斗
蓋頂次左手雷局呪曰
一轉六神藏二轉四煞没三轉動魁罡四轉
雷火騰五轉霹靂發六轉山鬼死七轉收攝
(某)家爲禍鬼神赴吾五雷魁罡之下受死不
得動作急急如律令攝

呪盡抛訣於本方上存十一神將雷電霹
靂覃却病人宅舍鬼崇無走處
(左)

(右)
入門鎻户
法師到病人門下兩手把握天關地軸望巽
吸炁一口閉之默呪曰
雷公使者電姥諸神速轉地軸塞却鬼門上
帝敕下不得久停急急如律令

呪畢存想五雷使者隊仗如雲把斷門户
鬼無逃形
照見神鬼
法師依法行持開旗卓劒列印了便令病人
背明向暗合眼少時以朱筆於自己手心寫
雷火二字令病人咳嗽一聲隨聲吸炁吹於
字上或令病人自吹炁於字上尤佳法師望
巽吸炁一口閉定呪曰
雷公降現手持神光下照地府洞徹不祥鬼
神敗露不得隱藏急急如

北極大帝敕
呪盡通炁吹自己掌心壓定鬼炁方令病
人開眼看掌心見甚服色鬼神形像喝令
依實通說自然見形而語也如不驅治便
以五雷總攝符一道以井水服之迫去鬼
炁仍給符鎭貼佩帶則自安痊
捉法
法師左手握雷局訣望巽方吸炁一口入中
宫閱定即念後呪曰
五雷使者威猛降靈轟天霹靂隊仗如雲速

捉妖魔捕逐邪精吾奉
北極大帝敕
呪盡發訣通炁吹病人頂門上少時見病
人顫便喝云汝是何方邪崇敢來侵害人
民公來私來立便通吐如不通吐即用縛
法如伏通說逐一問之
縛法
法師左手握雷局望巽户吸炁一口閉定默
誦心呪曰
五雷使者電閃雲奔威攝萬惡天地驚昏手

執龍索速縛冤魂神靈速下鎭塞鬼門吾奉
北極大帝敕
呪盡通炁掐訣於病人手上仍喝神將即
時縛起如問不通即用枷法
枷法
法師左手雷局望巽吸炁一口閉定默呪曰
五雷使者巽方光華藍靛作體劒刃爲牙手
執□斧神鬼速枷敢不從令碎如塵沙吾奉
北極大帝敕
呪盡掐訣通炁吹於病人頂上喝云神將

抱頭枷着如不通言仍用考法
考法
法師左手雷局印望巽方吸炁一口閉定默
呪曰
鳥東赤帝神五雷使降靈手執决龍杖考鬼
速通名吾奉
北極大帝敕
呪盡掐訣吹炁於病人脊上高聲喝神將
速行考打不服仍吹炁於左右腿上如狂
惡頑猾之祟即行吹法

吹法
法師左手掐狂風訣向巽方吸炁一口閉定
黙呪曰
皇天號令巽户行風鬼著形滅神見消蹤與
吾水鬼名姓速通急急如
北極大帝敕
呪盡掐訣吹炁於病人身上良久即顫更
不通說即行燒法
燒法
法師左手結火印向正南吸炁一口閉定默

呪曰
雷公使者手執火精燒殺鬼賊照敗百靈肢
體潰爛膽碎心傾吾奉
北極大帝敕
呪盡掐訣吹炁於病人身上存火焰炎炎
燒之如不通說次行砲法
五雷砲法
法師焚香啓請北極天猷大將急召五雷使
者五雷將軍五雷大神雷公霹靂應吾身急
急如

北極大帝敕
天門炁結五嶽訣抛病人身中
遣鬼法
勘到鬼神通吐因依委無虚妄法師依法差
神將解送酆都或東嶽或城隍仍量輕重送
之左手掐病人本命訣望病人吸炁一口閉
息默呪曰
五方雷使大逞威靈雲集壇所鬼神皆驚爲
吾脫索遣去邪精吾奉
北極大帝敕

呪盡掐訣通炁吹鬼門艮上即令神將押
去所貴生死兩全生人安泰神鬼無傷此
法師有功也如欲善遣即差神將送詣東
嶽托生化形此法師好生之德也
五雷總攝符
天火雷神地火雷神五雷降靈銷
鬼關精玉帝勑下斬滅邪精急急
一轉天地動二轉六神藏三轉四
煞没四轉雷火騰五轉霹靂發六
轉山鬼死七轉收攝一切逆天無道一十

五種不正爲禍鬼神並赴五雷魁罡之下
受死不得動作急急如律令敕



右符黄紙墨書凝定閉息存雷聲震地符
光萬丈仍取東南炁吹入符中


道法會元卷之五十九
