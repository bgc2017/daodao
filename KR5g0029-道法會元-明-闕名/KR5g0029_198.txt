










道法會元卷之一百九十八浮一
神霄金火天丁大法
五仙之妙在保仙保仙之妙在西臺西臺
之妙在火鈴火鈴之妙在天丁曰火鈴宫
在太陽之下流火之庭丹陽之館赤明之
境是玉清眞王神霄大帝主鍊之司左院
有神乃神霄九梵至陽梵炁結成形像或
曰人以封疆爲姓神以宫宿爲姓天丁乃
張宿六星之炁化爲玉神名曰金火天丁
張宿本月鹿月乃太陰清華之炁其神受

太陰清炁結像所以端嚴美相翠髪緑眉
身衣絳服足穿朱陽之履手執帝鐘迸擲
炎火統丹陽火鈴童子四員各持火鈴一
曰金光火鈴玉童二曰玉光火鈴玉童三
曰瑞光火鈴玉童四曰煥光火鈴玉童女
兵九九八十一萬衆受事神霄驅雷役電
巡遊太空天丁諱忠以其字九筆以像九
霄經曰五炁神霄中正之炁中者正也正
炁一合心則天丁合我陽煥月明故名昭
應夫忠曰正正曰誠誠曰信故名天信將

軍玉律曰神霄法有五品一曰天仙二曰
神仙三曰眞仙四曰飛仙五曰保仙又曰
神霄之靈保仙爲眞保仙之眞火鈴至神
火鈴之神金火天丁是知金火天丁者總
萬法歸一身也運一心應萬法化一身爲
萬神上世宗師尊金火天丁之法爲一符
一印至爲要道其神可以修身可以鍊魂
可以自附可以勘精可以瓶捉可以衛生
可以斷怪可以除瘟可以致雨可以祈晴
可以斷泉脉可以破廟庭神鏡有照惡之

妙寶印能度形飛昇保胎安孕解結催生
先保一身後安家宅然後治鬼神逐邪怪
莫非鍊心而運化也得此法者切宜專一
勿示非人寶之秘之上清大洞法師神霄
上相保眞濟物瓊瑶金闕眞人陳道一序
主法三師
祖師高上神霄玉清眞王長生大帝統天元
聖天尊
玄師高上碧霄上清華王青華大帝尋聲救
苦天尊

眞師高上丹霄太清韓王可韓丈人朱陵度
命天尊
將班
三炁丹天威感昭靈感應火府上宫綉衣天
信玉神金火天丁火鈴妙帥昭應眞君
天丁姓張名忠翠髮天丁冠美眉玉色滿
月相赤幘紅錦團鳳金花袍紅錦抱肚緑
風帶金鎖子甲玉束帶朱履遍身流火左
執金鐘右仗火劒乗火鸞火鳳或騎火龍
或飛歩太空也

火鈴童子四員
火鈴金光童子張(道眞)
火鈴玉光童子張(道明)
火鈴瑞光童子張(道昇)
火鈴煥光童子張(道常)
童子緑鬂頽髻緋衣大袖緑裳朱履左
劒右鈴内有六小鈴變相也
火鈴女兵九九八十一萬衆
女兵皆頂四角花皮苙緋袍金甲汗袴緑
弔䪃長甕靴手執戈戟翊衛天丁也

天丁本身玉符
火焰飛雷霆猛太微降其用有
光玉女火將軍火大將逆順云
推擲火車火輪火獸火烏火布
飛火前奔萬乘千羣火馬乾坤
炎火雷火火山風火太陰
帝君眞人大將元君眞火
日精南極金火各仗火劍統禦
炎君火鈴天丁火兵火精大聖
火鈴大神速燒邪鬼永不存形𦀗絡緋緂

赫赫陽光速降眞火攝








右符如役使八卦上各有作用發筆

召符(炁訣如召法入)



玉帥召合品
凡步罡必先藏形不藏謂之尸步


召罡



遺罡

雙手雷局按腎堂步前罡以目上視見東
南狂風大起念
呼神神即應名是都雷王口中吐雷雨吐炁
作雷場一動千里暗二動萬里光三動鬼神
奔散走吾身便是都雷王
雙雷局從夾脊運上耳仍目視上見卯上
雷聲大震却念

吾追攝霹靂火光萬丈吾佩神印飛火馘擊
天火烘地火爀吾驅雷公動霹靂
雙雷局打向前目乃上視見南方電火飛
發却念
吾受天勑驅雷霹靂九天安鎭斬馘滅跡天
火烘地火爀吾驅雷公動霹靂急急如
丹霄流金火鈴律令(下令云)
瓊篆騰祥玉華結瑞散爛丹天召集天帥以
今神霄玉清行府焚符關召神霄功曹素女
土地正神疾速到壇有事差役急急如丹霄

流金火鈴律令
召土地(左手辰文右手义腰)
神霄内誥頒下玉京土地聞召速赴壇庭急
急如丹霄流金火鈴律令
召功曹
玄曹玉文立功之官主持玉清奏告三天上
帝有勑速見神光急急如丹霄流金火鈴律
令
召素女(左手辰文右手义腰)
神女無形隨想生眞精思不怠玉相來臨傳

吾忱奏上達帝庭急急如丹霄流金火鈴律
令
向伸宣召功曹素女土地等神已沐到壇仰
煩即今傳此信符徑詣
火鈴玉司宣召
神霄金火天丁火鈴妙帥部領火鈴童子火
鈴女兵火鈴雷吏下赴法壇聽今差役速去
速來明彰報應疾
丁罡正立念(左手辰文右手义腰)
吾奉神霄勑命高上靈文統領天神地祇祛

邪役神斷怪除兇奸害良民隨時正定善惡
孝逆見吾須分除惡注善傳令傾奔斬瘟收
毒辟非保生天付我職掌握手中一召千里
神兵來應速召速至不得留停天神靈官百
萬天丁金甲使者金火天丁受吾口勑勑召
奉行吾奉神霄玉帝勑召
金火天丁火鈴妙帥速至壇前疾
師剔午文大呵心炁出南方合仍吸入
自己絳宫存張宿六星光燄巳午之間
目一閃六星化爲三十六火鈴又一閃

化爲三百六十火鈴流金炎爀遍滿天
地却剔寸金斗云
火鈴火鈴辰金火天丁(巳)緋衣仗劔(離)
速降眞形(午)寸金斗後復自辰至戌左
肩一吸右肩隨之仰面見天上一大火
毬炎熾此所謂金生火旺祕訣口受以
舌拄上腭書一火字削出巳又書一火
字削出午又書一火字削出未衝射其
毬混合結形天上火毬忽然不見矣就
呼呵喝運轉雷霆出妙帥在前却念混

合呪曰
南極火鈴金火天丁(辰)速離巽宫(巳)來降離
門(離)烘(巳)烜(午)爀(未)(此三字號黙而識之)疾降眞靈以
心爲將以炁爲神(午)吾今混合結化成形(午)
納之成丹(午勒下子)吐之成神(子逆上午)天(亥)地(巳)合
德日(卯)月(酉)藏輝火急下降與吾合眞急急
如丹霄流金火鈴律令
酉文復至午文剔出右手劔訣指引妙帥
駐立爐烟之上以斗蓋之
雷威纔動便驚人(陰日用)

亨轟滑辣救竟攝(陽日用)
向來出合悉已周圓凡遇指揮即祈報應
運雷呪
火輪風急天地通赤内有赤烏飛騰羽冀遍
發火光散滿幽極内外邪鬼盡皆滅跡燒鬼
爲灰鍊鬼爲汁聞吾燒鬼天丁急急一如神
霄大帝律令(隨事役遣)
火鈴二品呪
雷火眞君天信之神統領火部金火天丁火
兵火吏猛火隨身鳴鐘擊鼓飛走火鈴雷火

閃爍風火飛騰照敗邪鬼無路逃形焚燒絶
滅化作微塵急急如律令
雷火眞君金火天丁吾令召汝速降眞形邪
魔外道毒龍妖精悉皆攝捉祛赴火輪燒滅
爲灰萬劫無生急急如律令
召童子女兵
神霄青華太乙火鈴誥命頒下玉眞天庭璚
女宣示萬神咸聽隨吾立至星火奉行急急
如丹霄流金火鈴律令
召崔向二使

青靈青靈火鈴將軍汝受吾權吾召汝形手
執火耀光射三清神劒所指降雷飛霆火車
萬乗遍滿乾坤何神不伏魑魅滅亡風火捷
疾速降壇場謹召
雷霆迸火焚炎使者崔宣噴火腥烟使者向
敵速降速降疾速降(剔午文)
存崔宣惡相交脚幞頭黄抺額緋袍金甲
仗火劒足下火燄灸炎亘天
存向敵惡相交脚幞頭緋衣金甲紅抹額
左手辰文右手執火把足下火燄亘天

顧四山(四背)收天罡(辰至午取罡炁入)三昩眞火(午上)
(發)霹靂火(巳)天地火(未)四山火(俱入心混合一呵二)
(使出前任意用)
玉帥出入制邪品
法官應受人投詞治大崇未可輕易便行須
入靖望東南角上存碧玉炁叩齒三通卓印
三下左手辰文右手劒訣叉腰如前召土地
功曹素女
具位(臣)姓(某)上言螻蟻微軀愚蒙幻質冒膺
法職忝預仙階激切心忱庸伸口奏(臣)謹據

(入意)仰勞功曹素女土地採録丹衷特伸敷奏
主法三師並列派師眞天丁諸將恭望妙慈
俯垂洞鑒伏乞流注金光火鈴玉華瑞炁付
(臣)身中庶令(臣)神清氣爽心廣體胖德伏雷
吏威制羣魔遣符役將隨願昭通(臣)干冒粹
嚴下清不勝戰汗之至謹言
法官伏地想功曹素女土地以丹筆玉册
隨録心詞駕火雲從空而上見雲霧前開
後合遠望見宫殿皆瓊玉翠碧眞王居中
左殿青華大帝皆翠玉鳳凰之闕外有玉

堂一所上書名曰神霄玉省見火師端坐
其中有仙童出引入火師接直符素女之
詞奏直至眞王玉砌之前敷奏存眞王自
瓊玉寳臺座上放萬道玉彩金光自天而
下從頂門入侍衛我身化爲眞人
炁化成神(辰文想我身瑞炁流煥天地近接眞王眞光)尸變入玄
(離文想眞王瑞光爲流火燒去我身皆无有矣)三五化鍊(中指中文見三光炁)
(五色祥雲濛罩我身)昇入九天(辰文想紫雲捧我足上升眞王前禮拜)九
天之劫(午文想眞王玉女以玉册付我)更度爾身(玉文想我吸眞王金)
(光瑞炁咽之)受化更生(巳午未文存身爲玉内外通明)得爲眞人

(中指中文復自紫雲中降矣)急急如丹霄流金火鈴律令
(作用畢然後召將非大邪不必如此)
玉帥衛壇變化屋宅品
離陽之精烘赫炎神化雷火洞保我亨貞急
急如丹霄流金火鈴律令
法官想天丁眞形符吸入心以鼻引炁書
於空中存見天丁駕九首赤鸞自南方至
北從北至南自東衝西自西衝東滿空霹
靂雷火燒去屋宅次見雲翳濛濛湧出大
山在空中有岩穴洞府即我之居屋化爲

大雷火洞中有火師坐壇男存爲雷公女
爲電母床化爲雷匣六畜盡爲獅子火龍
金鸞玉鳳四方上下皆爲火城矣
法師路遇邪巫品
法官移司出入必先遣將却雙手雷局自腰
間起摩腰想見内腎黑炁兩道衝心自舌尖
出化爲流火中有天丁駕九首赤龍吐火直
前至患家即自脾中出黄炁一道化爲金橋
金火天丁領兵衛我後存雷公霹靂前驅直
到患家如入患家即雙手運雷局擲入患家

出步陰斗手運子午斗發入想天丁布罩行
捉路逢巫人則以左手心摩額心順三轉而
呪曰
玉勑金光陽晶攝
右呪心念不可出聲想額心爲火鏡左右
目射金光兩道洞照三天直射巫人不能
存變即想左右目射金光兩道直衝巫人
以左鼻微引西北炁想見金虬吐火(獨角龍也)
火鈴照耀巫人心肝如是則妖人魂滅法
不能施若欲滅之則飛奏上帝而治之

玉帥布罩捉邪品
左手運申巳亥至寅卯運斗
名合斗運斗訖復歸寅念二
品呪想爲金罟火罩圍滿天
地收歸大煞想鬼在罩内法
師運訣捉之
運訣呪
天雷隱隱(亥)神雷轟轟(午)龍雷捲水(辰)水雷
波翻(子)社令雷火(寅)霹靂交橫(巽)神機一變
(寅)速滅邪精(大煞)雷大(卯)雷二(寅)雷三(丑)雷四

子雷五(至亥則倒爲局)
右五指爲雷局雙手同運合打向鬼户去
存火雷交衝大震天丁捉倒禍鬼此名天
雷局又名金火天丁煞文
玉帥懸火鏡制邪品
法官以雄黄書天丁眞形符於鏡心懸之病
人帳上以水一盆向床前對照火鏡念天丁
二品呪各九遍布炁鏡上想爲火鈴宫闕鎭
住鬼門無敢干犯
玉帥火獄制攝品

建獄於巽方上擇一淨室用新磚結成一層
一尺七寸中三尺七寸驗崇新出有動處或
出血之類捉倒妖邪病者自安罷獄量情罪
决





法官如儀發奏至其日依式建獄齊畢如前

召將呪曰
火鈴火鈴金火天丁緋衣仗劍速見眞形急
急如丹霄流金火鈴律令
召將合炁運出並依前法召至焚建獄牒
獻茶酒素祭畢却作用念天丁本身呪化
符書符依本法日日入獄考勘有形影便
是捉倒
念天丁二品呪化獄
雷火眞君(中指中文想火師遣天丁直符)天信之神(巽文想直符奔)
(向巽宫召天丁)統領火部(午文想見天丁領火兵而出)金火天丁

(辰文見天丁至火師前受指揮而降)火兵火吏(中指中文存兵齊至維罩)猛
火隨身(中指中文見烈火入獄存其獄運化火城已就)鳴鐘擊鼓(亥文)
(中中存天丁領兵下火獄鳴鐘鼓集鬼神)飛走火鈴(辰文見吏兵奔走來集火)
(鈴維罩火城)雷火閃爍(雙手雷局合打望巽去存雷聲大振)風火飛
騰(巽至午文想烈風震地塞碍鬼門)照敗神鬼(艮文想天丁向鬼户攝捉)
(邪鬼)無路逃形(寅至卯文見天丁坐鬼神兵四圍障攝捉)焚燒絶滅
(中指中文一捉焚於獄中)齊化作微塵(寅至辰文見天丁兵吏行火考勘)
急急如丹霄流金火鈴律令
却以申狀燒畢封固獄門收祭物切忌鷄
犬猫婦人僧尼見之亦不可日日入獄考

勘有形影便是捉倒先要申火師宗師天
丁
玉帥寳瓶捉魈品
應山魈飛走通靈五通木客忽來忽去諸法
治之無効法官來則去法官去復來者乃莫
大靈通之崇也獨天丁瓶禁能治之須用新
磚浄瓶一箇以雄黄書天丁符貼於瓶底燒
灰藏瓶内以瓶口向患人所卧處頓之將鏡
子照空瓶口法官用香燈供養對瓶口念呪
作用如法

念天丁下品呪
雷火眞君(寅文肝炁自東吸合出想火師降我頂門)金火天丁(巳文)
(心炁出取巽炁降合想天丁駕火雲至)吾今召汝(辰文出心赤炁自舌尖出)
(迸空爲火雲見天丁領童子女兵而集)速降眞形(寅午戌文以口訣擲入瓶)
(中見天丁女兵盡入化爲仙苑宫樹寶林)邪魔外道(卯逆至亥過午訣想青華)
(帝呵炁合南炁合呵入五雷吏馭龍而入)毒龍妖精(辰文想赤龍奔向鬼户燒)
(妖怪吸辰炁以肝炁呵入)悉皆攝捉(艮文想諸將會合存我身爲眞人入瓶捉)
(號令)驅赴火鈴(午文想天丁火鈴結陣在獄放光十道布十方)燒滅爲
灰(巳午未文想火雲祥光自瓶出來即焚鬼怪)萬劫无生(大煞文見赤龍)
(開口鬼崇至奔入瓶去捉)急急如丹霄流金火鈴律令

次又飛南斗諱擲入瓶中
魑(想丹火迸巳文)□(想黄火迸辰文)□(想赤火迸)
(離文)□(想紫火迸午文)□(想玄火迸坤文)□(想金)
(火迸未文)攝(想烈火流金焰焰迸發飛去掐未文剔入)
(瓶內)
右作用畢上香祝曰
當職運化瓶駐已獲圓成請天丁嚴裝顯服
鳴金鐘叩玉磬藏形伏影如有大邪不待指
揮便請奔出瓶營攝附患身通吐因依以憑
結解就將邪禍驅出他界立使患人魂魄還

身謹有緋錢甲馬直符仗火焚化用助威靈
祝畢回司立有報應或中夜有雷聲應或邪
人中夜自作考勘束縛之狀或自行供吐來
日發符祭謝回司禮儀只用素食清酒
玉帥保胎催生品
依法書天丁兊符於桃仁之上
符符
面背

書符呪曰

天羅靈官百萬眞形變化生分永保長生急
急如丹霄流金火鈴律令
右卯至午出存肺炁合心炁取東方生炁
入符中呪曰
南昌黄華玉眸鍊身十月滿足骨骼巳成好
生使者韓君丈人司命司録衛房聖神九天
持符監眞度生符下五臟急離母身急急如
丹霄流金火鈴律令
右劒訣左手掐辰文望巽玉炁再呪曰
妙火鈴眞監生上穹執符把籙好生韓公五

帝破魂三台録封七元助魄神元輔宗尸鬼
辟合本欲鬼窮保持人命殺却邪蹤神符覆
護氷光玉容急急如丹霄流金火鈴律令
左手辰文右手午文南炁祝遣呪曰
六甲直符從官符吏保胎護命尸亡邪墜金
火天丁收魂護衛女兵來降好生下指男筭
天禄女筭青簡符到奉行百邪潜避急急如
丹霄流金火鈴律令
右符取桃木心煎湯吞下常用只汲順流
水服男左女右持出

玉帥斷泉脉水怪品
泉邪爲禍乃蛟蜃之精隱於水泉之間雖
火鈴雷中有伐泉鐵簡今人將爲金火天
丁中用大非本法却不知南極火鈴及丹
霄火鈴各分一司玉石相混無有明白其
簡用鐵爲之長五寸象五行闊三寸合三
元厚三分應三才用雄黄書天丁符於簡
文上背書呪曰
火鈴炎熾變化八方萬神拱衛永斷不祥急
急如丹霄流金火鈴律令

右與火鈴字平寫云謹請
金火天丁火鈴童子火鈴女兵火鈴雷吏煥
耀火光告汝泉脉所主神祇仰逼勒泉謁雷
轟妖恠殺減奉行
年月日吉時告下
具職姓承誥奉行
却燒香面南作用呪曰
火鈴炎熾(酉至午發存南方炎火之天火師立火團中飛鈴衝滿天地)變
化八方(寅文存五方皆有火炎烘烘中有天丁領兵入符中見符爲火文金篆)
萬神拱衛(離文役申出存符光所照二界四府皆驚擎拳起敬)永斷不

祥(坤至辰下艮存眞王降萬道祥光入符下照四瀆泉脉乾枯魚龍盡死)急急
如丹霄流金火鈴律令
祝符呪曰
熠烘煥炎焚赫朗星風火雷電攝
天煞陽地煞陰萬丈火鈴燒鬼神急急如丹
霄流金火鈴律令
運斗掌圖未念先掐至急急如律令
存符爲金簡丹文洞耀天地呵心
炁射南方見天丁駕赤龍吐烈火
入符日午令童子一人身著白衣

手執赤旛書丹霄流金火鈴律令
字將符投入水中泉脉立竭
玉帥伐廟滅邪品
法官受詞或行紏察知其邪壇小廟爲禍欲
治之法無非先奏而後伐或有淺學不奏而
伐廟雖破鬼無所歸則流禍於郷人此乃法
官移禍於人罪歸法官深犯天戒又有不奏
而伐只白手附體一牒便言結解此只胡亂
以一鬼應名入體結解或鬼黨中途奪去反
重其姦須先奏而後用符伐之始能斷後

伐廟斗(丑中卯兊離午出)
應伐邪廟須奏上帝請降眞光關會天丁祭
誓頒降上天勑㫖然後可伐依式書天丁符
於瓦上依本法發筆呪訣在後
大帝火鈴(存眞王勑天丁駕龍驅雷飛火擲鈴而降)金火天丁(存天)
(丁奔雷走火騰空而降奔入符中)炎火急降(存符文金光火焰烈滿天地)
燒透鬼心(存雷奔電掣烈火奔衝燒滅鬼營三界見之無路逃形)急急
如丹霄流金火鈴律令
書符取廟上陽瓦一片書符至其日令勇猛
一人持瓦符入廟中打破便出廟門不得反

顧立有雷火焚燒鬼盡滅
玉帥禱雨救旱品
凡用金火天丁禱雨須三日前發奏神霄申
火師宗師天丁至其日建壇如法召天丁驅
雷致雨以鐵板書符用青紙封符及用此後
呪書在符後亦念此呪





昇壇如法念三浄呪却步罡一句一步
風起巽户亥雷震九天子雲飛碧落兊雨降
臨軒(中中)電光閃爍离助道飛仙巽急急如丹
霄流金火鈴律令
步至巽如法召土地功曹素女依前作用
催召天丁呪曰
謹請金火天丁遵依神霄大帝勑㫖飛鈴擲
火召集龍君即刻昇壇大降甘澤疾
却運斗午離坤巽中乾住剔



開上巽並再剔歸卯上
呪曰
勑汝雷神大集(想天丁召龍會集雷神畢至)霹靂震驚(存霹)
(靂一聲一聲開巽户天丁火鈴擲入巽户雨部神出)風雷雨電(想風起巽雷出)
(震兩出坎電出離)萬里沸騰(存天河雨聲久響雷神發聲萬里皆驚)摧
山倒岳(存北岳山傾地裂水湧天神龍噀水出)滅鬼安人(想旱魃之)
(鬼奔入北海天虹斷截雨勢大至萬民歡聲)神龍速起大布甘霖
急急如丹霄流金火鈴律令
念畢依式書天丁符發筆向坎大下令口

不住念木郞神呪五遍焚一符叱天丁驅
龍大降甘雨疾又五遍焚一符叱天丁開
震布雲疾又五遍焚一符叱天丁開巽布
風疾又五遍焚一符叱天丁開離發電疾
又五遍焚一符叱天丁破地户發雷聲疾
又五遍焚一符叱天丁破坎速施大雨疾
每一事各步一罡如前五步罡下五下令
每一令下念五遍雷神大集呪及衆諷木
郞呪須要先發奏取報應以紙作卷夜靜
對空祝白抽一卷定何日登壇却又以十

二時辰定何時發奏至期方許登壇行事
獨此法只用五步罡不用破地召雷罡最
有靈驗矣
玉帥寸金匳蓋品
凡人家多生灾害破財失喪合行匳蓋可保
一年平善永無灾害仍要誦經安奉本命先
奏神霄北斗申本命牒天丁及帖城隍社令
選日建之不用五死空亡日
鐵符




蓋式




瓶式





(符高三寸六分以應三十六生)用黄絹
(炁天數瓶與符蓋並髙以錫)
(爲之瓶中用紅絹書符包)下書各
(本命及三魂七魄錢在於内)人年命
至日如儀供養浄壇行水奏申牒帖先行發
遺至期備齋供酒果如法香花上獻步斗請
聖召將建立就辰巳安之如不用隨年錢只

用三魂七魄錢共十文如法排於絹内如用
隨年錢可用紅絹包之右手掐斗訣將三魂
七魄錢入符中呪曰
一魄入貪狼(子)二魄巨門藏(寅)
三魄禄存中(卯)四魄文曲郷(申)
五魄廉貞内(辰)六魄武曲當(離)
七魄破軍位(午)三台華蓋方(斗訣)
惟有三形并五影眞王有命佩天罡
女人十四魄錢作用訖入瓶
法官捧瓶左手斗印呵炁一口想火鈴火雲

一派豁落結蓋上接神霄頓在巽方想壇爲
金階寶地玉殿瓊官次用蓋辰文擲入(又卯中中)
(兊名曰三台訣也)想北斗三台蓋覆瓶口再飛陰陽
二斗却發雷局火訣想火雲雷火焚燒屋宅
次想爲雷洞男爲雷兵女爲電母孩童爲火
鈴童子婦人爲火鈴女兵六畜盡化爲火獅
火象火龍火鳳藏瓶中却以蓋覆瓶口立榜
告示將吏設案供養或點差帥將或借城隍
嶽兵防護如意指揮
金火天丁大法後序

玉一生苦志奉法經年遍訪高人無法不究
始未得金火天丁之要只將火鈴雷中選出
天丁一符附以火車腥煙迸火焚炎符行如
此則又不是玉神之法又是火鈴雷後人以
爲金火天丁與火鈴本别天丁乃神霄之妙
帥後人以其昭靈添入火鈴雷中以號黑靂
黑神霄等集爲一階如此則又是神霄保仙
則又與金火天丁不相干也後深究日夜不
忘因覩玉律素書又曰神霄有赤明之館火
鈴之宫中有一神即天丁也其神威烈與歘

火相並故宗師秘其道火師傳與玉真教主
林侍宸林傳與張如晦後傳陳道一下付薛
洞真盧君埜次以神霄派脉付徐必大徐亦
不得其文盧君化於劔江將解而枕中出其
書以付玉法傳盧君而派繼徐君在前所傳
此法與人未嘗盡授得之者只天丁一符亦
或混以火鈴或雜以保仙如玉行此法未嘗
兼二司之文亦未嘗兼别司之將所立靖處
只一香一燈終身如一凡有行持非常感應
不可盡述謹將平生所用之文遂成一集皆

行之有驗萬不失一上學之士精心而行庶
足以稱玉神之功也玉眞弟子火鈴仙官僉
書火鈴司事劉玉序

道法會元卷之一百九十八
















