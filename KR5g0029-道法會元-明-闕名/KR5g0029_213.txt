










道法會元卷之二百一十三渭三
廣靈宣化陳將軍祕法
主法
北極紫微伏魔大天帝
帥將
北極御前廣靈宣化斷恩無義無面目大將
軍陳元帥勝
一名勝涉蓬頭披髮黄抺額赤面怒相金
甲皂袍黑靴左手持御杖一條右手執雙
鐵棒專拷治不法鬼神

此帥即監臨斛食使者一曰齋持血湖産
死符命使者隨事施用
存召祕旨
先凝神定息左手飛北斗一座于空中次
存腎氣一道自夾脊升玉樓上至頂門出
如黑雲衝上北斗中即見一聻祕字如紫
金色之光須臾皆不見只有金星一點漸
漸光大如中天皎月之狀却宻念召呪三
遍以右手劔訣一劈金星中現出元帥眞
身即存念付杖呪七遍見北帝親付御杖

一條鐵棒二條與元帥執之立于金光之
中就以劔訣同目光引至壇前
宻召呪
唵𠰹㖿吽吽陁陁疾速降囉娑訶
唵吩吩嘞嘞疾疾急降攝(一炁三徧)
付杖呪
唵啡𠺕啼噠𠺕啼娑訶(一炁七遍)
召請呪
謹召廣靈宣化將斷恩無義大神王雙晴掣
電耀乾坤赤面蓬頭威萬化手持御杖雙鐵

棒專考不法諸邪魔飛騰頃刻涉山河普救
生民周法界監臨斛食濟幽靈拔度血湖無
量苦聞今奉勅宣召時急顯威靈隨應感以
今焚香謹伸告召
北極御前廣靈宣化斷恩無義神王無面目
大將軍陳元帥部領合屬吏兵聞今召命速
赴壇庭疾
右依法召請存至壇以鼻吸引入中宫混
合片時吹出香上任意役遣
本帥眞身符

清清泠泠無面目貪巨禄文亷
將軍陳勝急降武破(剔子午斗入)
魁𩲃𩵄䰢魓吾奉北極大帝勑
𩳐魒(剔丑未斗入)火急捉拷鬼神
開天門閉地户留人門左手持
塞鬼路穿鬼心破鬼肚御杖煞
炁衝右手雙鐵棒兩足如雲
天門攝伏諸魔精收捉鬼神
敢有拒逆天雷地雷陽雷陰雷
化作微塵火雷速降速發急急

風雲雷電雨火急奉行攝




勑符呪
北帝口宣勑叱咤呼四直急召北極將風火
降凡質合契元真靈凡聖同其一踊躍闡威
獰滅魔斬黑歷親傳大教令違令施霹靂急
急奉紫微北極大帝勑

神威雷激飛靈入體勿違口勑闡揚大道附
傳端的斬魔殺鬼宣令八極急急奉
紫微北極大帝勑
□天蓬呪轄制
○神霄黑虎劉元帥祕法
主法
萬法教主玉虛師相玄天上帝
本帥
神霄總眞黑虎大神劉元帥(文顯)
面赤棗色戴七星冠外褁皂紗籠巾披金

甲皂袍手執金槌半身逆火有黑虎隨後
宻運祕旨
閃電光中一隱號吘下中宫鍊成寳須臾湧
過玄谷關陰中陽生知此道
召合
寂靜凝神恍惚杳冥之除一念初動即叩
齒三通便運神光上出頂門如見太陽一
輪宻念召呪左手剔九宫罡見號以目光
旋轉引吸入口咽下作雷音至中宫又下
入丹田成一字存五炁自下田湧起此字

提起閉炁搯煞文剔於頭上太陽中見此
字化成飛虎又以元吉喜三字搯乾兑煞
三訣剔上目光書祕字出化爲黑虎其飛
虎擒拏倏忽不見只是一金團却以劔訣
劈開忽然霹靂一聲元帥立現黑虎隨後
仍以目光劒訣引下吸入中宫混合呵出
壇前
宻召呪(喉音念三徧前九宫罡即此呪也)
唵□哆囉咹嗢□𠺕啼叱□攝
召請呪

天聲天聲震動萬靈霹靂一震隨律令臨急
準帝律令(下令)謹召
神霄總眞黑虎大神劉元帥合干將佐吏兵
聞兹召命速至行壇有事指揮疾
存至炷香供養儼然在前
適伸告召己沐降臨伏此眞香恭伸供養以
今本壇謹爲(某)事(入意)向來情意諒沐聰聞
仰仗神威速爲報應
書符要訣
凝定良久一念到來即卓筆三下左手搯

乾兊煞文念元吉喜三字結成金團在面
前忽霹靂三聲大震天地即吸取金光炁
吹於筆上然後書符
本帥符(無散形呪只念雷聲震動呪念畢符成團内作用如後)




雷聲震動響應十方水火二司變化無方邪
精魍魎攝赴雷霆霹靂轟天摺降落攝

書成於中間書元吉喜勑召黑虎大神劉
文顯宻念前召呪存天門有一乾卦以
心火自頂門而出衝開想見一塹字即吸
入口中以舌尖書鍊九遍結成金團閉炁
作咄字音存元帥及黑虎呵入符中仍念
召呪塗畢却書玄帝祕諱蓋之

祕字蓋了再以
三筆向上掃出
如金光燦然



道法會元卷之二百一十三


















