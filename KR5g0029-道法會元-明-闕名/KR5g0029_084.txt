










道法會元卷之八十四縻二
　先天雷晶隱書
　　　諸師玄祕
北方有雷天地中南方有雷天地家四方四
字雷霆發四方有雷隱馬家妙用只在四方
取陰陽激剥轟雷車此是神仙眞妙訣祕隱
不可向人說若得誠人便可言與之傳之可
通玄雷霆起在掌握間玄之又玄祕在先此
是造化金口宣用之須是煞方起運而行之
如撚指五神須用使者轄鄧辛二帥雷部尊

一體三身斡化權眞名祖諱世莫傳倒運南
辰歸北極迅手雷霆生霹靂八卦中間五箇
行飛雷電火擊之能星辰到處萬化生雷霆
神吏必爭衡藏之肺腑救荒旱口口相傳須
至人可以神仙到彼岸
　　　四字
磺礋𡄼□
　　　祖諱



　　　眞名
珏(水)珏(火皆祕傳)
　　　八卦
天地風雷水火山澤
　　　五行
精北神南魂東魄西意中
　　　道妙
夫雷者會五炁而歸一自一生三而爲五從
五而爲二十五皆一炁之所化也天何言哉
四時行焉百物生焉非雷霆何以發生則動

靜之中有無動之妙矣是故淵默而雷聲此
之謂也自八月收聲藏於坤土之下自酉至
亥養於三陰自子至寅養於三陽自卯歷六
位至申爲坤則爲使者之宫坤爲六陰之極
一轉之間爲復乃六陽之始使者居生煞之
機陰陽之樞故雷必資以斡旋啓閉合三帥
而爲一統五雷而爲五合爲一炁而居六陰
之極六陽之始南斗火宫欻火之府銀河之
間一星名霹靂星爲斗之前星使者所居也
故名六一春戌夏丑秋辰冬未三合亥卯未

則煞方落在申與坤同位此又殺極而生也
故名天喜北斗乃玉樞雷府使者而又禀廉
貞炁而出者是亦申宫也在内則爲廉貞在
外則爲破軍雷城十二門並隨天罡之所指
四時萬化非天罡何以運行故天罡之度正
月起子常在天喜前二位雷安可妄動故必
得此機方可以言雷法也此法侍宸所祕本
古玉樞三帥至宣和時内藏所禁不許妄傳
獨上官祖師家傳得此以付之先師鐵壁鄒
公玉蟾白君而後告之曰雷有六府非世人

所知蓋其眞符眞呪眞炁眞罡眞訣眞機非
今人畫符念呪布炁步罡掐訣機關也元始
一炁分眞雷祖直下二十五世雷霆飛捷報
應張使者即雷聲普化天尊此有侍宸親書
本傳可考須明元始一炁次知傳音之妙又
知使者即雷祖雷祖即神霄則烏得不盡揜
雷霆而獨步哉然炁者生一之祖也即我也
六事上天之所祕也天也六陰六陽天喜天
罡則生殺之所由終始亦天也亦我也天人
合發萬變定基此道也亦法也非上智夙縁

豈能語此自有密授不載紙筆知之不行猶
不知也余書此與法並傳得此者悟其機也
祖傳誓勿示非人以爲密授若以示人即告
之以此法矣宜寳之寳之如違則風刀考身
非可輕也夫一炁之秘非假存想取炁布罡
掐訣以爲靈惟以致虚極守靜篤六字爲主
保養太和使自己元炁純全自然氣壯神靈
以此感彼如谷應聲亦易所謂寂然不動感
而遂通者也凡書符須要使者符勢雄偉精
神會合炁運生動體類蝙蝠翅分八字脚踏

斗罡(一作/雷車)筆力勁健切忌軟弱蓋筆力弱法
力弱筆力健法力健疾如飛隼一筆掃成朝
斯夕斯運筆舐墨模寫形狀開目如見默以
神會自然入妙洋洋如在不可射度古人畫
龍點晴風雨飛去畫水通神夜聞水聲畫佛
見光明照滿寺良由用智不分乃凝於神筆
墨所寓皆能變化豈呪訣之然哉所以老夫
書符之時不拘早晚或醉或醒不誦呪不作
炁隨筆掃成用無不應叱咤風雷馘滅妖魔
目擊道存吾亦不知使者之爲我我之爲使

者終身行之止致虚極守靜篤六字而已何
嘗假乎他哉書符只一筆不許再塡筆不問
濃淡枯燥須是精神鼔動氣勢雄偉毋生一
毫雜念毋令一刻間斷心與神合炁與筆會
恍惚之中如見帥將奔雲走霧號令雷霆須
臾之間金光洞耀紫炁鬱勃妙用縱横風雨
聽令切不可學世俗布符之法有散形有聚
形一撇一呪一呪一炁一炁一訣一訣一想
情思間斷意氣落空縱能成符始勤終怠施
之行用萬無一應良由不知精神感召之妙

呪炁罡訣特土苴爾道豈在是哉法豈在是
哉
　　　金書秘(乃電母授/火師之秘)
至道玄玄運杳冥乖通變易實難明等閑試
向西風笑嚇得陰魔膽戰驚喚作法没人情
喚作先天畫不成若向箇中知一粟驅雷役
電總由心一箇字轄萬靈何必紛紛紙上尋
識得速須緘却口免教赤火亂燒身濟世功
成返雷府應尋電母秀文英
　　　火雷序

神霄玉樞法中有飛捷火雷使者本元始祖
炁化生眞形元始即太極也太極由一生二
因三生五由五生七積七成九是爲陽奇之
數變化無窮矣火雷由一炁兆形强名飛捷
張珏謂之玄炁乃洞神之尊神從一生二二
炁兆形强名都督辛唎謂之元炁乃洞玄之
尊神由二生三三炁兆形强名欻火鄧燮謂
之始炁乃洞眞之尊神三神本一神一體三
身是也初無分别隨機變化又如玉樞中有
五使者元伯元俊元清元通元叔者何也三

炁生五炁五炁生萬物萬物歸太極循環無
端矣火雷爲天地樞紐陰陽主宰在天爲神
霄玉帝在星爲太陽在神曰火雷在五行爲
火居雷霆謁帝則傳音奏事伐惡則莫賺判
官號雷則號召宣命便宜則生煞擒縱莫不
由於此神世之行法者倘能明此火雷變化
之妙知元始祖劫之始悟陰陽動靜之機曉
體用倒置之理符呪罡訣炁號竅信洞然無
疑矣然後方可言雷法臨事有把柄如箭無
虚發所射必中設不遇明師又不逢正法外

性以求道非心以行法不能以神合神以炁
合炁臣居君位客秉主權認賊爲子捨父逃
走吁何異望鸞雀生鳳狐兔産馬豈有是哉
凡吾門正宗弟子傳吾火雷一切法者二六
時中常常提之四大身中盡屬陰不知那處
是陽精再三思惟根塵旣假何物是眞劃然
知此落處元來三界十方萬聖千眞都在一
毫端上生煞擒縱大小内外總歸吾掌握如
磁石吸鐵如母呼兒彈指相感自然融通初
不必外求也今恐後學無所證見姑述此說

善自味之詩曰備載則文繁勘破俱無二得
之三二一不得一二三宋代凝神殿太素大
夫侍宸王文卿序
　　　道法玄微
息心定慮寬衣坐一念虚無生自然混合神
霄空洞炁往來升降在三田口眼耳鼻舌身
意雖有如無忘世事一靈眞性湛然明不在
中間與内外陽時隨炁過三關陰時忘却心
地閑如此朝朝與暮暮自然交姤成大還六
根旣靜諸慮息陽神出現光赫赫呼雷召雨

頃刻生更向人間積陰德水升火降雷旣濟
中宫歸坎坎歸中箇中此理眞玄妙湏信吾
身天地同
　　　雷法說
代廟誅邪除疫毒陰凝發露氣藏陽一毫舉
目如空幻神炁安然宇宙康侍宸曰道乃法
之體法乃道之用此所謂道中之法法中之
道也非但有無之宗誑惑初眞若存想不根
之事形器穿鑿之說生平所最惡蓋欲步步
踏實地不作廣漢鶻突難行之事荀能談之

不能明之或撞報應於一時實無所學如此
者尤宜詳審庶不法商賈路岐所以侍宸垂
誡云學法不眞損汝精神殃及九祖後没汝
身正爲此耳祖師侍宸遇火師汪眞君授以
雷霆秘㫖沖舉之後流傳至今夫何五六十
年之間異泒同名者雜出以至好事者不得
其門而入蓋法假形器而靈者我也神也造
化與吾身一也運即俱運動即俱動故曰天
地同流神人一體今人徒紛紛於紙上符呪
罡訣之間全不達何也元神之理自古至今

未嘗不明以語人奈何棄本逐末者認假爲
眞用今日則曰(某)呪謬(某)符誤明日則曰(某)
罡缺(某)訣差孰不知無極生太極太極分陰
陽陰陽分五行五行成萬物源源一理歛之
不盈一握散之則彌六合若能把握樞機斡
旋造化則擒縱在我矣昔有問先師曰召雷
作雨之事憑奏牒乎資運用乎藉符呪乎師
答曰陰陽間隔故有旱有霖皆由帝命悉屬
雷霆非奏牒無由請命非符呪何以宣行譬
猶爆竹不火而響何致若不明造化不究雷

霆雖有形器將安用焉余聞諸先師其說甚
明第近世學者互執不一殆難與之言偶因
暇日以所聞爲之說用求印證於四方明識
之士庶幾侍宸之遺奥有撫躬不得而傳者
因得以聞未聞豈曰小補之哉
　　　玉皇心印
先天一炁無爲道祖浩劫完通雷帝無爲氏
微如玉嬰無衣纓坐百寳光中細如微塵光
如赫奕遍照無方六合八極更無内外上下
惟有金光交射如寳絲羅網祈禱芟治悉是

斯道先收視返聽緘炁調息不欺其心則萬
神咸集不揺其精則百體清爽内想不出外
想不入自然三花聚頂五炁歸根回紫抱黄
虛室生白入則爲道出則爲法道法本無虚
靈始有天地風雷水火山澤八卦相盪二儀
結英天龍鬼神在吾掌握放開聚捏總屬當
行不可以有心求不可以無意作一念所至
萬靈稟行
　　　　　　　　　(湛寂眞常靈寶智慧)
(道　　寂然不動)

　　　　　　　　　(一念虚無萬神畢備)

(　　　　　　　　　神可以呼鬼可以治)
(法　　咸而遂通)
(　　　　　　　　　出入自然威慈普施)
　　　一炁雷機
平日行持之際跏趺而坐萬縁放下凝神靜
慮調息綿綿一意歸玄關之中待乎時節到
來自覺天炁下降地炁上升水源起兩道青
白之炁升於絳宫與赤色之炁相纏片餉之
間神暢意濃即金精木液交會之象自然窄
窄逼逼之聲切須正念不可雜想但以意合
倏尔一點如黍珠墜下玄關狀如金丸金光

晃曜即運祖炁氤氲抽發漸漸彌滿化成五
色直上衝心快然心火腎水一升一降象天
地玄黄交感之時二炁混合一聲霹靂震動
五色光雲隨祖炁變成亘天黑雲瀰漫六合
電光閃爍到此之時萬慮俱寂元始即我我
即元始金光燦爛掣動天地十方交迸火光
如是分明即收所出金光屯駐中宫如此閉
運旣了仍要絶慮忘情時時觀照使一念不
生於心萬神自注於體二六時中更加純熟
如此秘運久之則精交神會如影隨形雷帥

雷丁洋洋左右日就月將功深力到彼時符
於自然又不勞於運想蓋此法謂初眞受法
縁淺必假精神方能感召故先德有云思之
不得復思之鬼神將通之非鬼神之力乃精
神之極能依此行非特雷神應令而已必朱
髮巨翅前導後隨轟霹靂於談笑之間會風
雲於呼吸之頃此時此境正要忘懷從前習
俗之氣一一碎裂要他雷神無覔我處方是
判雷之人設若猶蹲窠臼不免俗氣所化滯
在一邊虛無玄玄且亦遠矣此之一著别是

一根姑且置之若問治病驅邪且論眞炁消
息要召天雷地將須明一字工夫瞑目鍊神
必運玄關元炁登壇呼雨須憑大造要機轟
轟雷動處處皆春銀河倏爾倒傾大地須臾
枯潤庭前草木影山下竹根鞭閑時得收便
收急處要用便用土木瓦石之類皆可驅邪
蓑草泥丸之餘盡能寓炁且道妙在乎我何
所不堪鬼神聞名自然回避玄科有禁以祕
爲先雷令威嚴無落其後言雖粗鄙意貫玄
微直下承當向上有分

　　　諸師口號
凝神端坐思金闕一點靈光上下接要識元
神居左右全憑一點來呼吸
山南山北一聲雷撼動乾坤橐籥開潭底老
龍眠不穩霎時飛上九天來
一十六字運雷霆切莫高聲密作音急作局
頭敲巽户風雷雲雨一時生
君臣朝謁會瑶京母子交歡結玉嬰任是黑
風翻大海行船只在把稍人
一念分明無起止此是雷霆玄妙理若能久

久著工夫三界聖賢齊頂禮
始自侍宸傳口訣二百餘年猶未泄傾翻北
海萬重雲捲起黄河千尺雪要知呼吸運雷
霆一筆分明無欠缺不因師㫖卒難明未得
明師休强說
鱉腹駝腰目視臍有如嬰子在胎時湧身直
上青霄去一念纔差便莫爲踏翻斗柄乾坤
暗倒捲黄河雪浪飛會得道眥關捩子自然
造化合天機
兩手握固目視鼎閉目存神心自定鎻兊合

離炁歸元鼻引青炁提金井夾脊雙關疑款
揺須臾直上崑崙頂徹開金鎻火龍飛中有
眞人朝帝境
法在先天玄妙處無言可說其要在守乎中
正靈臺瑩徹太一神居玄谷府先天炁入玄
關穴菽然不動感而通憑剛烈命風雷祈雨
雪役鬼神驅妖孽只此是非符非呪非罡訣
正體用神通妙處功成行滿仙班列看太虛
隱隱駕祥雲朝金闕
道在虚無竅神居混沌中發而能中節談笑

役雷風識得無中有怡怡常内守一念未生
時萬神皆稽首兩目對兩腎認取中間端一
聲響霹靂忽然上泥丸
　　　雷霆體用
　師曰欲役雷霆先明體用

　　　　　　　(一二三四五道爲萬)
　(道)　　　　　(法祖萬物未生時一)
　(　)　　　　　(炁先爲主黄河接天)
　(體)　　　　　(河崑崙太極許識破)

　　　　　　　(三清道呼吸成雷雨)

　　　　　　　(泉湧玉龍宫火炎丹)
　(法)　　　　　(鳳闕送我上崑崙中)
　(　)　　　　　(天清皎潔推動阿香)
　(用)　　　　　(車隱隱雷聲發若能)
　　　　　　　(心應之何用書符訣)

　　　歸一密語
師云旣明雷霆體用當會萬法歸一之理且
道即今一在何處玄師云如是靈如是神不
自我不自你不自神不自鬼一念所至夫復
自然直下承當只這便是其密語曰徑寸之

質混涵三才在臍之後腎之前彷彿其中謂
之玄關此其所也今若不明指示後學必妄
意猜度非太過則不及也紫陽眞人曰饒君
聦慧過顔閔不遇明師莫强清縱有丹經無
口訣教君何處結靈胎宗師云思慮未起鬼
神莫知不由乎我更由乎誰能悟無我方識
眞我方可感召雷霆權輿造化宇宙在手萬
化生身於寂然不動之中有感而遂通之理
升降之機全在是訣
　　　　　　　　(呼則炁下吸則炁上)

　　　　　　　　(一呼一吸自然升降)
　　　　　　　　(内煉工夫全在是訣)

　　　　　　　　(一炁流通混淪磅礴)

()
　　　玄關一竅
　　　　　(其大無外)　　(其小無内)
　　　　　(所說有二)　　(妙在口傳)
　　　陰陽二象
　　　(日神　性屬離　乾中陰)

　　　　(月氣命屬坎　坤中陽)
　　　　　　　　(神是火火屬心心爲汞)
　　　　　　　　(氣是藥藥屬身身爲)

　　　五行
精北　神南　䰟東　𩲸西　意中
　西南以後乃産藥之地
身屬陰心屬陽身心相合爲之符
鉛身汞心土胎金公身姹女心黄婆胎丁公
(心火)

　　嬰兒
專炁致柔能如嬰兒能聚精炁化爲一神號
曰陽神
　　　刀圭
守一抱元身心混合謂之刀圭
　　子母
始者一念而有身故以一念爲母以身爲子
今者借此身而煉一念故以身爲母一念爲
子
水中金　心中性　氣中神　神中氣

一念不動五臟結其英華一炁周流三田注
其津液
　　　萬法歸一
一鍊成一炁專炁致柔守聚成丹三世之心
五般之物結成一靈謂之陽神故曰萬法歸
一也
　水精腎知火神心禮木魂肝仁
　金𩲸肺義土意脾信
　　　龍虎
身虎　氣元(歛月來魄充虎飢/虎來食噉生髓時)暖炁

心龍　神元(凝心息念任龍蟠/神元暗室珠光寒)煉神
　　　和合四象
色眼(青龍)　語口(朱雀)
息鼻(白虎)　聲耳(玄武)
　此謂之和合四象教人眼不觀邪色口常
　語正道鼻息調元炁耳不聽惡聲也
　　　瓊山紫清眞人答隱芝書
近者吾友隱芝君來問余曰前所授之事蓋
是辯明先天後天二炁之妙玄關一竅之所
玄關即土釜也黄房也呼之根吸之蔕即命

蔕也正玄牝也(一寸八分乃婦/人結胎之地)臍之後腎之
前小腸之左大腸之右正在中間空閑一穴
陽舒陰慘本無正形意到即開開闔有時故
曰天地之根結丹之處先天乃父母未生時
與天地同分此炁隨身受用同死同生也其
關在於鼻鼻屬肺肺爲金縁先天之炁出入
乎鼻聚則成水散則成炁到其所在乃是西
南之鄕西南爲坤坤屬土尾閭之前膀胱之
後小腸之下歸虚之上此乃天地逐日所到
之眞炁生天道之本根(即尾閭骨/起處是也)此産鉛之

地夫用之之法先鉛後汞惟在土釜和融而
成大丹蓋意到則爲黄婆能作媒娉古法取
鉛一百九十二度爲半斤(汞亦/如之)潭底日紅陰
怪滅(乃是鉛/爲陽炁)山頭月白藥苗新(乃是汞/爲陰精)潭乃
曲江在小腸之左右(吴公云曲江上/有箇烏飛是也)山爲鼻
在相書爲嶽者也若夫乾象交感之宫乃是
大腸左右之間玄關者土釜也醫書中乾大
腸也以上皆採藥匹配交姤之道於中則有
巳形三寸長其色如玉在土釜鉛汞之中從
此行住坐卧飲食起居念兹在兹乃是傳送

精神歛藏䰟𩲸無中生有無質生質故能結
藥生丹(即飲/刀圭)千竒萬妙大要在黄婆有以運
用之也夫生死何事非黄婆致之哉故採鉛
取汞呼召嬰兒之時其要雖在黄婆遣送亦
須功曹使者以爲黄婆之用也心爲功曹眼
爲使者黄婆遣功曹使者以運之於内境有
相大藥克成矣若夫前所謂眉間爲六合明
堂又爲日月合璧又爲大囦一竅此正平叔
老師所謂何其膚淺也如此但欲求合丹書
抑不思天地之道其果若是乎金丹之道得

火候則煉成陽仙爲聖胎也非火候則疰成
陰屍爲癆瘵也其如火候眞機脫胎妙道天
實靳之今所筆述者乃藥材玄關二事也果
皆聖人之傳要日夜與嬰兒從事不可須臾
離也採鉛龜法龜息故能固形非閉息也採
汞乃鹿法也鹿運尾閭故能大熱非吸縮也
聖人奪得造化之妙取此以明之則蜾臝可
以祝螟蛉之子蜣蜋可以抱蟬蜩之胎皆心
意所之精神所聚故釋氏亦曰若能制心一
處何事不辦此之謂也犀因翫月紋生角象

爲聞雷花入牙亦磁石吸鐵之理是故蚌腹
生珠石中藴玉者也火候脫胎二事事關天
機非年月日時之可印證精神䰟𩲸之可以
契合者也不可以文字而傳在口口心授之
妙耳提面命之眞今皆明說丹基之要藥道
之妙胎嬰之靈而但不說火候者慮天譴也
纔一採鉛則百竅俱開採汞則思慮俱泯呼
召嬰兒纔一二日後則其中轉動(丹成者如/此之驗)
如婦人懷妊然火力之後則其靈甚於我矣
豈非聖胎乎所說嬰兒能於中時時呼之尤

易靈也出入聚散變化有無與道合眞能事
畢矣紫陽百世之下其獨我乎得之不傳四
海其孰乎夫金丹之道在乎火藥兩傳乃能
形神俱妙性命兩極者也至如執著之者旣
非師傳又非神授白首無成自取老死惜哉
雖然悟之必須修之修之必須證之證之乃
成之也始於片餉工夫終於一得永得非思
存非漱嚥非呼吸非勒縮非存運非按摩非
吐納非閉固非持守此蓋自然之道也汝其
得之矣荀或不能踐履所得是與未悟者何

異焉大抵神仙之學各有密行非人所知荀
或耽迷酒色倏然脫仙或有資治生産俄而
沖舉顧所行何如耳初不可以其跡而聖凡
之蓋其心中大有不然者孰能測之哉
道法會元卷之八十四
















