










道法會元卷之一百九十四洛七
　太乙火府五雷大法行移
　　　家書式
具位嗣教第(幾)代孫姓(某)惶恐頻首再拜家
書上申
祖師中天樞相伏魔許眞君(几前)某不避
斧誅僣陳丹懇謹據(某人)詞稱伏爲(某入意)
得此(某)叨參
道法職在濟人兹見來詞懇切不容抑違謹
取今月某日良宵就某處恭按

太乙火府通神秘法謹爲拜奏
斗極祈
恩謝過請福延生爰有牋奏一通劔尖勘合
符命一半於牋狀前一半於家書前隨書上
詣呈達欲望
師慈俯垂省覽繳連謄奏
帝闕請降
勑㫖頒下三界眞司掌𨽻灾祥去處及嶽府
城隍
赦宥見患(某)夙生今世故犯誤爲一切無識

愆尤咸祈氷釋仍冀
差降太乙火府都總管李元君部領主將丘
(青)副將王(成之)雷神孔(明輝)林(慶)直符謝(祐)
白(伸)等部領雷神合干官將於患人(某)家駐
劄爲見患掃蕩妖邪解除患難仍丐頒降
正眞生炁灌注身田使五臟清涼六腑調泰
星辰順度壽命延長是夜望賜開雲現斗明
示吉凶大彰報應即使所告者通所禳者却
俾令病患早賜平安仰沐
生成敢忘報補如蒙

師允即賜感通干冒
師嚴(某)下情無任戰慄祈
恩俟命之至謹書
　　年　月　日具位嗣教幾代孫姓某上申
　　　外封
家　書　再　拜　上　申
　　　　　　　　　具位嗣教孫姓某謹封
祖師中天樞相伏魔許眞君(几前)
　　　背書
　　年　　月　　日就某處拜發(或云某字/號家書)
箋斗府狀式

具位(臣某)
右謹據(某入事意臣)領詞虔恪不容抑違謹
取今月(某)日夜就(某)處恭按
太乙火府通神秘法謹爲拜奏
太乙延生解厄朱表一通上聞
斗極爲(某)禳灾謝過請福延生依
科奏告未敢自專除己將勘合符命一半連
粘家書上申
斗中樞相許眞君轉聞外謹具牋狀頓首再
拜上啓

中天大聖北斗九皇尊帝星君聖前恭望
聖慈允臣所啓特降
恩命頒行周天曹局本命星宫三官四聖天
府土司一應去處乞爲在患(某)禳禬灾厄延
益年齡赦宥愆尤保扶身命奏告之際(臣)遣
將齎符上詣
闕下呈奏之時早冀
天光下燭
帝駕鑒臨俾患者某命運可保安康是夜即
賜天朗氣清諸星皆現如或陰翳亦賜開雲

現斗或現本命星辰或紫雲穿斗以爲効信
如或(某)身命當灾固獲痊可即賜雲翳蔽星
風雨不止吉凶悔吝明示報應庶使人心皈
仰大道興行干冒
威嚴(臣下)情無任激切俟
命之至謹狀
　　年　　月　　日具位　(臣)姓(某)上啓
　　　關直符
太乙火府
　本府今發牋狀一函及家書一角謹詣

　斗中樞相伏魔許眞君門下引進須至關
　遺者
右關
直符謝祐元帥驅雷白伸元帥直日雷神(某)
只今齎詣
師庭以時上達雲程有限立俟昭彰
　　年　　月　　日關
　　　告斗朱表
具位(臣)姓(某)誠惶誠恐稽首頓首再拜
　上言(臣)聞斗現九星之象喉舌攸司人瞻

　八景之光身心皈嚮屬厄運纏綿於藥褁
　叩眞靈急告於薇垣切以
　太上慈悲廣示懺禳之典凡情愚昧幸知
　解謝之門謹據(入意臣)領詞䖍切不敢抑
　違自顧心猶昧道體未洞眞本不敢輕易
　以投誠又恐負懺禳之實意來詞虔恪注
　意精勤謹齋沐以皈
　眞敢勤拳而拜
　奏取今月(某)日夜就(某)處恭按
　太乙火府通神秘法皈投

　斗極謝過祈
　恩(臣)誠惶誠恐稽首頓首謹爲拜奏延生
　解厄朱表一通(臣)俯伏飛神謁奏
中天大聖北斗所屬星君(聖前)伏望
　光流樞極正三台華蓋之神
　瑞靄璇璣除二炁妖魔之厄允臣所奏特
　爲轉聞頒降
　恩命宣告本命玄曹太歲煞局十方三界
　陰椽陽曹俯爲(某)赦其已徃之愆開以自
　新之路度禳灾厄解釋冤仇俾得惡煞潜

　消星辰順度邪妖殄滅疾患平康仍爲抱
　病弟子(某)增延壽筭添注福祥
　錫九轉之靈丹獲十全之功効仍丐降注
　天罡華蓋正眞生炁流入(某)身田之内毫
　竅之中務俾五臟清涼六腑調泰丐垂
　矜允即賜感通(如後叚結尾)
　　　又式
　北極(某)星君統制
　乾坤樞機造化調和元氣上朝
　北極之尊斡運洪鈎主掌

　中天之柄起死廽生
　神化至妙洗愆謝過肹蠁如存伏願
　俯鑒微忱式延殘喘像威儀宣科教冀垂
　大造之慈居吉慶處福齡永注
　長生之籍如蒙
　矜憫明鑒昭彰干冒
　宸威(臣)下情無任瞻
　天望
　聖激切屏營之至謹奉表奏
　進以

　聞(臣)誠惶誠懼頓首稽首再拜謹言
　　年　　月　　日具位(臣)姓　(某)表奏
　　　編十二雷神
太乙火府
　本府今月(某)日(某)時㨿(某)詞稱伏爲(某爲)
　(某事)得此已經給符燻治未獲痊安當職
　再領來詞虔恪不容抑拒若不作急救治
　誠恐差池有負投托除已拜發家書上申
　祖師樞相伏魔許眞君先行謄奏
　斗府擬取今月(某)日夜拜發

　太上延生黄素朱表一通特爲(某)懺滌罪
　愆消禳灾厄保命延年今將
　祖師伏魔眞君治病伐廟斬魈遣崇
　眞符黏在于前須至編者
右編上
太乙火府主將丘(青)元帥副將王成之元帥
掌令陳(一言)元帥青雷李德(用)元帥馘伐孔
(明輝)元帥火雷崔(實)元帥水雷周明靜元帥
飛火紀茂(卿)元帥黑雷劉道明元帥主律林
慶元帥驅雷白(伸)元帥直符謝祐元帥五雷

諸部兵馬前去會合城隍督勒當境土地詞
家司命六神等照依備去事理請各遵
太上元降符命徑爲見患(某)上消天灾下禳
地禍或本人宿今冤呪先亡譴訶一切愆尤
恭準
原赦即請各統本部雷兵千乘萬騎嚴整器
械肅爾威儀遍搜淫祠妖寨巢穴但是爲禍
之者不問内外親踈封勑神祇逐一檎捉如
不伏收捕者仰大震
雷威即便勦滅施行立取退病還魂安可爲

効或星辰逆度特與禳度施行是夜仍請屏
斥妖氛導迎
景貺俾風雨肅靜四炁朗清大開雲翳現出
斗星通誠達懇上告
斗眞務俾病身平復門户清寧當職所祈所
禱如意感通庶使
道法興行
眞風流演大賜昭彰火急奉行謹編
　　年　　月　　日　　時編
　具位　　　　　姓　(某)　押

　　　申狀(用角封)
具位姓(某)
　今月(某)日爲某(入事)拜奏朱表一通上詣
　北斗第幾宫星君(某)宫(某)府申上須至申
　聞者
右謹具申
斗中直宿星君伏望
直慈速爲通奏即得
上達謹狀
　　年　　月　日具位　姓　(某)狀申

　　　文字關
太乙火府
　本府今啓發文字下項
　　一朱表一函重封印全謹奏詣
　璇璣玉府(某)宫投進
　　一申狀一角封上詣
　斗中直宿星宫(呈達)
　　一編一道至
　太乙火府雷神主帥丘元帥等前(授下)須
　至關者

右關
太乙火府直符謝祐元帥雷神紀(茂卿)元帥
本壇諸部天雷帥將同四直功曹符使土地
正神只今齎詣各宫投進幸勿稽延立俟
報應
　　年　　月　　日　　時關
　　　三寳眞文式(若發家書後天陰或/下雨不止可發此)
具位(臣)姓(某)
　謹據(某)(爲某/事)得此己於今月某日(某)時拜
　發牋狀及家書上詣

　祖師伏魔許眞君轉聞
　斗府爲(某)消災度厄袪病祈安擬於(某日)
　某時就(某)處拜發黄素朱表上通
　北斗某宫今則天雲陰翳星斗不明風雨
　淋漓難以行持奏告爲此謹依
　師訓拜發
　天寳玉清大洞尊神眞符
　　　(篆符)
　敕□軿□轍𨛩䡿□□(某)部疾速報應(臣)
　姓(某)恭準

　元降三寳眞文謹詣
　太乙火府都總管李元君部轄主將丘青
　副將王(成之)直符謝(祐)雷神紀(茂卿)陳(一言)
　蚩尤大將玉(公輔)各統合屬宫吏立爲屏
　斥妖氛化形
　眞境止雨停風壇界肅清四天明朗大開
　雲翳現出斗星容(臣)所禱憐憫凡情庶使
　見患(某)早獲平安
　道法興行
　眞風流演(某)所禱所願即賜

　感通(臣)姓(某)謹宣
　　年　　月　　日具位　　(臣)姓(某)
　　　求嗣家書
　具位嗣教第幾代孫姓(某)惶恐頓首稽首
　再拜上申
　祖師中天樞相伏魔許眞君(几前某)不避
　斧誅僣陳丹懇謹據某詞稱(爲某/事)本命
　年月日時生上屬
　北斗(某)星君主照切謂祖宗付託子孫爲
　重切慮夫妻命中或臨三刑六害或值寡

　宿孤辰子息難育無後可憂投匈奏告事
　得此照得來詞求嗣以紹祖宗不敢拒抑
　尅取今月(某)日夜就(某)處拜奏朱表一通
　上聞
　斗極特爲(某)夫妻解除星煞丐賜男嗣今
　先發牋奏一函重封印全謹上詣
北斗九皇尊帝君(聖前)呈進伏望
　師慈允(臣)所奏恭請
　聖㫖頒降
　斗中三官五帝九府四司解二十四厄靈

　官嶽府掌子孫等案城隍社令合干去處
　特爲(某)
　赦宥宿愆解禳刑煞布正眞之生炁灌胞
　胎之命元流衍慶基早符熊夢如蒙
　師允即賜咸通干冒
　師嚴某下情無任戰慄祈
　恩俟命之至謹書
　　年　月　日具位嗣教幾代孫姓(某)　上書
　　　祈嗣斗表
具位(臣)姓(某)誠惶誠恐稽首頓首再拜

　上言(臣)聞無後爲不孝之大者古人格言
　秉彝其好德之民乎
　天道明察(臣)謹據(入意)得此切照(某)祈求
　男嗣以紹祖宗(臣)領詞難抑取今月(某)日
　夜就(某)處拜奏朱表一通上聞
　斗眞恭祈恩力錫以嗣縁俾得刑煞消除
　早符懇願謹録事由須至奏
　聞者
右(臣)誠惶誠恐稽首領首再拜上奏
中天大聖北斗九晨上道君(几前)恭望

聖慈允(臣)所奏持降
睿㫖告下斗中三官五帝九府四司解二十
四厄靈官嶽府掌子孫等案城隍社令合干
去處特爲(某)夫妻消禳命中三刑六害孤辰
寡宿辟除天狗之妖早賜維熊之夢化度金
橋特生男嗣恭惟
衆星拱北匡
瑶闕以植乾綱一炁建中合
玉衡而立人極夫婦之端旣重父子之倫何
偏以伯道之無兒悔難追駟苟燕姞之有分

夢斯得蘭情惟宗祀之期壇啓
眞靈之禱伏願廣
天地生生之德運陰陽化化之機徐氏麟兒
感哲人之抱送謝家寳樹固世系之安榮干
冒
宸威臣下情無任瞻
天望
聖激切屏營之至謹奉表奏
進以
聞(臣)誠惶誠恐稽首頓首再拜謹言

　　年　　月　　日具位臣姓(某)表奏
　　　牒子孫案
太乙火府
　謹據某詞稱本命年月日時生上屬
　北斗(某)星君主照切謂祖宗付託子孫爲
　重切慮夫妻命中或臨三刑六害或值寡
　宿孤辰子息難育無後可憂投丐奏告事
　當職得此照得來詞求嗣以紹祖宗難以
　抑違除己牋奏
　斗宫書聞

　師治照應外合行備牒請
　詳前事疾速移文合屬互相知委應(某)夫
　妻命中或有刑害孤寡及大小塚訟徴呼
　復連等厄一一解散勿爲留難取托生童
　小姓名照對有合得受生人世者注上生
　籍授與(某)氏身中感
　帝眞之生炁灌胞胎之命元即諧熊夢之
　祥早應麟兒之瑞以孚懇悃用闡
　玄風須至牒者
右牒上

嶽府掌子孫案主者
照驗謹牒
　　年　　月　　日牒
　具位　　　　姓(某)押
祖師中天樞相伏魔眞君許
　　　牒城隍　劄司命(同前改/換頭尾)
　　　保安表
具位(臣)姓(某)誠惶誠恐稽首頓首再拜
　上言(臣)聞思福預求出愚忱之一念有求
　斯應賴

　聰聽之九皇(臣)謹據(貫𨽻入意至)祈
　恩保安事(臣)領詞虔恪理合奉行須至具
　表奏聞者
右(臣)謹謹誠惶誠恐稽首頓首再拜恭惟
中天星主北極紫微太皇大帝(御前)
樞紐中天
綱維列宿
掌世人之休咎握
宸極之權衡(臣某)布壇墠以降雲轝獻花酌
水肅威儀而宣蘂笈集福禳灾伏願咫尺

神明鑒良心之發見尋常物理
錫善類之康寧家道其昌
眞靈是賴干冒
威嚴(臣)誠惶誠恐稽首頓首謹奉表奏
進以　聞謹言
　　年　　月　　日具位　(臣)姓(某)表奏
　　　求仕表
具位(臣)姓(某)誠惶誠恐稽首頓首再拜
　上言(臣)聞不義而富且貴譬如浮雲有志
　者事竟成自求多福(臣)謹據(入意至)祈

　恩登仕事(臣)領詞虔恪理合奉行須至具
　表奏聞者
右(臣)謹謹誠惶誠恐稽首頓首再拜恭惟
中天大聖北斗九皇上道星君(聖前)
權𢖍爵禄品藻公卿有朱衣之點頭固知分
定指白虹之貫日亦合人爲九廷所重任賢
一命皆可行志擄情
上闕屬意脩程伏願上粲光芒下符願望楊
名仕版俾孝子之顯親了事公庭保忠(臣)之
用世干冒

宸威(臣下)情無任誠惶誠恐稽首頓首再拜
謹奉表上　進以
聞謹言
　　年　　月　　日具位　(臣)姓(某)表奏
　　　驅瘟家書
具位嗣教第(幾)代孫姓(某)惶懼稽首頓首再
拜上申
祖師中天樞相伏魔許眞君(几前某)不避
斧誅僣陳丹懇謹據(某)詞稱(入意)切慮(某)門
中自昔至今故作誤犯罪釁深重未經懺悔

是致
上天譴責或分野興灾元元之情深可哀憫
(某)代爲布露赤心皈投
大道謹具家書上聞
師省特賜敷奏
上帝請降
勑㫖告下三界十方所屬眞司三元考校曹
官典者曲賜
赦宥某門中一切愆尤收回今年歲分行瘟
使者五瘟部下一切神靈特爲消除灾厄收

退病源如或外邪乘風爲禍亦望
師㫖差某將立爲驅治務要鬼妖滅爽人道
安寧實拜生成敢忘補報如蒙
師允即賜
感通干冒
師嚴(某)下情無任戰慄祈
恩俟命之至謹書
　　年　月　　日具位嗣教幾代孫姓(某)上申
　　　牒將吏
太乙火府

　謹據(某入意)切慮(某)門中自昔至今故作
　誤犯罪釁深重未經懺悔是致
　上天譴責或分野興灾元元之情深可哀
　憫(某)代爲布露赤心皈投
　大道求爲驅斥瘟㾮保安家眷事當職領
　詞虔切難以抑違除己拜發家書上申
　師庭專爲敷奏
　上帝請降
　敕㫖外須至牒者
右牒上

(某)將火急前去造諭行瘟使者瘟部一切神
祇恭準
太上符命特爲抱患弟子(某)收回病患遠離
他方庶使時氣消除災殃珍滅或有下邪乘
風爲禍準奉
符命立爲驅治禁錮施行務要鬼精滅爽人
物安寧火急奉行立彰
報應謹牒
　　年　　月　　日牒
具位　　　　　　　姓(某)押

祖師中天樞相伏魔眞君許
　　　北斗宫分
貪狼子太上宫太尉府
巨門(丑亥)中元宫上宰府
禄存(寅戌)眞元宫司空府
文曲(卯酉)紐幽宫遊擊府
廉貞(辰申)綱神宫斗君府
武曲(巳未)紀明宫太常府
破軍(午關)會宫上帝府
左輔玉帝府

右弼帝眞府
　　　保病家書
具位嗣教第(幾)代孫姓某惶懼稽首頓首再
拜上申
祖師中天樞相伏魔許眞君(几前)伏聞
太上垂科因兹通達凡清有懇敢丐
貸原不避
斧誅僣有禀懇謹據(某)詞稱(入意)得此(某)職
在濟人據詞虔切不容拒抑虔取(某)日就(某)
處恭按

太乙火府通明祕法謹爲拜奏黄素朱表一
通上詣
北斗(九府列/位某)宫某星君(聖前)祈
恩謝過請福延生今先將
斗府勘合劍尖符(左/右)邊一半隨書上
呈欲望
師慈俯垂省覽徼連謄奏
北斗(九府列位/某宫某)星君請降
敕㫖頒下三界眞司掌𨽻灾祥去處嶽瀆城
隍里社司命等神先爲患身(某)行神布炁定

魄安魂錫九轉之靈丹獲十全之功効仍丐
頒降天罡華蓋正眞生炁灌入(某)身田之内
毫竅之中俾六脉泰然除疾病纏綿之苦一
身寧爾享延洪茂衍之麻如某病患即可壽
命延長福禄尤厚不致纏綿是夜丐賜開雲
現斗黄雲紫雲穿斗本日滿天星現告斗時
分畧有黄雲遮斗現出一二斗星若壽數已
盡見病難愈滿天黑雲風雨交作若病纏綿
星數未順白雲滿天大彰報應庶使凡夫効
信仍望

赦罪解冤消灾度厄延益年齡添注福禄移
威星而化作吉曜改惡煞以成善神前生怨
咎今世過違塚訟徴呼先亡伏連呪詛牽纏
邪巫魘禱
上天譴責下鬼訴誣伏尸故炁癆瘵蠱毒不
孝不忠不仁不義一切罪犯咸望解釋丐賜
赦原仍冀差降太乙火府十二雷神主將丘
(青)副將王(成之)雷神陳(一言)李(德用)孔明(輝)
崔(實)周(明靜)紀(茂卿)劉(道明)林(慶)白(伸)謝(祐)
部領雷兵千乘萬騎嚴整衣冠器械前下患

家(某)身(中)掃蕩邪妖驅除穢氣祗迎
帝駕行事之次恭望
師馭臨壇報應吉凶俾令(某)厄運回春災衰
痊愈即使(某)所告者通所禳者却干冒
師嚴某下情無任戰慄祈
恩侯命之至謹書
　　年　月　日具位嗣教幾代孫姓(某)上申
　　　直符關
太乙火府
　今月(某)日(某)時爲(某事)急告家書一通封

　印全備謹謹上詣
　祖師中天樞相伏魔許眞君前投進須至
　關者
右關
直符謝(祐)使者同天道功曹齎捧至
太乙火府請上毋致揩磨損污遺墜遲誤雲
程有限仍請
師㫖回壇明彰報應立伺昭格火急奉行
　年　月　　日　　時關(具位如前)
道法會元卷之一百九十四











