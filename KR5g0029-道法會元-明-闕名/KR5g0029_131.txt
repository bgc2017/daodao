










道法會元卷之一百三十一夏十
石匣水府起風雲致雨法
帥將
祠山正佑聖烈眞君張渤
左衛大將軍丁聖者曠
右衛大將軍壬聖者泳
先鋒報應大將軍方通
火師曰乆晴不雨田禾枯槁直奏玄帝丐
差降張水部驅龍行雨或用鐵板或用新
瓦一片書二符投於川源潭洞龍井有靈

異去處或欲起風用活鯉魚一尾頓二符
於腮中但用小小紙片書之放於有龍處
却用皂旗默召丁壬二將念前呪向空中
揚舞指揮之狂風即至或欲祈雨建壇召
將燒召水部丁壬符存心火赤精之炁下
降腎水黑精之炁上騰二炁混合於中黄
之位從夾脊直上十二重樓透出頂門在
空中存丁壬二將與空中來者相合張大
判官居中丁壬諸神五湖四瀆九江八河
一切水司翕然會於頂上空中却存吾身

爲玄天上帝面天門白祈雨事因念水府
神呪天蓬呪天童經靈書中篇各七遍存
諸神驅龍役電奔風行雨却以雙手掐子
文握斗訣用兩袖欻起於空中如見有魚
鱗雲骨堆雲一至十白變黑則雨至也如
欲催促報應則陽日步陽斗陰日歩陰斗
面天門召將吏兩手雷局運心腎二炁於
中黄衝上從頂門而出取赤黑金光三炁
吹空中存見水部領諸神水司聚集行雨
也若乆雨不晴則當空運心腎二炁交會

於中黄混合湧從夾脊直上透頂門出赤
黑金光之炁兆以雙手掐午文呵散雲翳
存諸水府行雨龍神將吏各還所司如祈
雨則存諸神畢聚祈晴則存諸神朗散此
乃是其祕也
丁聖者赤靈大神符



右符紅紙朱書陽斗塗曠字北斗七眞呪

七遍書之水府呪塗蓋掐斗訣午文運心
火昇于頂門吸引呵入符中
壬聖者黑靈大神符



右符黑紙白書陰斗塗泳字北斗七眞呪
七遍書之水府呪塗蓋掐斗訣子文運腎
水昇于頂門吸引吹入符中
召水府呪

水府神水之精驅雷電運雷聲雷聲發震乾
坤黑猪吐霧赤馬噴烟毒龍行雨風伯導前
丁壬二將水火之源聞吾一召速至吾前急
急如律令
湘江大湖衆水之都川連北海通及五湖飛
霜青女馮夷同嘘鰲吼翻浪風雨如珠蒸山
起霈龍升太虛興雲宻布雷電相符城隍社
令速起方隅急來救旱普潤焦枯如違吾令
攝送酆都急急如
上帝勑

召雷神呪
吾是天師弟子急召雷公電母火車霹靂赴
壇眞炁伏藏於此水雷社雷龍王隱隱漸離
兹土織女四哥聽令勾婁吉利外護登僧滴
昔降靈急出震宫巽户東西南北中央起水
興雲駕霧吾今召汝震擊急急大鳴雷鼓順
者仗天施恩逆者不容雷斧若有不從罪先
歸汝急急如
道祖鳴雷降雨律令
誓欻火分雷宻呪

天道空闊地道廣漠神在渺邈雷在寥廓天
雷垂幕地雷垂幄天雷姓閼地雷姓郭天雷
主斫妖雷主钁威布天地聲震海嶽天伐妖
邪雷主激剥大聲確確小聲𠺣𠺣震聲托托
擊聲喔喔天不能回地不能遏人不能度鬼
不能覺吾與天雷盟地雷約與汝功同與汝
道合奉汝不輕祀汝不薄帝有符命在吾掌
握隨吾令來逐吾劒落與吾除妖爲吾伐惡
吾今命汝急捉急縳運雷車持斧鑿吐火燒
輝電爍提槌鑚下斧钁莫賺賺莫錯錯當斬

即斬當捉即捉誅伐妖邪破除殘虐急捉却
急擊却勑下急急如大神律令落落落落攝
祈晴呪
太陽眞火元明君散陰斥霧耀霞明四天光
晃無纖凝南方丙丁速降靈熒惑烈烈流金
鈴九眞老人佳瑞生上帝勅攝追飛熒陽華
立現雨速晴敢有拒逆罪不輕上帝威靈速
震攝急急如
上帝元降散陰開晴律令勑
火車火車雷令之家三五爲帥晃光無涯擲

火萬里掃蕩陰邪有約輔帝耀目銀牙豁除
水類迅速無差伯温奉命立現陽華急急如
上帝火令攝
金精玉闕天雲散開紫微降瑞淫雨淨埃太
陽一舒電光陰摧海伯風師收雲攝雷黄華
童子陽晶赫輝丙丁寅回紫微太極太上火
輪流金火鈴天帝勑命河上玉女收雲開光
奉勑令行急急如
太上風輪火車律令
祈雪呪

金精太極玉華散光祈雪立應風火氤氲皓
翁大師瑞雪太靈太清太極上清攝令急急
如律令勑
東靈上相瑞光之家化生和氣遍滿中華六
合祛癘皓炁無涯五穀受晶華木成葩陰凝
海凍鳳觜銀牙起叱氷輪速降瑶花急急如
律令勑
東靈上相瑞光之家宻掌帝命瓊瑶天花主
豁火癘掃精滅邪慈仁救物應時無差願降
瑞雪遍布中華急急如律令勑

雷法說
天上有日月運行地下有風雲磅礴天一生
水在太陰中爲雨露爲霜雪地二生火在太
陽中爲風霆爲雷電晝以火鏡對太陽則取
火夜以水鏡對太陰則取水天上純是火地
下純是水天一陽數却能生水所以火能生
水地二陰數却能生火所以水能生火日爲
太陽外陽而内陰月爲太陰外陰而内陽所
以陰中有陽陽中有陰水中有火火中有水
嘗見海船烝夫說海中潮湧波翻拍天而作

逺逺望之海面波濤中無限火燄或者謂海
鰌之鬐鬛鱗甲非也又見州城村郭中人說
曩年滿州遺漏鬱攸之變大火燄中忽降雨
雹非欒巴之噀酒乃水中有火火中有水之
義也水在平地浚掘可見火在木石鑚擊可
得雷在地中不在天上每每見雷在天上響
其實是雷從地下發應在天上響如空谷傳
聲之義也風亦如之風從地下生發於半空
鳴風之爲候起隨太陽出息則隨太陽没若
起隨太陰出息則隨太陰没也天地風雨晦

明之道實陰陽之造化也一陰一陽之謂道
偏陰偏陽之謂疾陰陽二炁升而降降而升
闢而闔闔而闢運行不差周流不息則風雨
調順纔有差誤不旱則澇人身中之氣亦然
周流則六脉平和壅閼則百病膠擾夫天地
之間陰陽生煞之機陽盛陰弱爲風陰盛陽
弱爲雲陰陽激剥爲雷陰陽升降爲雨陰陽
凝流爲電蓋陰陽之氣若陰只爲陰陽只爲
陽不有盛有弱不有生有殺不有升有降雖
天地胡爲而天地也陽極處便有風熱極處

便有雨陰極處便有雲寒多處易作雪風隨
火生熱極生風也雲隨水生寒極生雲也且
如五行生尅制化之理豈特斬勘總眞符也
此事尤更貫通諸法木生於亥旺於卯水生
於申旺於子火生於寅旺於午金生於已旺
於酉土生於中旺於戌金來北生水水來東
生木木來南生火火來中生土土來西生金
金來東尅木木來中尅上土來北尅水水來
南尅火火來西尅金金來南受火所制木來
西受金所制水來中受士所制火來北受水

所制士來東受木所制動極復靜靜極復動
陰陽消長之機五行變化之道也金來南受
火所制火制金之極極則變變則通然後火
自去生土火旣生土制金不及所以金自歸
元復化爲金也木來西受金所制金制木之
極極則變變則通然後金自去生水金旣生
水制木不及所以木自歸元復化爲木也水
來中受土所制土制水之極極則變變則通
然後土自去生金制水不及所以水自歸元
復化爲水也且如天蓬法直月五符中立春

丁壬鍾歸者庚子至甲辰乃庚金尅甲木於
辰上所以丁壬化木春季用事也立夏戊癸
寶耀者壬子至丙辰乃壬水尅丙火於辰上
所以戊癸化火夏季用事也立秋乙庚拒伯
者丙子至庚辰乃丙火尅庚金於辰上所以
乙庚化金秋季用事也立冬丙辛兵住者戊
子至壬辰乃戊土尅壬水於辰上所以丙辛
化水冬季用事也四季各十八目甲巳資寶
者甲子至戊辰乃甲木尅戊士於辰上所以
甲已化土四季士旺各十八日依官曆看之

用事也五行到辰上皆變化其餘皆不能變
化也且如暑天陽極陰生龍陣降雹不得人
世上水不能變化也龍陣行雨不取江海湖
泖中水不能變化也雷州獻皷於雷神故知
雷神亦有用人世物變化者也至於神祇鬼
物幽爽之類亦欲得人世紙馬爲冥漠之用
是亦一變化也行雷之土内運水火升降之
道激剥雷霆結鍊丹珠無纖粟不是内事呵
吁雷電得非變化平登壇用事之際何嘗不
用世問之水火有如鍊度亡魂必用水火盆

方能變化更不然亦得水一盂燈一巵可也
又如洒淨斥邪必得法水神劒可也不假人
世之水火何能合内外之造化也且如天地
之間風雲雷雨電各有門户風在巽雲在艮
雷在震雨在坎電在離然如是天上之巽豈
特定於地上東南認地上東南爲巽東北爲
艮東爲震北爲坎南爲離逺矣人身中風雲
雷雨電亦各有門户頃竅踈通開天門也湧
泉踏實閉地户也臍輪寬暢留人門也緊縮
穀道塞鬼路也霞山風雷竅在耳兊山雲雷

竅在鼻離山火雷電竅在眼坎山水雷竅在
口土雷鎭中竅在頂門霆怒中青竅在舌下
凝香流珠二宫精爲雨水也神爲雷火也魂
爲風木也魄爲電金也意爲雲土也呵炁爲
雷嘻氣爲霆吹氣爲雨吁炁爲風呬炁爲電
呼然爲雲莫不以心起經綸萬神隨造化於
黄中一竅而出直上與天通也吾之變化與
天無極知之者則甚易昧之者則如聾者聽
盲者視徒費力而事不濟抑何爲哉
步斗罡說

金鎖流珠云步罡一步一步存如斗星大如
金光圓毬踢上天則天關轉踏下地則地軸
旋踢向離則火輪燒空踢向坎則水車流響
神功浩大不可輕易侍宸有云交乾步斗非
容易雷公冷笑不相當學者勉之


道法會元卷之一百三十一













