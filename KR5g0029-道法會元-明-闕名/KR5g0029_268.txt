










道法會元卷之二百六十八盤七
泰玄酆都黑律儀格
差將捉鬼無頭引子(隨差某將)
今行糾察為(某)人被邪侵害人眷殘傷性
命露影現形在律難容合行追攝者
右引今差
酆都(某)官將速爲把握符命星火前去(某)處
根尋追捉爲禍鬼崇限在今日(某)時押入(某)
身中借口傳報附體供吐施行黑律嚴重火
急奉行

年歲次月日(某)時酆都糾察使押
太玄符(貼引前)
天道以清地道以寧人道左太
沖和鬼道滅形掐亥子丑文陽君
右太陰君日月五星順行周三
朗照滅鬼生人天二十八宿炁
天君四北帝飛天八將五方肅
聖元帥準令火急奉行殺吏兵
九億萬衆普召九獄主如有違
速至掐子文吏疾速嚴備戾九天

電耀攝急急奉北陰玄天
赴幽冥鬱絶大帝律令勑



右符書畢却於鬼字心書本將名念逆順
天蓬呪塗取煞炁入再念後呪遍塗之
玄冥大將四臂三頭左輔披髮頭戴骷髏顏
如藍靛統領兵頭前後排列似水不流九獄
主吏各執戈矛呼吸陰霧鬼懼神愁考召邪

源不得停留酆都符郚急速檎收吾今用法
要見蹤由急急如
北陰玄天酆都鬱絶大帝律令勑
燒符呪(左手子文右手煞文)
吾左有日君右有月君前有雷電後有風雲
震天動地叱咤龍神受道眞炁受籙眞文三
萬力士六甲將軍左右星聚前後雷奔陰陽
造化隨手應聲千乗萬騎急召汝神聽吾指
約受吾驅分勑捉鬼賊從吾降靈急急如
北陰玄天酆都鬱絶大帝律令勑

無頭引前旗式(用皂紙如事急用黑紙黑書九泉符於上)




發奏律格
夫酆都之法並屬
紫微大帝酆都大帝天蓬大元帥之所掌凡
有行持必須關奏儻有失儀報應極速刑憲
嚴重與諸司不同凡發奏法官存神念道致

齊護畏然後可免罪愆昔宗師汪酆都治康
王時命劉府教授晝奏時在湘潭其教授臨
書時有一女子經過情動于中後奏畢帝判
康王科罪不合奏詞有脂粉炁帝判絶禄乃
大魔所殺後人發奏切宜點對字畫語言必
須合格庶可免冒瀆不恭之罪也
酆都奏格
一九泉號令符爲破地獄符皂紙黑書朱印
别有通眞破地獄符用之亦可
一隨差(某)將别書眞形符一道於下名爲傳

送符亦要皂紙黑書朱印
一就本法中差將一員用引一道關發名爲
傳送關
一申狀一封申北陰酆都進奏院引進眞官
聖前名爲開拆引進狀外用角封
一奏狀一通上聞北陰酆都玄天鬱絶大帝
請命施行外用方函
遞文關式
北陰酆都總録院
當院今爲(某)人投詞有某見被邪鬼侵害

丐求驅治施行使院除外今發緊切奏申
文狀各一通上下封印全備謹上諧
北陰酆都進奏院呈達欲仗神威庶臻感
格須至關發者
右關
地界功曹鄭元禧同本日直符使者仰遵依
憲律捧符持奏徑諧進奏院疾速計會呈進
在路不得污壞文狀如有下界通靈魔鬼敢
當符截奏者仰唯
九泉號令速送

西臺御史依
黑律治罪事干緊急毋犯
憲章故關
年歲月日時關
具位(押)
申狀式
酆都總録院
本院今據(某)鄉貫(某)人投詞爲有邪鬼傷
害人命事輒具奏狀一方函封印全上詣
北陰酆都大帝聖前呈進有勞

聖力特爲通呈須至申
聞者
右謹具狀申請
北陰酆都進奏院引進眞官伏望
聖慈允今所申不候諸司文字類聚先爲
呈進如奏詞文理舛謬書寫不整有諸點污
未合格式全望
神功特爲宛轉謄奏請祈
聖㫖頒降合屬咸令依奉事理施行干冒
眞嚴伏候昭報謹狀

年歲月日具位姓(某)狀
角封面式(背書年月日時拜發)
狀申
具位姓(某)謹封
酆都進奏院
奏狀式
具位臣姓(某)誠惶誠恐稽首頓首再拜
上言右臣不揆凡愚冒干
聖聽退思僭凟甘伏
誅夷臣謹奏爲(某)處(某)人詞稱伏爲(某)人

爲(某)事云云丐爲宣行臣領詞䖍切難以拒

抑除已(如何)未蒙報應今欲(如何)合具録
事情奏
聞者
右臣謹謹具狀上奏
北陰玄天酆都鬱絶大帝聖前恭望
聖慈允臣所奏特頒
聖㫖降下六洞十宫特爲(如何)施行干冐
聖威臣下情無任誠惶誠恐稽首頓首謹狀
年歲次月日具位臣姓(某)狀奏
貼黄式(貼奏狀職銜前)



倚黄式(貼奏狀年月前)

奏狀方函式
謹謹上詣
具位(臣)姓(某)狀奏謹封
北陰酆都宫呈進
奏狀内圓封式
北陰玄天酆都鬱絶大帝(聖前)具位(臣)姓(某)謹封

印奏並用驅邪院印
埜聞酆都之奏罪報至重感應非常與他
法不同必須差四將守壇呵禁嚴街然後
發將捧奏差兵防衛徃達酆都不可與天
京章奏同發蓋升天入地二界文字别有
與式在遣符發奏品中嗣師宜仔細𠫭詳
不可率然如或失節則罪報隨之
發天蓬狀格式
一用開天符一道如常式用關引一紙差將
傳送於上下用所差將吏眞形爲傳送符

及變火符不可差酆都地祇司將吏須用
關引一紙差將一員及天界直符焦公奴
傳送詣天蓬院
一用申狀一封申天蓬佐聖院引進詞表靈
官
一狀申元應太皇府掌事靈官
一狀奏北極天蓬大元帥降魔大力威神蒼
天上帝(玄帝奏式同前)
符使關式
北極驅邪院

當院今有緊急文字事干
天憲特發奏狀一方函及引進狀一通謹
上詣
北極天蓬佐聖院呈進爲此合煩
神力即爲齎捧上
達雲程勿滯立俟
感通須至關發者
右關
天界直符焦公奴使者疾速捧詣使院轉達
元帥府通進施行如雲路所經有通靈鬼妖

當符截奏者仰即擒送
天蓬都獄治罪仍不許污壞文奏夾帶其他
文字住滯時刻宜遵
典律毋犯
天條故關
年歲次月日關
朱批限
具位(押)
佐聖院開拆狀式
北極驅邪院

當院今有(某)事特具奏狀一方函重封印
全上詣
北極天蓬元帥降魔大力威神蒼天上帝御
前請進須至專狀申
聞者
右謹具狀申請
北極天蓬佐聖院進奏靈官聖前伏望
聖慈允今所申不候諸司文字輪次先爲通
傳呈進如書寫荀簡文理舛謬伏冀
聖慈特爲宛轉謄奏庶獲感通干冐

聖威伏候昭報謹狀
年歲次月日具位姓(某)狀申
申元應太皇府掌事靈官狀
北極驅邪院
當院今有(某)事切詳情因深屬利害除已
具奏
北極元應太皇府請
㫖外須至申
聞者
右謹具狀上申

北極元應太皇府掌事靈官恭望
聖慈允今所申如蒙
元帥睿㫖頒降伏冀
眞慈上體
太上好生之德下濟生民塗炭之憂即爲頒
行拱俟昭報謹狀
年歲次月日具位姓(某)狀申
紫微奏格
一開天符(如常式)下用所差官將眞形將及橫
天火鈴符爲度火符

一用奏狀一函奏北極紫微大帝請㫖頒行
一用申狀一封申紫微院省使相眞君
一用申狀一封申紫微闕下進奏仙官
一關天界功曹焦公奴及神將一員請四目
老翁防護
召直日功曹符呪(符有印)
七政八極統領四直天地目月水火交集紫
微專命功曹速至急急如
紫微大帝律令勑
變火符

東南西北中世東弗于岱
界火輪直衝(午文)火輪轉行
西瞿耶尼開天門神君飛火輪攝
火輪轉行閉地户神君飛火輪攝
留人門神君飛火輪攝架金梁
塞鬼路神君飛火輪攝神君飛
火輪攝柱玉樹南間浮提北鬱
神君飛火輪攝火輪火迸罩越
火輪十二月將神君擲火輪上天
擲天十二時辰直使擲火輪上天

二十八宿星君魁𩲃𩵄䰢魓𩳐
擲火輪上天魒急急如北極
大帝律令謹請天蓬元帥都部北方北斗
七元眞君破六洞鬼神馘罡風妖怪三百
六十陣雷公擲火輪斬滅惡鬼
掃蕩魔軍急死急殺天蓬奉行



右符依前散形書完掐煞文念後呪塗

橫天火輪將擲火上天庭領兵三百陣傾邪
滅鬼形徑度罡風界上登紫微庭火輪擲迸
處鬼魅化爲塵急急如
北極紫微元卿玉虚大帝律令勑
傳送關引式
北極驅邪院
當院今發緊切奏申文狀開具下項
一奏狀一方函上詣
紫微闕下進奏
一申狀二封徑達

紫微闕下進奏仙官
紫微使相眞君聖前上申
已上文狀上下並封印全欲仗進呈須至
關發者
右關
四目老翁大元帥天界直符焦公奴立便齎
捧速登雲路徑詣所司呈進施行如歷罡風
浩炁若有當符截奏者就仰攝送
近司依律處治
天條嚴重火急奉行故關

年歲次月日時關
具位(押)
北帝儀格
知微嘗聞先師曰四直使者乃天地之奉
使其位非輕職掌四界事是名天界地界
水界陽界也又曰年月日時四直也其神
各有其府掌人間事凡人間應有詞狀並
係所掌通傳人間情懇上達省院及兼察
人間善惡之事其屬各有佐吏如法官發
傳文字請持符奏則如人間監司發傳省

司文字道士發傳文字則如人間守尹發
省司文字一般至後有等素未經師𠫭法
受籙而冒妄行持之士並及西夷之教所
發文字諸使者視如陽間民人詞狀豈肯
便爲傳達於天廷耶若法官關直符捧奏
持符則直符司即便逐一遞傳進達省院
輪日呈進永無亂叙自
天師開教必專差將吏捧持正如人間太
尉節制兵官專差軍校傳遞文字其捷可
知且如紫微帝闕是萬象星辰之主也人

間禳奏盡屬其司文字章奏極爲繁夥兼
主管酆都刑獄則刑獄文字尤爲浩繁若
使發直符傳達又豈能速諧玄都也是故
當用元帥府四目老翁其神通備足捷疾
無雙徑度罡風魔無干犯關令捧奏即達
星樞今特貝録于此
力行嘗聞度師丁君云盧君平日發奏用
黄紙爲函今人多用白紙譬如人間徃來
書函然未添尚不敢用況乎奏
帝而可用白函者乎所說甚當理故書以

爲後人戒
上清大洞法師左力行書


道法會元卷之二百六十八
















