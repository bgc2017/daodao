










道法會元卷之一百八十九洛二
太乙火府奏告心文
見師請降行用心法
凡拜家書差將上壇一應大小行持先請
祖師白陳事意然後以左手掐玉文右手
劍訣叉腰丁字立定念下令呪曰
杳杳冥冥天地同生散則成炁聚則成形聞
呼即至有召即臨以今焚香關召直符謝祐
白伸二使者立赴壇前有事指揮疾
右呪畢存二使功曹相貌拱立聽候委役

向來關召符使已到壇前只今仰煩傳此心
香謹謹恭伸奏請
主法至尊混元上德皇帝太上老君道德天
尊太極上相通玄劉眞人中天樞相伏魔許
眞人披雲清隱上仙楊眞人火府傳教諸位
師眞願賜祥光降臨壇席
右祝訖三禮上香密念請師呪曰
心爲驛龍香爲騎吏上奏三天下攝嶽瀆統
領吏兵掌握符籙所啓所願咸賜如言
呪畢存想師眞俞允所請事理起身召將

混合任意行用
召呪曰
唵兠吽吽梵應雷轟攝杏鳩盤唎攝天下鬼
神依師敕令唵賀醯居寧多婆醯伽耶疾烏
利陀耶敕敕勒勒疾疾伐伐急急攝
謹召謝祐白伸二符使只今傳香關召火府
都雷總管李元君丘王陳李孔崔周紀劉林
諸大雷神一合下赴行壇聽今委役
右呪畢取中天炁一口咽下丹田祖炁上
衝腎中黑炁三衮上升心宫心宫紅炁下

降腎宫二炁相合上朝泥丸呵吹二炁于
香煙中存想所召雷神自巽至乾來臨壇
所混合如意祗聽委役再念
昊天靈元上帝駕行速赴盟攝雷光令攝逆
令化血天皇伽耶霹靂攝雷神速降攝
右法召將詣壇宣念關引發遣念云
向來關引已具披宣惟爾雷神爲吾傳奏當
職叨膺天爵職掌雷庭心懷濟物利人道在
安民奉化令出弗返務在必行爾諸雷神吾
今遣汝上天上詣金闕玉京遣汝入地下達

九壘幽扃遣汝入水直造龍庭三界之内日
行萬程有功之日保奏天廷稍有違令律準
女青急急如律令
步三才罡遣


焚化所發心奏家書章表師回歩立念
遣汝直符徑上三天齎持上達莫損吾箋罡
風灝氣罔敢當前一有違戾立招天譴急急
如律令敕(下令一聲)

右呪訖以兩手雷局按二腎閉地户開天
門出金光想雷神乘金光直衝天漢而去
次以右手劍訣劃空作乂謂之八字開天
次頓足一下叱曰役使符吏敕煞攝想地
户裂開風火雷電自足下轟發直衝天門
師伏地飛神躬詣祖師几前密告所行之
事靜定以求報應禮謝收神而退
告斗入户五斗衛靈
師至地户上立躬身端簡望天門默奏所
行之事默謫七眞呪想此處皆爲金光世

界中有金樓玉室分明却納下簡步三才
罡左手剔角亢氐房心尾箕於左足下右
手飛斗牛女虛危室壁布于右足下再以
右手飛奎婁胃昴畢觜參于右肩上左手
剔井鬼柳星張翼軫於左肩上左手再點
魁𩲃𩵄䰢魓𩳐魒於上覆頂五斗光芒輝
映一身又以左手晝開閉留塞訣取中天
炁一口咽下心中及腎府衝動二炁須臾
二炁混合運轉上衝自兩目出化爲擎羊
陀羅二使者心炁自口出化爲通事舍人

三位倐忽雲中降下於壇如法混合次默
召本府官將祝令在壇伺候奏告然後按
依科法逐一宣揚
然燈决驗
凡入壇然燈必須再拜啓白師眞祝曰(臣)
今奉爲某然燈奏告丐爲解禳伏望
師尊允今所啓特賜主盟次再拜起立執
然燈符撚取天門金光及斗光斗炁吹布
于上從本命燈上點起或貪狼星起依次
然點再念金光呪及北斗眞言取乾亥炁

吁布于燈想光中七星垂象光滿一室與
天中之斗相合交映光鑒凡誠
入斗三才一理法

春夏
左右

秋冬
左右
右法按四季步斗一座立于三台上跪陳

事由此時須要凝神定息雜念不起身在
太空之中惟覺金光交射内外洞明惟有
眞人存焉神融炁定眞息綿綿瞬息之間
開目一視天中七星下合一壇光明赫奕
師於此伏地出身中元辰眞人上謁
祖師默陳所禱存祖師引領謁見斗君於
大赤金光之中祖師述奏前詞默想斗眞
垂覽却靜聽内外有無響應示其報應
飛神謁斗法
師俯伏於地存眞人在兆身内次集身中

神盡在黄庭金童玉女引從前後左右有
二眞人身駕龍車自脾中出左右捧章二
人捧所陳章表在前自中宫引出西北門
夾道光明日月朗然身離下丹田念下界
魔王章(此名欲界也)直至心上誦色界魔王章
至十二層樓(此名罡風浩炁也)魔王來迎誦無色
界意(此名无色界也)上至無色界泥丸宫中九皇
各處一宫而坐復見天上七星光燦師以
舌拄上腭化橋一道五藏出五色雲炁五
道乘橋而上横亘斗中即呼擎羊陀羅通

事舍人略白事意次見二使從斗中而下
度橋而過入兆泥丸之内後於一室之中
檢較畢復入斗中但見九皇乘雲自橋降
下兆身泥丸倏然相合杳冥之際大赤金
光之中想見祖師引兆及捧章官吏朝見
斗眞具奏所事以表通呈上覽表奏此時
正宜物我兩忘以俟祖師請恩判允竚待
報應如何後身心禮謝而退
躡景禮師法
凡存奏行法事宜一炷香於面前召將宣

告口章三禮畢起結跏跌坐定叩齒二十
四通默念心章役神呪曰
唫唫皆是我咣咣□□也是吾如意耶昌耶
昌精耶唫㗶吒奉請鎭靈洞天萬象森羅齊
揺法鼓魂魄五王八萬四千身界等衆侍吾
左右吾今識神守志呼召身中五體靈官諸
兵天雷將佐助吾飛神徑朝天闕奏陳事意
即達帝御令臣所祈所禱一如所願一如律
令
右呪畢以舌尖虛書開心符




右書畢再以目光虛書後跨鶴符於座下



右符畢次念出身中神呪云
唵扇吒姚公速出泥丸吾奉玉帝敕攝
右呪畢存面前空中有唵嘧囉三字師吸

下綘宫心府想火府心炁旋轉衮上夾脊
雙關至頂門而出師以目運光書前三字
成金篆文與香烟結成騰空上衝供養
太上三寶至尊斗宫九皇星君火府祖師
眞君瑶壇與醮高眞但覺金光交射香烟
滿壇復想謝白二使上達家書祖師歷覽
至此靜定以俟報應再念呪曰
唵吽霹靂震動八門順律希敕胎光上達泥
丸爽靈速奔地户幽精爲吾傳送急急如
大赤天帝律令敕

右呪畢俟報應休咎然後謫歸神呪曰
唵吽吒騰穹窿速還入元所疾
右呪後想身中之神復位起身行事宣揚
投水盆符法
凡投符于盆師以左手握斗印右手劍訣
攪水七轉默念呪曰
魁星一轉周天度𩲃星二轉動乾坤𩵄星三
轉璣璣運䰢星四轉灼星明魓星五轉太虛
耀𩳐星六轉護人身魒星七轉諸厄散天罡
運轉保長生斗眞斗敕萬神攝急急如

北斗七光星君律令
呪畢投符于水盆中以尺秤横架盆上次
以著身衣蓋之存地爲金光世界斗眞羅
列于上周天星象光芒交射師再默念
天靈節榮呪以希報應
出斗收神法
師奏告畢復元歩三台北斗自貪狼星上
出斗吸向來本身所出金光自衆妙門而
咽下丹田當此之時天地廓清寂無遺響
再念呪云

三步九迹天罡地紀吾收天罡星光復位急
急如太上元降律令
服元皇正炁法
法曰元皇正炁八卦九宫之炁降自九皇
而生萬有也第一陽明星君吐青光之炁
第二陰精星君吐黑光之炁第三眞人星
君吐黄光之炁第四玄冥星君吐赤光之
炁第五丹元星君吐白光之炁第六北極
星君吐緑光之炁第七天關星君吐綘光
之炁第八輔星吐碧光之炁第九弼星吐

玄光之炁服炁之法常以四孟之月初九
日平旦時四仲之月十九日中午時四季
之月二十九日夜半時行之一年三十六
過應三百六十度之數以五爲盈炁有餘
也行道之時清齋入室燒香精思瞑目閉
炁叩齒九通存見九星端正威嚴侍街肅
然密誦七星呪一遍但見九炁從星注下
入兆口中俄而吞之細細吐故炁納新炁
勿令耳聞咽畢復叩齒九通倐然俱忘如
此行之九年則得長生神仙形神俱妙與

道合眞矣
身中元辰驛馬說
元辰者我之神也驛馬者我之心也夫人
之元辰外寄於目内蔵於心目則外視於
萬物心則内馳於萬機心目所馳神亦奔
往故謂之元辰驛馬馳事而不息也人能
收心返照内養形神則元辰自見矣
三才一理斗說
夫人一身之中頂中泥丸有九宫謂之天
谷天之斗居也心有九竅謂之絳宫人之

斗居也下丹田至于兩足地之斗居也故
謂之一身三才一理也
急告表式
具位(臣)姓(某)誠惶誠恐稽首頓首再拜
上言(臣)謹據(某)貫屬(入意不要繁語)須至表奏者
右臣謹謹上奏
唵㗭哩吒吽婆訶
唵巨吽唎吒哪婆訶
唵㗭吒㗶婆訶
唵咿唎呢婆訶

唵咭唎哪呢婆訶
唵嗚吒□咭㖿訶
唵𠰢唻□吒咭㖿訶(臣)恭望
三官昭鑒五帝降靈貪狼延生(巨)門保命禄
存度厄文曲消灾廉貞扶衰武曲散禍破軍
益算輔弼衛身名登金闕玉籍彰明青篇注
善黑簿消冤千愆萬過咸乞
赦原吉凶悔吝伏候
昭報但(臣)誠惶誠恐稽首頓首下情無任不
勝戰慄俟

命之至謹奏
年月日具位(臣)姓(某)表奏
通章符




呪曰
北斗通章中天九皇内有一星化朱律王吾
令召請願降壇場急急如尊帝星君律令

又呪
唵吒□𠻈□哪𠮬𠻳斗轉星移神龍敕
魁𩲃𩵄䰢魓𩳐魒亨轟滑辣究竟敕
右章法用黄紙高七寸長九寸朱書單行
言少意盡束封訖以降香七片排列北斗
一座於香爐内焚之於此飛神謁斗請占
吉凶之兆
斗母誥命
具位(臣)姓(某)誠惶誠恐稽首頓首再拜
上言(臣)謹據(某入事意)(不要臣多陳)領詞虔切

已經告行
元降勘合信符請頒
恩命須至告
聞者




萬炁祖母混元宗根施化神光明顯玄靈天
罡玉女隨炁來臨九天敕命策役萬神

唵哪吒吽娑訶攝
右(臣)恭準
道母元降玉符謹録上告
中天北斗九皇延生星君聖前恭望
聖慈允今懇禱特頒
睿㫖宣告十一列曜星宫二十八宿度分行
年太歲運限神君東嶽司命上卿本境城隍
社令咸賜解釋宿生今世冤愆罪業特與增
注福齡丐祈降注
元皇正炁灌入(某)身中消除疾苦保佑命年

仍祈
敕命天醫官將治病功曹火府法中將吏同
垂降下患家流光布炁輔正降邪攝滅妖精
保禳灾厄治療病苦即獲安痊實拜更生克
符願念干冒
聖威(臣)下情無任俯伏俟
命之至一如
誥命
年月日時告行
具位(臣)姓(某)承誥奉行

祖師太清仙境混元上德皇帝道德天尊
起金光裹符



解厄遷轉
師於請光度厄後却與行遷星轉煞之法
其法存自身爲北帝居斗口金光之間左
手斗印蓋頭右手劔訣叉腰就轉身三五
匝想此處天旋地轉却密念

天轉地轉星移斗轉萬禍千灾永不相見
唵俱胝帝賒蘇吒訶惹密吒俱耆吒婆賴帝
吒耶微惹吒嗚都吒耆摩吒薩娑訶
右呪乃九天靈音七星祕㫖誦之則天星
地煞悉從命令降斗入斗亦誦此呪
斗中受醫
師存斗母天后在上九皇星君擎羊陀羅
儼然却想引領信人同在斗光中見星君
吐玉色琉璃光炁灌入本人泥丸宫中存
患身如琉璃内外瑩徹當此時際師亦自

覺内外如一靈津滿口甘香但覺祥風慶
雲藹然如春却以天醫符斗母符化于浄
茶或棗湯内與病者服之隨患治療任用
七眞祕諱
貪狼尊星(字)露神子(名)嗚㗭遮帝司子
巨門尊星(字)圓文子(名)嗚㗭唎圓門子
禄存尊星(字)衛府子(名)嗚㗭□會孫子
文曲尊星(字)施惠子(名)鳴㗭𠼦子惠子
廉貞尊星(字)子衡子(名)鳴㗭吒衛剡子
武曲尊星(字)太車子(名)嗚㗭嗏子露子

破軍尊星字太賓子名嗚㗭哪大影子
占天象决吉凶
凡未告斗之先斗星不現行壇奏告之時
條然皆現此之吉兆或獨見貪狼星士人
得之則陞擢或只現本命星士人得之顯
達庶人得之大吉占病則安或紫炁及細
霧降得之吉信人福壽或天時大雨黑暗
奏告時現一二星主門户清吉孕生貴子
病者得安或見紫白黄雲炁貫斗者吉黑
雲穿斗凶未告之先斗星現臨事之際暗

而雨雪皆不利或未告之前暗昩奏告之
時雲霧不開凡事遲滯又奏告時斗星見
後雲掩士人得則榮達事如意疾則安
通奏開天符





道法會元卷之一百八十九
