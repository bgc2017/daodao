










道法會元卷之二移二
　　　清微應運
太上無極大道(虚無自然/强名曰道)
　一炁爲陰陽之祖宗實雷霆之樞機爰自
　太極旣判皇人正音集成一炁之瓊章散
　作五雷之玄奥舒之忽兮有象卷之寂爾
　無形妙在靈臺道行法界
至眞無上三十六部尊經眞文寳符
　洞眞十二部清微天寳洞玄十二部玉宸
　靈寳洞神十二部道德神寳

太上三尊十方衆神玄中大法師
　三尊即三清上帝傳教之祖由人道而升
　仙境者曰道德天尊由仙道而升眞境者
　曰靈寳天尊由眞道而升聖境者曰元始
　天尊如泰清道德天尊即泰清天之主故
　曰泰清仙境道德天尊即是人道而生仙
　界者上清玉清皆然境猶方之謂也但境
　與都不同不可以境爲方或曰每境自分
　十方十方亦自分十方
泰清九仙上清九眞玉清九聖

　凡有九品人有一品而修積至九品然後
　入於仙道由仙之一品而修積至仙之九
　品然後超登眞境之一品又由眞之一品
　而修積至眞之九品然後超登聖境之一
　品又由一聖而至九聖非一蹴可登也或
　曰靈寳天尊即西那國王道德天尊即老
　聃非也謂老子爲道德天尊則可謂道德
　天尊即老子非也玄元始三炁老子由玄
　炁化生彼靈寳天尊亦由是也
混元上德皇帝

　乃唐以李老君爲始祖故祀之爲聖祖上
　尊號曰混元今以爲泰清位號非也
先天元后
　乃老子之母玄妙玉女猶太宗以軒轅黃
　帝爲始祖故尊事皇帝爲聖祖先天太后
　即皇帝母也或以聖母爲聖祖之妻謂不
　當坐子之下尤非也應國朝皆有聖祖聖
　祖者即其始祖也
　　　三派始祖
清微(元始/天王)靈寳(西那/國王)道德(老/子)正一(祖天/師)

　　　清微應運師寳(龍漢赤明上皇延/康開皇五劫之號)
清微聖祖玉清元始妙道上帝
　梵炁雷霆之始曰洞眞萬道之祖也
清微玄祖上清靈寳玉宸大道君
　清炁之祖元炁也曰洞玄尊神
清微始祖太清道德五靈玄老君
　景炁之祖玄炁也曰洞神尊神
清微宗主眞元妙化天帝
　諱玉音迹□降生邾國即元始天王盤古
　王應世多號居元始萬神宫洞元妙寳宫

　洞妙寳化宫妙化府
紫晨太華大天帝
　諱宗昶居太華紫宸宫
金闕帝宸玄元道君
　居金闕玄元宫玉英紫靈宫
玄初保運道妙韓元君
　諱脩居麗農山保運府玄初宫
東華木公上相青童道君
　陽炁自然之神男仙之主居方諸青宫童
　初之府青天童華宫童都府

西靈金母梵炁祖母元君
　陰炁自然之神女仙之主居西靈大華宫
　西華太妙宫青天西華宫易遷府
清微演化元樞元皇李元君
　諱謙居紫虚化和完福府披髮玉女狀絳
　衣黃裙執雷函乘青龍
清微宣化元機元靈龍元君
　諱汲居元妃化洞彬府又玉陽化洞陽府
　雙鬟玉女狀面微赤紫衣彩裙執斧乘青
　龍

清微演妙察令昭化林元君
　諱瑞居昭明化一作昭凝化華陽府一名
　陽華府大髻玉女相面白杏目青衣金甲
　仗劔乘黑龍
萬變九眞玉仙聖母大素石元君
　諱杰居峽溪福源宫乃溪女上眞也
清微靈和管元君
　諱靜卿居元妃化慧靈府璋元府清微靈
　光宫清微大明宫章會府鳳冠玉女相自
　然眉杏目紫服碧裙執青圭

九天妙道眞運楊元君
　諱徹秦河中府人居九天長原宫青面披
　髮龍體乘流火爲雷霆樞機之帥
九天玄元洞明許元君
　諱令卿居九天洞玄宫九天洞青育玄宫
　二十三歳成道雙鬟髻月眉鳳眼玉女相
　緑衣朱履執圭
玉堂天山朱眞人
　諱軒秦東京人居金華太清宫鳳凰閣玄
　靈宫玄昌府庬眉白面美髭救苦眞人也

青惠昭化扶桑卞天君
　諱翼隨州人居角亢心市垣中洞玄府昭
　靈府碧玉冠白面青服朱履後爲太玄眞
　人即暘谷神王也
神曜保天道化庾元君
　諱溶秦酆州人漢祖龍興後方解化居海
　上神洲曜明府
明清道華丘元君
　諱林壽州人居玉英府
泰明清慧師眞人

　諱復漠人乃東華帝君應化居東華化龍
　丘山通明洞
通妙元化沖和謝元君
　諱晋剛都暘谷壇左瓊瑤玉臺沖和府
清微洞光寳衛紫華元和明道太一神景王
元君
　諱正宏居洞光府寳衛府玄都太沖樓右
　紫輝宫滿月相一字眉鳳眼披髮仗劔朱
　履月孛狀
清微茂晨保運金明彭元君

　諱涵源居井鬼星中丹昭府雙鬟髻月眉
　鳳眼笑容玉女相素服絳裙仗劍乘火龍
　統風火雷神三萬衆
小有洞天清虛王眞人
　諱褒字子登居小有博爟宫中府與魏元
　君互相師友
高上紫虚魏元君
　諱華存字賢安居上清宸曜宫紫虚右府
　傳靈寳正派元君本晋魏舒之女適劉氏
　生一女一男入室精修至道感上帝命太

　極眞人安度明青華扶桑眞人暘谷神王
　卞翼方諸青童帝君阿羅婁清虚眞人王
　子登等四眞人降赴丹室傳授道妙後領
　南嶽夫人秩上保之位於是清微靈寳道
　德之法歸一而傳焉居高元紫虚宫
西華通惠龐元君
　諱俏道漢州人居西華廣眞宫妙元宫
太眞太玄文元君
　諱鏞居景暉泰和宫美女相於西京名山
　清虚洞神化溪濱伺祖元君過則偕乘木

　浮于溪遡流至岸祖元君一意不動行弟
　子禮執巾侍傍元君或化男身或女形是
　夕同宿授道德正一之妙於祖元君怳忽
　不見矣
金闕昭凝洞清通化祖元君
　諱舒一名昉仲字遂道唐廣西永州祈陽
　縣零陵人也中年慕道尋訪名山累遇至
　人傳授清微道德靈寳正一四派之奥年
　一百三十二歲登仙流芳不絶居海外東
　嶽廣顙山廣昌府洞昭府爲四派總教宗

　師之始清微無上侍宸治通化一煇天宫
瓊室内應洞清郭元君
　諱玉隆一名清微大霞侍宸上景元君居
　紫靈府
紫光曜眞福和傅元君
　諱焴字子芳酆州人爲三天上輔居昌曜
　府
龍光道明姚元君
　諱莊字叔奇西京人一曰廣昌元君爲三
　天侍經居隆慧府

紫英玉惠高元君
　諱奭居洞曜景豐府
西華清虚華眞人
　諱英鳳翔府人爲清微眀元右卿洞陽上
　宰三月三日生
青城通惠朱眞人
　諱洞元成都人宦至安撫使學道職清微
　洞衛上卿神霄玉樞使三月初一日生
雲山保一李眞人
　諱少微號竹隱房州人職清微都元左卿

　五雷院使三月初五日生道成隱去不知
　所在後復出授道於南眞人入青城山
眉山混隱南眞人
　諱畢道號西濱眉州人職清微保明仙卿
　後改清明仙卿斗中六通掌水使者十月
　初三日生眞人少慕道尋訪江湖一夕旅
　店夢一朱衣靈官在門外焚香拜之覺起
　於門外得一瘡痍匈者引入店中施弟子
　禮李眞人數試之不怠以四派玄奥授之
　後設醮謝恩方言姓氏醮罷西濱講謝禮

　師隨聖駕入於希微怳忽矣後西濱仕至
　廣西憲司休官入青城山本姓東南名圭
玉峯梅月雷囦詔使侍寰黄眞人
　諱舜申俗名應炎閩人第百十三甲申閏
　八月初五日未時生元係永福黄節推之
　子生二十日繼南劔黄通眞宜卿爲嗣年
　十四歲隨父赴融州教官患癇具詞投於
　南憲求救師授三符焚之忽官舍獨冷亭
　前龍荔樹爲風雷所擊其疾遂安因衣冠
　徃謝南憲一見喜之留於侍傍日漸親密

　微妙之㫖四派總授於雷黄囦眞人矣




道法會元卷之二




















