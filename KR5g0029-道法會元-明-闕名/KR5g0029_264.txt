










道法會元卷之二百六十四盤三
北陰酆都太玄制魔黑律收攝邪巫法
六陰洞微仙卿盧埜編
虚無統化仙卿徐必大註
夫欲收捉邪巫赴天獄之時須先攝伏然
後施行如邪巫過惡不甚為害亦不必用
斯法埜向傳運令式中雖有此法然未若
只今更詳備耳然亦不可常用恐失玉格
慈濟之心乃出於不得已而始行斯法也
凡欲行時當先申西臺御史及申天蓬眞

君備牒九獄主者關帥捉之次差桑將軍
與追魂顱頭大將軍收捉此名斬魂之法
應有兇惡不信道法敗正害眞者及無理
非常過惡甚多者同此行遣作用無二六
條條作六符或差將符用皂紙長三尺書
符左手三箇右手七箇心懸三道却外要
一箇誦呪惟不可私心行之事干殺伐至
祝至祝
奏天蓬式
具職位(臣)姓(某)

右(某)輙伸懇切之私仰瀆
重玄之聽臣(某)叨行
正法得遇明師授
酆都考召之玄文佩九泉號令之正法誓
除大患願顯
眞風凡有緊切之詞豈敢隱而不奏臣下
情無任誠惶誠懼稽首頓首再拜
上言臣昨因(某)事佩令經歷某州某處有
邪巫(某)不畏
憲章衝犯正令仍行妙術侮慢

高眞誑惑愚民歸崇邪道且以側法侵害
人民厭禁百端枉戕人命見聞諸實合行
差將追攝魂神赴正令都獄考問庶俾邪
風殄滅正道興隆須至具狀奏
聞者
右謹謹具狀上奏
北極鎭天降魔天蓬元帥蒼天上帝聖前
恭望聖慈允臣所奏降
命酆都依臣所使隨令報應干冒
聖威臣下情無任激切俟

命之至謹狀
年歲次月日具職位臣姓(某)狀奏
申御史狀式
酆都糾察司
當司昨歷某方佩令糾察奉行
北帝大法輔正除邪興利去害於(某)時至
(某)處受人詞訴濟度危急忽有邪師(某)犯
令衝印恣行妖術厭禁行司香火惑亂愚
蒙歸崇邪道行司機察見得某全憑祅禁
侵害良民但有所取不如其意即行魘害

陰戕人命不可勝言合與差將攝赴正令
天獄拘管俾之改過庶令惠及此方免受
戕害須至具狀申
聞者
右謹謹具狀上申
酆都西臺御史檢法行刑提點通訪大使眞
君聖前恭望
聖慈允今所申即行定差酆都感應威猛桑
銅及追魂顱頭大將軍立限追攝前赴天獄
考勘庶使邪人知畏正道興行(某)干冒

威嚴立伺
昭報謹狀
年歲次月日具法位姓(某)狀申
關將諧壇聽旨式
酆都糾察司
本司今爲機宻緊切事理有干
天憲除已具奏
天蓬都元帥府及申
西臺御史臺外須至關集者
右關

直壇桑銅大將軍及顱頭大將軍立便提領
所部鬼兵遵九泉號令嚴奉
憲章齊詣本司所建行壇立纛懸令之所駐
劄以聽號令依法奉行事干奏達切勿故違
年歲次月日(某)時關
具位行便冝事姓(僉押)
追攝壇式(用白粉晝壇用竹篙掛皂錢)






引式(引前皂紙爲旗篆九泉號令符)
酆都糾察司
本司今差猛將前去某處追攝邪巫(某)及
邪猖台光幽精爽靈三魂七魄聚於符中
限在(某)日攝捉赴壇以憑根究事干緊急
不得有違立俟感通毋貽
條憲須至指揮者
右引差直壇桑銅顱頭大將軍准此

年歲次月日時引
酆都行便冝事姓(某)押
急脚符
吾奉北極大乾元亭
帝律令勑利貞
天罡太乙勝光小吉傳送從魁上元
河魁登明神后大吉功曹太衝天官
斬神中元地官下元水官
令馘邪敕滅精攝
龍虎煞神劒斬舉足摧

炁攝祅精邪道
飛步攝謹請九泉號令大將軍急
魔精奉魁𩲃𩵄䰢魓𩳐魒律令
北帝勑令酆
都奉行攝



右符書畢念天蓬呪順逆各一遍剔煞文
發遣

追邪巫符式

面十二


每條三寸六條夾而書之

背十三

用一三十箇只改台光魂來幽精魂來爽

靈魂來一魄來二魄來三魄來四魄來五
魄來六魄來七魄來精來炁來神來十三
箇外一箇書云總魂聚魄精炁神來一在
心懸
右黏於符形上左手三右手七心懸精炁
神入聚于符同關引并符壇前燒之
凡行持如式建壇祭將誓呪閉目定氣然
後步七星罡念呪曰
天蓬天蓬天地之尊上朝金闕下覆崐崘九
天五嶽在吾掌中三元八節一炁包容運天

台斗魔鬼滅蹤天罡神王萬丈英雄黑煞神
王馭虎馭龍周遊八海下至六宫大魔畏伏
嚴駕䕫龍三十萬兵來衛九重衝天煞炁永
斷祅兇急急如
含光太虚天蓬大元帥蒼天上帝律令
召功曹呪
天蓬有命功曹來臨盧見王安火急來臨速
追土地同降壇庭聽吾號令火速來臨天蓬
主領無犯典刑急急如
天蓬都元帥勑召王安盧見二功曹直壇土

地速至壇前疾
存至再祝云
功曹土地已到壇前請賫此符命徑諧
北陰景陽宫關召直壇猛將桑銅大將軍顱
頭大將軍火急赴壇聽吾號令疾
焚號令符吹向北方去依式叩令召將
再呪曰
天蓬天蓬北帝之雄下赴冥司酆都之宫紏
察六獄隨令即從桑銅聞召六至壇中顱頭
大使風火奔衝隨令速至驅虎驅龍紫微禁

㫖咸使知聞敢有不至押送羅酆永禁幽獄
萬劫無終急急如
北極鎭天降魔大力威神天蓬都元帥律令
勑召酆都直壇桑銅大將軍顱頭大將軍各
各統領鬼兵速至速至疾
取北炁一口吹于壇前再祝曰
謹召酆都直壇桑銅大將軍顱頭大將軍仰
遵九泉號令聞召即臨聽令指使
暝目存二將領帶鬼兵齊降再祝曰
適伸告召旣沐來臨當司謹備酒禮祭奠威

神少駐壇場特賜歆受
顯靈呪
直壇威烈將顱頭與桑銅速出九陰位星火
降壇中追魂千里去攝魄疾如風魁星流電
轉罡曜氣昏濛汝等聞吾旨有命即遵從毋
犯酆都令罪報永無窮急急如
北極鎭天降魔大力威神天蓬都元帥蒼天
上帝律令
誓呪
吾奉紫微專命北帝靈文下治酆都六天之

宫六宫大魔隨令即從天蓬衛我同助威雄
刀鋒萬仞劒柱千重銅蛇吐火鐵犬奔衝千
端苦惱考勘無窮有遵正令賜賞以功保奏
天闕名書帝宫依吾旨令急急追魂急準
天蓬元帥蒼天上帝律令
仰汝等遵依符引速即前去追攝邪巫(某)眞
正三魂七魄前來緫聚符中收禁天獄限在
(某)日(某)時追到急急奉行疾
焚化關引及符次以一道將金錢甲馬燒
於二將牌位前

念遣將呪
太玄黑書天蓬緫符猛將聚壇收捉邪巫祅
魂猖魄側法兇徒三洞羅漢五部兵奴疾速
追捉盡攝無餘有敢當者鐵鉞行誅清寧世
界邪怪消除御史按察先遶後驅有遠黑律
影滅形誅急急如
北極鎭天降魔大力威神天蓬都元帥律令
噀水一口化錢馬符引次日法師入壇靜
坐開令開天門逐一行令
埜昨修黑律之中亦有此文特不詳備耳

此法追攝亡人附旛報應及於呈影現形
可與攝亡法同行之尤捷法官不可𥝠意
攝邪巫赴獄考勘違者准律死罪
入壇行事上香變神如前開令時不許婦
人小兒僧尼雞犬窺覷驚動大魔必有殺
伐之怒幸愼焉
開令袋呪
天蓬收黑霧立現酆都山六洞明朗朗幽獄
重開關大魔牢把護聽我令宣傳急急如
北極降魔大力威神天蓬元帥律令勑

開天門呪(鳴法鼓二十四通然後誦之)
吾奉天蓬勑玄武開幽關獄吏少停考陰兵
周衛環魔王怒按劒六洞鎭魔蠻聽我傳宣
勑天門視黑山急急如
北極鎭天降魔大力威神天蓬都元帥律令
勑
開獄呪
天獄靈靈五炁靈君領兵百萬助我威靈巡
遊八極活捉生檎勑金頭那鐵頭那唵夜泮
頭住盡入攝魂攝赴幽獄永劫無生急急如

北陰玄天酆都鬱絶大帝律令勑
呪畢再祝將云
謹召承差受事大將軍桑銅及顱頭大將軍
想巳攝到(某)鬼眞魂正魄永禁幽獄仍遵
北極鎭天降魔大力威神天蓬大元帥律令
勑押赴總魂聚魄精炁神符中速全其身攝
噀水一口掐煞文再念呪曰
台光幽精下至爽靈同勾七魄聚我靈文飛
騰呼吸元炁精神速歸靈篆全體生眞一如
變化無别其靈急急如律令

右法雙手子文存念左有雷公元武君右
有電母肅張君桑銅大將軍顱頭大將軍
飛行奔誅攝捉某鬼眞魂正魄聚入符中
法官向南吸南炁三口向北吸北炁七口
入符存符為鬼形捲之存其鬼為囚束縛
收入獄内想見六宫大魔自獄中出交鬼
押入獄中再白云雖捉到某鬼又恐精炁
神不全聚仰飛空速行收攝疾次以雙手
握雷局按腎堂三轉自此運起引自兩脇
上至腦後運三轉却入泥丸復從兩耳三

匝運出以作雷聲眼閃電光三下噀水一
口想雷雨奔至大吹炁一口為烈風向空
吹去至鬼所蕩散邪炁再焚焦曾眞形符
喝云
二聖同助桑銅顱頭收捉(某)鬼全聚魂魄付
天獄永禁考刑疾
須臾存見捉到倒念天蓬呪助之仍念玄
冥大將呪以加之其處收捉附獄訖閉獄
門念黑風大罩呪封之
封獄呪

北斗七星横北道天昏地黑獄沉沉急急如
北陰玄天酆都鬱絶大帝律令勑
右呪畢即書法師自巳心印封獄門上再
念呪曰
蓬正添聻天關地軸太陰太陽水火交逐赤
帝靈神神通備足張竭劉海爲吾守獄天羅
地網萬里罩促一如帝命收付黑纛急急如
北極降魔大力威神天蓬元帥律令
封獄門畢却將桃枝一條長七寸明念呪
於門上考之伏則開獄門不伏則再考念

後呪
北帝玄靈考鬼呪
天獄靈靈永沉幽冥無光無像無影無形境
無陽炁陰毒結成廣方萬里鬼神都庭幽囚
滯魄無有生成死殺敗滅永沉鐵城考汝畏
伏鍊汝滅形吾有黑律按佩而行敢有干犯
立化爲塵急急如律令
右呪考七下如畏伏則除之不畏伏則再
念
天元憲章滅鬼斷魂大呪

北斗傾魂五帝斷魄三尸鼓勇上鎭泥丸洞
天先光魂魄無生魁星落地𩲃星無明𩵄星
自滅䰢星昏沉魓星震怒𩳐星如兵魒星衝
擲當者喪形急急如律令
右呪念七遍以桃枝於令門上打云鍊之
則伏化之則滅如欲赦之當用北斗玄卿
普天大赦保生呪七遍至四十九遍雙手
寅卯午關發取出如前命神將放出邪鬼
喝云
猛將桑銅顱頭大將速將上件鬼魂還其本

所急急
北斗玄卿普天大赦保生呪
天蓬天蓬九玄殺童變化凡身威猛英雄通
天通地通火通風通水通幽通顯通空通正
通邪無盡無終變化九億聚魄生魂魁星明
朗𩲃星乗龍𩵄星大吉䰢星騰空瑞光流散
普遍光風魓𩳐上生魒星神通同上生籍保
魄守魂精得以鍊炁得以通神得以定四大
興隆急急如
北極鎭天降魔大力威神天蓬都元帥律令

閉獄門呪
雲塞地户鬼塞幽關急急如
酆都大帝律令
袋令呪
天垂黑雲罩幽關急急如
酆都大帝律令
吹誦四天閉塞呪取黑炁布之
黑篆眞文倒呪
萬鬼自潰神刀一下天猷滅類四明破骸北
斗然骨炎帝烈血斬鬼五刑钁天大斧欲來

現狀敢有小鬼去却不祥辟尸千里衛我九
重三十萬兵威北銜鋒天騶激吏威南禦兇
天丁力士四目老翁蒼舌緑齒横身飮風吞
魔食鬼丹霞赫衝紫炁乗天斬邪滅蹤威劒
神王嚴駕夔龍素梟三神手把帝鐘長顱巨
獸太上皓兇七政八靈高刁北翁五丁都司
九玄煞童天蓬天蓬含元太虛勑
右掐九天寶印卯文取炁吹之
(右呪昔鄧紫陽天師感北帝遣天丁賜三十六黑篆眞文精勤持念功滿昇天)
道法會元卷之二百六十四
