










道法會元卷之一百八十四面六
上清五元玉册九靈飛步章奏祕法
章科第七
先於章官幕祭章官三獻文宣章官䟽
華夏引陞壇上
御案香三捻祝云初捻香願達玉清境二
捻香願達上清境三捻香願達太清境
兩手捧章置御案再拜(日東夜西正立曲身)
各禮師存念如法
存本師位西立存東方諸君丈人南方道

德衆尊西方正一三師北方太上老君每
方心禮三拜次存身中左青龍右白虎頭
朱雀足玄武存左日右月去面各九寸七
星在頭上青炁從肝中出布滿一室清光
過乎日月存唐將軍從左腎中出立左葛
將軍從右腎中出立右周將軍從心中出
立前兵士各三千萬衆朱衣赫然存五德
將軍(乃五神也)列位五方存天騶甲兵臍間出
天丁力士額前出狼吏虎賁兩眉間出罡
風騎置吏兩膝間出收炁食炁吏鼻間出

存傳章玉童玉女各立左右直使功曹朱
衣黑幘正立前神仙之道恍惚之間斯須
則至存念不宜乆時
宣衛靈呪
九天上仙道炁長生神室太景寖映朱瓊
逸宅丹元受事玉清十轉九回七混五成
神輝共耀振策黄庭道達三變鎭神含靈
玉帝散惠隱羽玄經千眞傾輪五星命眞
披珠巾羽森列帝庭左命神虎右佩金兵
九天徑戌煥擲火鈴滅魔破妖攝邪挾精

風火赫震六天摧傾豁落北酆九魔寒氷
逆道者誅順道者生上帝有令勑衛神兵
敢有干試以付六丁有妖即戮有毒即刑
保神守衛攝邪斬精六天以誅威震萬靈
保神驅穢霄朗三清萬眞受事俱會帝庭
玄震洞和七星輝明神風散魔道場肅清
仁惠蕩鬼玉帝祝生九天垂命攝眞馭靈
奉請皇命仙道克成
鳴法鼓二十四通
無上玄元太上道君召出臣身中三五功曹

左右官使者侍香金童傳言散花玉女五帝
直符直日香官各三十二人出出者嚴裝關
啓玄壇天帝神君當召此間土地里域眞官
正神以今奉爲入意祈恩玉闕進拜朱章願
得玉清道炁靈寳妙光下降流入臣等身中
即使紫精鬱勃玉闕開明五老輔根萬帝攝
眞體圓珠映乘景驂宸金光煥赫御炁上清
令臣所啓速達逕御
太上無極大道無形無名虛無自然金闕至
尊玉陛下

各稱法位
具位臣某與臨壇官衆等謹同誠上啓
虛無自然元始天尊妙無上帝太平金闕前
聖虛皇玉宸大道君太平金闕後聖萬變混
沌玄元老君玄都玉京上帝高眞萬天上帝
東華上相木公青童大道君九靈太眞金母
丹皇大道君太上丈人九炁丈人上相丈人
青龍宫太一玄生帝君鳳凰閣諸天司命道
德衆尊少昊金樓太上三師君天曹門下四
司君玄冥宫太眞門下太一靈妃君太陽炎

光鬱明上眞道君太陰皇華素曜聖后元君
南辰六闕上眞道君北極九府上眞道君三
元三官大帝君五靈五老天帝君玄中大法
師三天大法師玉清上相大羅無極神公泰
玄上相天機上相天機内相天樞使相天樞
左相天樞右相天曹諸司眞君天曹門下上
章典者引進仙官上章詞表靈官上章二十
四眞人三天門下上仙道化眞君上靈定志
眞君上神護正眞君十方至眞飛天神王五
嶽眞君東嶽上卿司命眞君太平下教二十

四眞人南極紫眞大帝玉宸聖后金闕上保
檢仙司命東華道君金闕大夫東華領眞上
清仙君正一嗣師系師女師眞君王趙二玄
眞人三洞三乘經籙法中上聖高眞神仙將
吏流傳至教經籍度師得道眞人太歲尊神
土地主執三界官屬一切威靈(臣)聞緑霞八
浮瓊羽翼金華之邃紫煙九素雲珠聯玉映
之崇曜流日於鬱羅藹飛霄於劫仭清微高
拱儼天寳而煥圓華碧落空凝湛神輝而騰
秀朗皆無無上眞之境廓玄玄中證之微惟

祖炁之凝精分三華谷瞻神光之胤粹聯九
泥城玉京象天晨金霄之竒瓊闕列洞陽元
景之妙玄峯澄寂運八緯以雲升丹室虛靈
昭七經而日煥非内非外無形無名(臣)以禀
炁太無流形妙有刊玄圖於西禁帝渥羅敷
定紫策於東華師恩鬱勃寄影煙林之邃密
棲心雲漢之飛翔結節流披玉蘂嚼空青之
寳精神泰定金華全虛白之珎流珠期煥於
經聲鳴玉敢敷於道炁緬惟下教盍翼上乘
金石初忱快覩三天之聖日丹青終誓宜弘

九地之眞風今有(某)爲(某)事拜(某)章上扣紫
虛下殫丹悃蒼蒼正色帝關羅虎豹之嚴渺
渺大羅天陛肅龍鸞之衛茂八騫而飛雲蓊
藹華三秀而祥霧玲瓏徒心企於鴻釐曷靣
敷於龍御仰冀玄尊錫慶上聖流恩煥黄道
以周回敞玄關而洞朗流鈐振響攝浩炁於
霄衢仗旛衛嚴掃罡風於雲露令(臣)神光洞
煥焚炁彌羅步金霞而芝玉凝眞靈虛參混
乘瓊煙而黍珠入妙定慧雙圓飛豁落於靈
臺覩玄丹於華蓋臣無任瞻

天望聖激切懇祈之至謹言
重鳴法鼓二十四通簡閱吏兵行事
謹出臣身中玉門紫户三十九闕上眞靈官
三部八景二十四眞五體眞官丹元眞人上
清虛無自然左右領仙玉郞飛仙玉虛侍郞
各二十四人出五帝五色元皇太眞飛龍功
曹上元功曹飛行功曹各二十四人出玉虛
飛仙使者太仙使者神仙使者各二十四人
出玉虛金童玉女飛行金童玉女八節直言
直事各二十四人出(某)治建節監功大將軍

前部効功後部効殺驛庭令驛庭丞四部監
功謁者上仙上靈二官直使正一功曹左右
官使者陰陽神决吏科車赤符吏罡風騎置
吏驛馬上章吏飛龍騎吏各二人出出者嚴
裝顯服冠帶垂纓整其威儀領仙玉郞冠飛
玄玉冠衣九色龍文虎衣執命魔靈旛立左
玉虛侍郞冠元晨玉冠衣五色飛仙羽衣執
九色靈旛立右飛龍功曹冠九德通天之冠
衣九色鳳衣腰帶虎書執召神之符在上飛
仙功曹冠九德通天之冠衣五色羽衣腰帶

金鈴執攝煞之律在下飛仙使者冠飛天玉
冠衣五色斑文之衣手執金符建節在前神
仙使者冠朱陽玉冠衣九光飛仙之衣手執
玉版持幢在後玄黄太眞功曹使者冠帶羽
服金眞鳳章豁落七元執玉案對立臣前正
一功曹弁朱陽之幘冠通天之冠衣皂紈單
衣腰帶龍頭之劔捧持謁簿二官使者弁玄
陰之幘冠九德之冠衣絳章單衣腰帶虎符
齎持玉版建節持幢立臣前後狼吏虎賁察
奸勾騎都官僕射天騶甲卒天丁力士治正

執正吏收神食神吏收鬼食鬼吏收炁食炁
吏收毒食毒吏收邪食邪吏收精食精吏治
中主簿治中校尉雲中督吏幹佐小吏金光
童子典章從官通章舍人行章童子元台小
吏玄都力士九光玉伯高車司馬通章小吏
承章令吏通章書佐部章督郵典録功曹典
録小吏呈章從事奏章從事校章從事定章
從事刺章從事印章從事齎章從事太初直
符直事太無直符直事太素直符直事太眞
直符直事太玄直符直事太一直符直事虛

無直符直事五帝直符直事四直直符直事
五行直符直事六律直符直事七政直符直
事八卦直符直事九宫直符直事四部監章
從事進章鳳凰騎上章雲龍騎言章風發騎
御章神龍騎奏章飛龍飛虎騎(某)靖侍靖仙
官玉童玉女靈官功曹諸省府院司通進仙
官神吏一時嚴裝羅列鹵簿屯駐圍繞受臣
詞語分别關啓玄壇土地四靣眞官三洞威
神三寳官屬三五功曹左右官使者侍香金
童傳言玉女五帝直符直日香官左右龍虎

君侍衛靈官三天承章典者三天飛章靈官
三天通章玉女扶章素女三天承受玉女三
十二天承受玉女三天上奏靈官諸天傳奏
靈官左右綉衣使者十方飛天使者傳言奏
事飛龍騎吏在時受事應感仙靈道上二玄
三元四始甲子諸官君將吏並乘玉輿緑轅
雲軿瓊輪羽蓋飛虬之乘飛行紫虛上登三
天之上金闕玉殿瓊房丹室爲臣同誠上啓
太上無形無名虛無自然至眞大道無上玄
尊金闕玉陛下臣以昌運欣逢慶基宿挺神

凝九室覩三炁以珠聯雲藹三宫羅九眞而
璧合御震靈之寳座佩景耀之神鋒林壑怡
神樊籠息影爰念乾坤化育盍證質於玄功
經緯生成宜恢弘於洪範學眞宴坐翊教經
行凡有皈投所宜敷告今爲某人(某)事拜(某)
章祈三天之惠澤宏九地之慈恩臣謹依元
降九靈飛步祕典謄箋飭函依科操進伏望
功曹使者受事仙靈洞鑒翹勤對臣料理務
契玄格上詣金門龍刀瑶環金魚玉鴈舒鎭
洞案請省章文

宣章
謹上請十方無極飛天神王九天尚父天蓬
大元帥九天翊佐天猷副元帥九天上輔黑
煞大元帥九天遊奕玄武大元帥三天陽精
門左上仙蔽身大將軍洞華門右上靈隱形
大將軍正陽門中上神藏形大將軍左門錢
將軍右門李將軍押軍陳將軍其咢璘索二
大天丁天門守禦諸神剛風上吏
謹上請三天門下上官典者引進仙官上章
詞表靈官上章帝妙眞人上善眞人執旛眞

人明月眞人白華眞人韓老眞人龍騎眞人
陀羅眞人善達眞人洞觀眞人救苦眞人流
光眞人白一眞人黄華眞人白慧眞人洞安
眞人丞相眞人上將眞人北都眞人相如眞
人小游眞人吕吕眞人九光眞人定國眞人
青帝慶壽功曹白帝紀善功曹赤帝注生功
曹黑帝元命功曹黄帝中治功曹甲子促炁
功曹甲戌治病功曹甲申直事功曹甲午正
一功曹甲辰中部功曹甲寅四部功曹四直
玉文功曹運神會道功曹承受典吏

謹上請五方五炁鎭章大將按章靈官十二
月奏章靈官奏章大將十二月呈章靈官點
檢進章靈官三界傳奏功曹報應呈章靈官
通章從事玉清總召三界内外金闕上佐發
放九天御史大夫天樞院發放司主吏佐吏
流金火鈴大將九天雲路正一功曹開天符
命使者九天通章使者通進仙吏
謹上請上清靈飛太玄玉女青腰玉女拜精
玉女絳宫玉女太素玉女黄素玉女順炁玉
女捉月玉女開心玉女寄房玉女得喜玉女

曹澤玉女金晨玉女太華玉女玉清妙華金
童紫光玉女神府綉衣玉童繡衣玉女諸天
五色玉童綉衣玉女洞天洞玄洞靈飛行侍
香玉童散花玉女靈官仙吏
謹上請玉清八威治魔都統神慧殺鬼都伯
史緫領鬼兵三天大元帥九天尚父執麾左
領神王執幢右領大神鼓樓後部力士執節
前引天丁辟邪獅子窮奇麒麟天馬大神命
魔仗旛大帥玉清擲火萬里大將軍玉清流
鈴八衝大將軍金鉞前戮大神巨天後刑大

將玉清屠割使者風火征伐大將軍剪截鬼
穢大神明檢鬼營大將金馬驛程大神列言
上清録事靈虛辨魔護道仙靈官吏
謹上請玉清雌一將軍雄一將軍大洞將軍
黄室將軍白雲將軍隱道將軍眞諱將軍龍
騎將軍鳳車將軍緫監大將軍統兵大將軍
發放大將軍伏魔大將軍九天越天大將軍
正天大將車九道大將軍九剛營門大將軍
五蓋大將軍玄老大將軍玄留大將軍周天
大將軍中玄大將軍五老大將軍蓋天大將

軍中律大將軍還天大將軍中域大將軍中
微大將軍中庭大將軍中建大將軍東夷老
青領將軍青始車騎除逆伏衛兵南越老赤
領將軍赤玄車騎扁鵲伏衛兵西氐老白領
將軍白玄車騎捍厄鐵輪兵北羌老黑領將
軍黑玄車騎反甲逆鱗兵中央秦老黄領將
軍黄始車騎部領黄雲兵大上西域兵營門
兵南溪兵督天兵發地兵虎賁兵柱天兵施
天兵中宫五營兵九原中野兵九天丈人兵
五方五蓋兵將帥騎吏

謹上請太玄自然三洞天仙兵馬地仙兵馬
神仙兵馬飛仙兵馬眞人兵馬神人兵馬日
月星宿兵馬九宫五帝兵馬五嶽四瀆兵馬
三河四海兵馬金龍飛龍騎遊龍神龍騎驛
龍雲龍騎躍龍騰龍騎太空自然輔仙飛玄
騎輔眞飛騰騎輔神飛行騎輔帝騰空騎輔
靈騰虛騎飛輪策空騎飛仙騰空騎飛瓊羽
蓋策轡騎龍轅緑軿策轡騎制地飛龍騎流
光耀電騎興雲降雨騎耀激追電騎執節金
光騎飛龍騎吏

謹上請雷霆都部署九天歘火律令大赤元
帥鄧天君九天逰奕北極正一魁神純眞靈
官馬元帥護道崇寧威烈關將軍監壇翊靈
正佑温元帥部領威烈億乘萬騎本靖諸省
府院司將吏兵馬臣御籙膺符昭圖佩券空
常飛步履魂魄於二辰儀璘高奔灌精華於
八素守珮璫而旋運媾離坎以奔飛混景融
三御神光於丹闕回嬰守一攝生炁於玄關
將騰碧落之崇肆覩清都之邃凌空背土期
肅衛於軿輪御炁飛神庸戒嚴於室宅以今

飛龍後從驛馬前驅梵炁彌羅煥金光而上
應元綱流演舒絳綵以高征領章奏之職司
與翊衛之官屬中嚴鹵簿外辦鉞麾八威森
擲火之揚四張儼流金之煥應感倏忽與臣
同升恭按威儀遣章操伏
遣章
謹遣臣身中三十九眞三部八景五體眞官
小吏書佐功曹使者神吏衆官顯服嚴裝整
其威儀爲臣䕶持某章一通操詣三天分别
進對若有謬誤尋文註改勿令上官典者有

所譴却速達逕御
太上無極大道無形無名虛無自然金闕玉
陛下愼勿稽停當令所請者下所濟者度若
有下官故炁於道路雲霧中斷截(臣)章使不
得上達者録付天一北獄依玄都鬼律治罪
以明天憲(臣)伏在案前須待玄恩報應
迎章焚高功升神道衆舉焚詞頌
進章畢
重稱法位
具位(臣某)謹重誠上啓

太上無極大道三清上聖十極高眞玄都玉
京萬天上帝東華南極西靈北眞道君太一
玄生帝君諸天司命道德衆尊太上三師君
天曹四師君太一靈妃君南辰北極三官大
帝五老帝君玄中大法師泰玄樞機三省上
相天君三天門下上官典者三元眞君飛天
神王三界官屬一切眞靈(臣)聞霄衢寥廓雲
層稱浩劫之家神室虛靈日耀映玄歸之界
合三微而朱霞羅絡儛七變而丹霧回旋炁
映玉清旣回靈於混沌精凝金極宜入妙於

虛無(臣)以幽密留青希夷養素運丹珠於秀
谷玄景恢張朝翠玉於華京清光密邇雖敷
陳於邀越懼塵冒以凌兢荷逭雷霆曲涵雨
露聖澤昭天而玄黄丕冒神釐燭地而幽顯
咸資喜慶難言歡樂無量更願三華鬱秀八
景紛輪開卿雲甘露於青冥融霽月光風於
黄混羣靈舞手萬類歡顔瞻獅座於始青神
交澄寂返猊輪於大赤景定虛圓(臣)不勝依
戀屏營之至稽首再拜謹言
納官

(臣)上章事竟向來所出身中玉門紫户僊眞
靈官並從衆妙門而入在左還左在右還右
九眞備守五老保關重扉幽密玉室彌綸功
曹檢押毋令差互後召復到一如故事
十二願復爐
香官使者左右龍虎君侍香諸靈官當令(臣)
上章之所自然生金液丹碧芝英百靈衆眞
交會在此洞案爐前令(臣)體耀金輝斬伐胞
根七玄㧞擢百關備仙解除死籍宴坐泥丸
東華紀字策景虛玄十方仙童玉女接侍香

煙傳臣向來所啓之言速達逕御
太上無極大道無形無名虛無自然金闕玉
陛下
出堂頌

章官醮科

具位姓(某)謹焚香上啓
三天門下上元道化眞君中元護正眞君下
元定志眞君上章二十四眞人(某)治建節監

功大將軍前部効功後部効殺驛庭令驛庭

丞四部監功謁者上僊上靈二官直使正一
功曹左右官使者陰陽神决吏科車赤符吏
剛風騎置吏驛馬上章吏飛龍騎吏進章鳳
凰騎上章雲龍騎言章風發騎御章神龍騎
奏章飛龍飛虎騎狼吏虎賁察姦勾騎都官
僕射天騶甲卒天丁力士治正執正吏收神
食神吏收鬼食鬼吏收炁食炁吏收毒食毒
吏收邪食邪吏收精食精吏治中主簿治中
校尉雲中督吏幹佐小吏金光童子典章從
官通章舍人行章童子元始小吏玄都力士

九光玉伯高車司馬通章小吏承章令史通
章書佐部章督郵典録功曹典録小吏呈章
通章諸從事太初諸部直符直事四部監章
從事三天承章典者三天飛章靈官三天通
章玉女諸天承受玉女三天上奏靈官諸天
傳奏靈官五帝直符六甲功曹運神會道功
曹四直玉文功曹靈飛丁甲玉女靈寳赫奕
仙曹某靖侍靖仙官玉童玉女主將副將䕶
道監壇諸大元帥諸省府院司仙靈官吏在
時用事一切威靈伏聞玄元始分太無之粹

密拱清微天靈神凝妙有之精潜孚皇極運
神機而玄關入妙鼓靈籥而丹室澄眞西閬
流華飛步希奇於三五東諸胤秀高奔變化
於億千昭昭身外之身奕奕象中之象以今
奉爲某人進拜朱章仰瞻慈闕冒奏葵恍策
驛馬以前驅金光朗映駕飛龍而上邁瓊彩
流明惟資翊衛之功庶證感通之妙敢陳禴
祭庸罄羽哀伏望劔佩陸離御靈風於碧落
旂旄璀璨乘梵炁於玄虛無辭稅驚之勞少
慰停輪之請某不勝激切望恩之至謹當奉

請
初獻
(某)謹重誠上啓
章中官吏一切威靈伏聞旋斗歷箕仰存三
於靈寳入乾出巽宣正一於玄元惟九靈入
妙之眞實三洞又玄之奥丹皇啓運紫虛膺
圖大赤天中俯運而玉蓮混景始青景上仰
瞻而珠黍浮空探玄經緯之靈關凝妙雌雄
之聖域以今奉爲(某)人進拜某章自惟濁質
且抗塵容惟道集虛莫混日飛月奔之妙因

定發慧未符雲藏風靜之機匪肆覲於天顔
曷昭宣於民欲伏望恪遵青律嚴護朱函萬
里虹梁賴翊扶而飛度九重雲闕憑導從以
高登翠節委蛇丹旌赫奕眞人房肅朝元之
仗霞映虬輪學士院隨拱極之班日輝獅座
覲青光而密邇導紫炁以遥敷(某)不勝䖍禱
之至
亞獻
(某)謹重誠上啓
章中官吏一切威靈伏聞凌空背土冷然炁

映於蒼圓謁景升神湛若神交於紫漢非内
非外無去無來仰紫關虎衛之嚴企玄曹蟬
聯之貴飛軿下邁旣寂感以雲從翼轅上征
更潜昭而日赫伏望流鈴滅試握節徴魔威
策黄中掃罡風於九醜令嚴丹甲攝遊炁於
八衝前驅資律令之神後從藉赫奕之將承
受内禁發放中樞各殫佐命之勤庸導升神
之邃三元金鑰毋訶阻於霄衢四直玉文徑
奔衝於雲路庶得騫林步武芝陛承顔筆煥
朱衣共仰靈光之浩蕩綸飛黄幅咸蒙道炁

之扶揺旋珮環而雲歛青冥回鹵簿而風清
黄道等憑聖武爲壯威神朗玄覺於靈華三
眞羅絡凝丹元於澄寂萬炁虛圓(某)不勝虔
禱之至
終獻
以今四炁朗清三華洞煥將身朝於金闕庸
面禮於玉墀顧惟玄局之森羅盍羾素牋之
謹飭青龍宫玄生左府鳳凰閣道德衆尊少
昊金樓天曹門下暨玄冥太眞之館皆靈飛
通進之司悉進表文仰希傳導願迂留於英

武俟整辦於衛儀同步虛無徑登大有儻功
勤之昭著當効報之駢蕃臣不勝虔禱之至


道法會元卷之一百八十四
















