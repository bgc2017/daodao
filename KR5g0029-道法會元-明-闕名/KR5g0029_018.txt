










道法會元卷之十八堅六
　清微發遣儀
　　　法事凈口凈身等呪
太虚無體凈穢皆空妄覺一生塵縁競起旣
非眞境即是魔宫是故行持先當蕩滌謹召
九鳳玉華司破穢大將軍靈寳淨天凈地八
方大力威神乾羅答那洞罡太玄使者銅頭
鐵面騎吏吞魔食鬼將軍五帝五龍神君西
方太白童子華池眞人蕩穢使者今年今月
今日今時蕩穢局中仙吏本佩法籙治職仙

靈當境土地里域正神本家司命主者干係
六神各各持符仗劔擲火流金布眞氣於水
中發祥光於壇上蕩除厭穢速化光明依應
施行一如告命靈寳凈天地玄章衆當諷誦
　諷呪師焚破穢符在水盂中搯破穢訣日
　月訣布殺氣入盂中念呪洒凈密呪云唵
　耶鼠帝奴攝焚凈壇符嘿祝云天無氛穢
　地絶妖塵冥慧洞清大量玄玄師營目三
　匝壇場内外悉化光明
切以行三光之神水天地無塵焚百和之眞

香祥烟靉靆凡境化爲仙境人心可格天心
將命旌麾先陳信禮
　三信禮焚三信香嘿念心語三上香虚書
　炁香符思香官使者金童玉女隨香氣騰
　空上達師精思上帝師眞在上諸司雷神
　洋洋左右展壇三拜
　　　啓師
稱職某謹以信香稽首皈命再拜啓告
道經師寳元始萬神清微宗主眞元妙化上
帝太初天君紫宸太華天帝玄中大法師三

天大聖師太極左宫仙公眞君神功妙濟眞
君僉書浮丘眞君清微元上侍宸保仙元君
清微靈寳諸大師眞恭望師慈降臨法會仗
此道香普同作供首祈師造俯鑒愚衷伏念
臣曩因慶幸叨佩法階誓濟生民宣揚道化
凡有投懇所合上聞(入意如/何施行)以今未敢自專
先伸啓告丐憐愚昧特賜提撕鑒領來悰上
聞帝陛㫖命將吏顯助神功庶俾行持克臻
靈感臣下情不勝激切懇請之至命將施行
　　　入香水文

伏聞道噐殊名必貫通之有術神人異處可
感召以無方故取像於精微將達誠於沖漠
夫香者飛雲結篆明德惟馨陽炁上騰丹鼎
運元神之火回風混合玄關靄太素之煙非
草木臭味之擬倫宜天地神祇之來格行香
有偈寳號先吟大聖香林定慧天尊
伏以仙境難通以香爲信塵凡易濁非水不
清試將一滴之功盡肅十方之界夫水者北
方正炁天一眞源玉液内潮甘露薰蒸於丹
谷金精上湧醴泉融泄於華池内施則吐故

納新外用則蕩瑕滌垢是謂乾坤之清炁能
除天地之穢氛教奉眞科先吟聖號
　　　大聖法澤流布天尊
蓋聞天高地迥一理貫通嶽峙川流百神森
列且感於人者體精神之流動而形於教者
必表奏以先容故我祖師立爲宗範凡九壇
齋醮之儀短莫先於降眞而三洞法籙之仙
靈必任以馳奏斯乃因迹求迹是爲以神感
神今之日奉爲修齋某嚴潔壇場肅祇祀事
亦欲合天人於幽顯蓋將行典禮於會同惟

爾有靈體予克相號令出而靈響答神心運
而天機隨勿貳以二勿參以三當識此心之
融會不疾而速不行而至勉宣乃力以賛襄
欲現金光先揚神呪
　衆諷金光呪師叩齒上香飛三台北斗蓋
　頭左玉訣或雷局右劍訣叉腰返聽收視
　滅念定息良久即運神光上朝岀大金○
　瞪目望巽方却密念召將心呪精思所差
　雷神頂天履地赫然現前焚召將符下令
　呪云

杳杳冥冥天地同生散則成炁聚則成形以
神馭炁以炁合神聞呼即至遇召即臨謹奉
眞符恭伸召請當境土地里域社令正神本
家司命主者干係六神監錢直醮香官運遞
神吏聞今召命速至壇庭
　　　存至
向來關召今日當旛祗應受事傳令等神旣
至奉到玉清總召萬靈符命合行宣示
　宣玉清總召萬靈符畢法師念
玉清寳璽敕付仙卿秉符執節召集天眞三

界齊到萬神同欽天皇上帝梵炁流精金光
四集曷敢不臨汝若違令上有憲刑急準
玉清元始上帝敕
　依法召將畢復書玉篆於巽上見諸將森
　立其中聽令分明如對
向伸召請諸司官將法部吏兵即沐降臨各
請解騎下車依班就序少停儀衛以聽關宣
切以範圍天地之道具載齋科昭回雲漢之
章合先剡奏將感通於一瞬庶克享於多儀
酌仙醴以浮香初筳旣秧開帝閽而駕景六

合非遥酒在若樽用陳初獻
再運眞香供養諸司將吏法部功曹土地等
神切以出乎震齊乎巽陰陽不測之謂神應
乎天順乎人來徃無窮之謂聖適伸關召諒
賜感通奉到投詞合行宣示
當職領詞虔切理難抑違以今具録事由飛
奏宸廷請頒恩命申牒三界眞司照應施行
欲假通傳之力須憑酌獻之儀切以形而上
者之謂道妙莫能名聖不可知之謂神禮存
敬享既領宣行之職將謄敷奏之言望天闕

之開張聖凡有簡乘飈車而陟降上下無方
謹運丹衷酒陳二獻
切以官天地府萬物道所以尊潤風雨鼓雷
霆神無不在赫若仙科之著大哉神化之靈
我有封□帝將省覽有煩傳奏庶副虔祈再
炷眞香酒陳三獻
三獻已畢事不再陳壇有牒文請行宣示
　　　宣關牒符誥
(公/符)文宣告神聽必聰依應施行不得違悮(下)
(今)三界内外帝令至尊祛雷役電旋乾轉坤

一如帝令疾速奏行
　飛丁罡目送將吏精思雷電轟烈騰雲而
　去焚燎畢内視納息萬化寂然

道法會元卷之十八





