










道法會元卷之一百七十五邙五
元照靈虛府玉册
册曰
和合自得眞眞相繼靈者實虛中眞冝類
肇始有休罔極明睿玉機音發赤書敷粹
廣惠瑶絳炁總範廓混合當中斡旋維絡
幾爾形靈善惡錯綜遼落異攝浮成可正
五運齊明六歷環素鬱儀結璘交景會芒
中光内洪彌羅上下不息不中玄中又玄
動類互錯無際無極生生不窮司主職治

滅洞玄應淪於非道靈虛玉尊四明總治
扶羅宛光副比元旣
右元照玉册乃翊聖眞君嗣教也
鬰儀結璘日月君内諱隱名也中光斗曜
也三奇可照上下曰元照解曰元照靈虛
太君治靈虛玉纓府扶羅委夷眞人宛光
咸隆九微元君左右讃教也
太君曰自延康開劫之後劫劫敗化至于
今日善惡不分群妖競起地界主者馘姦
無暇上元檢曆愈繁使吾教居於中輝上

而未降三光之芒昏而不珍此亦下元濁
炁之使然吾立監度示汝汝無殺以敗吾
化冥掌亦不汝赦況汝等雖居官而掌殺
亦爲陰繫苟不以和陽降光則動物無有
未損
鬱儀符
圓形方景左九轉存
紫極九芒想誦日諱



結璘符
方形圓景右十轉存
白光十芒想月君諱


中光斗訣

掌訣



右日月符體事用之如三光俱用先布日
後布月次用斗乃曰三光三照符又曰上
清三景眞符普取詳星曆太陽太陰過宫
數則是也
元照靈虛府印




麗緯篇

至寂無宗混成獨立生生化化咸有自然
空色朕影澄浸漚起火馳浮念太清行雲
諦觀我身入思微中六臟精魂血液百骸
盡此一身誰爲親者心眞獨運了無所依
以心觀心返爲物馳期眞釋妄亦爲理塵
物物不干無乎不在根塵清靜觸味元虛
應物亡情自通天本
眞心比道不與萬物爲對及其性變爲情
則不能順物同波而反爲物役也以心觀
心期眞釋妄者爲誰乎旣通天本開曉靈

光自性虛鑑不爲物役統攝五眞收視以
神返聽以氣内游洞達明别形生水眞在
腎木眞在肝火眞含心土眞藏脾金眞在
肺五臟混生六腑相導故耳目聰明精神
四達外觀天地四時之行内則一身五炁遷
運恬淡閉視使之順從勿逆天度陽甲乃
乗故得性神所由明别形生則知精神屬
天骨骸𨽻地性猶種實神猶條葉有生則
四象生有滅則四象滅非滅而生滅之也
故乎吸精炁獨立守神則天五内充根深

蒂固此皆妙道同爲之玄
五形鍊化壽命且久然必墮數從眞道中
復入思微取天五炁結梵洞眞蛻虛遺形
德全道備策日攝月以遊玉清
聚天五炁則精不虧蛻虛遺形則神無物
累精不虧者神一無物累者道德備全騎
日月遊玉清
若未能冥心游淡合神太無者可單景獨
立棲迹幽墟漱揖五雲游生三宫彷彿五
神使元虛自見漸契眞迭引召六丁登朝

三元洞映玉光體佩流金飛行玉清
漱挹五雲游生三官者謂太極雲芽上元
赤子之道修之以致行厨六丁謁衛也金
眞玉光流金火鈴皆
上清聖眞之名也自漱挹五雲游生三宫
以致進業上經則登朝三元出有入無壽
同三光亦歸於眞人也
或習塵網未解登尋雲迭而禀炁非高難
冀眞道者可以抱空絶思執戒滌慮靈香
散室孤身幽房靜蠲淫態攝行靈飛不踰

一年六丁降靈發蒙昩根告以道眞然後
知數達變登行五嶽化形飛羽即沐昇眞
至數溟溟樞機自然非上聖已成眞人則
莫統御於無始無終太上以道爲身達數
者然後可以達其數造變可以幻化生死
咸出自然也鍊内五炁登行六仙兆能洒
落近務靜念玄神洞視三宫佩服靈書攝
召六丁輔道賛化者先於立春平旦以素
九寸朱書太極寶章洞存三一眞符佩以
雲錦囊佩於左肘之後存思三一下鎭己

身斗降紫炁洞微内外乃呪曰
五方命斗神致一星三尊凝化上招紫雲
六神徘徊三宫丹誠玄通太帝下映黄靈
天尊保衛召形六丁神仙同符策煙三清
四體堅鍊五臟自生
呪畢凝思良乆稱臣昩生妄學眞道仰惟
虛皇紫宸道君度臣生籍刻名玉書使五
臟生華清映神府濟人利物役召六丁心
禮九拜叩齒九通嚥液九過止行朝
金闕帝君三元眞一者當佩太極寶章今

言授學六丁者佩之應謂先行三一並五
雲氣液之法然後方可攝行六丁也三一
經云八節日子時向月建方存之佩前符
今只言立春不言餘節應謂舉立春爲首
餘節並行之
太極寶章洞存三一攝召六丁眞符





若心源鬰塞妄役六根顚倒邪見泛流濁
浪元眞未曉情解本無飾非爲是說是爲
非嗔癡日作縈縈慾累變態萬形罪積天
司業役地根巍若火山無可停燄能於是
中覺易善意行修齋戒發露洗心務去罪
尤回光靜味種兹道果刻書來生當得道
圓成祖業
妙觀滌色接聞靈音引吸青香味乎太和
廉靜處身高抗消息此雖役六根而六塵
清淨也及其目耽濁色耳聽淫聲鼻入五

臭口㗖血毛身欲輕肥意慕榮逹此亦役
六根而六情妄作也清靜則与神爲徒濁
妄則與鬼爲侣神爲徒者日休鬼爲侣者
日拙神鬼用謀相攘六鑿終身役役不忘
以待盡者是致流浪死生返神元復於迷
徑以情解道辯詞謾說即爲變淫奪罪太
玄受毒幽壤
若寄生頑下適託化人間隨景喪眞因造
諸業能持吾戒用制六情信受日習乆亦
成道

眞君示戒曰
去執忘貪少思寡欲世短人浮晝夜輪促
腥羶醉飽滅壽絶禄祕語靈文守之勿觸
飛玄篇
祖氣吹運星劫起亢粲鬰天道三光齊明
號曰靈飛虛昩玉府瓊宫所寶羣芳内音
也甲胞於申長生在亥臨子陽後合生十
符終復甲戌丁胞於子長生在酉丁庚相
乗亦生十符終復丁丑甲庚合化顯符星
甲陽左靈也芒爲流金火鈴用之以召陽

神丁陰右飛也景爲豁落七元佩之以致
陰神
甲炁起元始配天之庚寅胞在寅逢丁於
卯戊胞在子合炁於坎經緯八卦周環六
甲度數自然符星是生結化靈文粲鬱天
道旬日一甲十日乙丁六甲六丁結符十
二日生一符計符一百三十有二甲陽木
眞也順行於左丁陰火眞也逆行於右陽
芒爲流金火鈴陰景爲豁落宗御九星運
行五炁綱維宇宙生生不窮者實丁甲之

道羣芳内音之自然也
甲子攝戌從以丁卯甲戌攝巳從以丁丑
甲申攝庚從以丁亥甲午攝申從以丁酉
甲辰攝壬從以丁未甲寅攝癸從以丁巳
日元合乙月元合丙星元合丁登明河魁
從魁春旺丁卯傳送小吉勝先夏旺丁丑
大衝天罡太一秋旺丁亥功曹大吉神后
冬旺丁酉丁巳丁未隨旺相有能審則内
存三宫吐納五雲丁甲下街也
次卦起甲乙日時則六戊常隨甲子丁卯

在其旬故云攝戊從丁也己庚辛壬癸配
合爲五甲乙合日丙合月丁合星登明水
河魁土從魁金亥戌酉春旺也丁卯玉女
攝之卯爲木木生在亥榮於卯也傳送金
小吉土勝先火申未午夏旺也丁丑玉女
攝之丑爲土生於午恐其丁火相叶故能
攝之也太一火天罡土太衝木己卯辰秋
旺也丁亥玉女攝之秋金旺木衰而亥爲
木生也徃徃取丁長生於酉故丁亥攝之
功曹木大吉土神后水丑子寅冬旺也丁

酉玉女攝之丁胞於坎火生於寅若謂生
旺則金絶於寅子矣雖功曹合登明太衝
合河魁天罡合從魁故以酉戌亥爲春旺
也一年之内春旺丁卯夏旺丁丑秋旺丁
亥冬旺丁酉巳未二丁隨日旺相竊爲丁
未攝天罡小吉丁丑攝河魁大吉疑辰戌
丑未爲土也以丁巳旺夏丁酉旺秋入四
季月爲丁巳丁未攝之雖丁巳不與甲戌
相繼而以旺相推之則得彷彿詳之矣行
三元眞一之道若能迎符節炁寂以内守

丁甲下街靈途可尋也
未能洞曉符節丁甲生生者可於冬至甲
子夜半取北向桐枝分爲小簡每簡闊一
寸長五寸厚三分以黄囊盛之至是日巳
巳時先取一簡以雄黄作甲子符後四日
至丁卯日癸卯時以雌黄書玉女符於甲
符背符成微呼玉女名曰文伯重重以雌
黄筆染符隨呼其名四十九過篆刻其名
以青繒封之甲子後十日次以甲戌至丁
丑日書玉女符呼名曰文公以黄繒封之

甲戌後十日甲申次之於丁亥日時書玉
女符呼之曰文通以黑繒封之甲申後十
日甲午次之於丁酉日時書玉女符呼之
曰文卿以白繒封之甲午後十日甲辰次
之於丁未日時書玉女符呼之曰神通以
黄繒封之甲辰後十日甲寅次之於丁巳
日時書玉女符呼之曰延卿以緋繒封之
五甲符者以雌黄背篆刻玉女一依甲子
式六符都就復入囊中宻封如法以玉女
印印之至第二甲子之日擇靈嶽山谷或

福地靜宇立
昊天像列侍六甲置符於前香花潔饌隨
時新菓明燈炷香心想
昊天再拜啓祝祝畢以符安靖處日乆香
華不怠存念神丁通陰夢想兆身告子玄
微闡幽人間
六丁甲眞符
甲子太玄玉女名靈珠字承冀





丁卯玉女名須臺字馥猷




甲戌黄素玉女名神元字飛廉





丁丑玉女名鳳環字鬱娥




甲申太素玉女名眞字瓊石





丁亥玉女名興房字緑華




甲午絳宫玉女名丹淳字靈雲




丁酉玉女名招雲字緑間




甲辰拜精玉女名源安靈臺






丁未玉女名招風字始娥




甲寅青腰玉女名啓元字惠精





丁巳玉女名伏華字廣敷




冬至甲子日取桐木分簡六面至已巳時
以一面書甲子符其符本於是日子時書
以子時取桐木簡故用甲巳合取巳時也

餘五甲符並取子時玉女符皆取甲後四
日丁日丁時也甲符雄黄書玉女符雌黄
書呼名刻題一如甲子符式六符旣就復
以前囊盛之囊外用青紙封印以玉女印
簽其囊曰
太上瓊宫靈飛虛昩玉符旦夜存念執符
清香敬之如在也
師曰凡行六丁六甲先篆炎明符皆填所
召神名以六丁玉女印印之安六甲位上
搯六甲訣如召王文卿則置符於子地搯

子訣如召丁卯玉女則置符於卯地上搯
卯文召丁卯玉女文伯甲子王文卿通管
甲子一旬餘五甲傚此請祝篆炎明符服
之策以丁酉日文卿正與六甲經内六甲
神名同也其玉女名又曰靈飛中相異有
曰足日之曹標之以文卿爲叔通廷卿者
雖名稱不同然皆有按召猶乎陽明爲天
英貪狼爲太皇但一誠而召之無不感降
也陽神衣青素錦文首冠玄晶玉女黄素
錦文首冠玉華文彩交暉神姿秀發猶氷

丰映璧燭以明霞有謂丁卯爲兔頭甲子
爲鼠頭餘皆隨方取其象者非也今卯生
人屬兔子生人屬鼠以卯生取兔首子生
爲鼠首可也
丁甲合同印


(方二寸三分)

兆未能佩符期靈欲賛玄教者於春甲寅

營鍊古鐵足濟水火都目投符治劒斗下
啓祝九晨以榆液引光覆之祝曰
九玄降秀天鬼受精黄雲胎育青龍瑩形
炅標炎魄倍河喪精晨華景穢威劒奉行
祝畢收入靖室凡川澤兵阜有水妖蚖蛇
妄作雲雨當遏生津具意聞吾作劒符以
厭之册言都目者應謂子位也一名金刀
訣握固訣一名總訣其治劒時擬用金刀
訣也言都者徃徃言總之非都監陰陽二
目也足濟水火則歩坎離旣濟也潤以榆

液則榆白皮搗取汁也劒符則治劒符也
鐵簡乗篆符覆以天罡執劒叱符以遣阜
妖東北向發之
太上三天五斗符(亦名五斗劒符)





道法會元卷之一百七十五











