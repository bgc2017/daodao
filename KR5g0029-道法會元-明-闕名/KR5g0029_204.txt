










道法會元卷之二百四
　金火天丁起靈受鍊儀
　　　大聖慈悲道寳天尊
　　　大聖慈悲經寳天尊
　　　大聖慈悲師寳天尊
巍巍三界好超凌莫念前生未了因勸子試
從今夜省何人曾活百年身長生自有希微
㫖未死誰甘勇退人聞道青鸞傳好語蓬萊
今日度仙眞和不可思議功德
伏以香浮八景爰號返魂之名燈散九華來

報生天之喜以今虔誠重伸昭告(某)靈魂伏
望靈光特垂昭鑑切以生必有死此乃古今
之常死可復生當假薦揚之力謂如今日普
當受度幸喜諸天悉皆降臨便好乘機莫不
稱慶雲階月地固不難於仙遊玉斚瓊漿豈
敢忘於祖餞玄科祕典謹用宣揚
　　　法雲流潤天尊
切以流水浮雲本無掛碍清風明月任自遨
遊一杯緑醑坐生春無愁可解兩臉紅霞行
已曉有路上昇孝眷虔誠别靈初獻

　瓊漿初泛九霞鍾　以表殷勤薦㧞功
　更閱五千言道德　尹眞引向太清宫
切以塵世相逢風光有限雲山可住時節無
多不如醉裏歸來白雲無數便可閒中偃息
紅日偏長孝眷虔誠别靈二獻
　夜扃符吏叩匆匆　金簡傳宣下北酆
　已得生神章九卷　蕭韶引向上清宫
切以滿眼空花何須顧戀生身實果將遂圓
成回首千山東歸華表啼孤鶴濡唇一點西
出陽關無故人孝眷虔誠别靈三獻

　珍羞羅列几筵中　遐想神靈舊日容
　不用返魂香一炷　雲英引向玉清宫
切以食無金虀玉鱠之珍久應厭飫境有翠
水瑶池之勝想已坐馳更須從東向誦經庶
即得南宫受鍊再同法衆齊諷靈篇
亶婁阿薈　無惒觀音　須延明首　法攬菩曇
稼那阿奕　忽訶流吟　華都曲麗　鮮菩育臻
答落大梵　散烟慶雲　飛灑玉都　明魔上門
無行上首　回蹠流玄　阿陀龍羅　四象吁員
南閻洞浮　玉眸詵詵　梵形落空　九靈推前

澤洛菩臺緑羅大千眇莽九醜韶謡緑邅
雲上九都　飛生自騫　那育郁馥　摩羅法輪
霐持無鏡　攬姿運容　馥朗廓奕　神纓自宫
刀利禪猷　婆泥咎通　宛藪滌色　太眇之堂
流羅梵萌　景蔚蕭嵎　易邈無寂　宛首少都
阿繿郁竺　華莫延由　九開自辯　阿那品首
無量扶蓋　浮羅合神　玉誕長桑　栢空度仙
玃無自育　九日導乾　坤母東覆　形攝上玄
陀羅育邈　眇炁合雲　飛天大醜　總監上天
沙陀劫量　龍漢瑛鮮　碧落浮黎　空歌保珍

惡奕無品　洞妙自真　元梵恢漠　幽寂度人
　　引魂上生天尊
切以玉華散景火樹合花以永今夕金液鍊
形玉眸冶質允適其時制魔專伺保迎衆真
悉臨監度切惟亡過某若不歸根復命何由
入聖超凡須知否極泰來即是陰消陽長豈
止一身受度就同七祖昇遷瞻彼朱陵請移
玉趾勿可謂宿縁宜會勿可謂遇法當傳二
三其德則五帝書名進退其心則三官鼓筆
蓋道寳經寶師寳起寳座而五色空浮及天

仙地仙水仙擁仙仗而一時同至切須端拜
諦聽法言靈識如存俯從引導
　　引至鍊度壇　朝叅
　　白亡受鍊
道法會元卷之二百四
















