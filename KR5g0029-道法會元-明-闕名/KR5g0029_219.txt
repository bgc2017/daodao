










道法會元卷之二百一十九渭九
神霄斷瘟大法
主法
高上神霄玉清眞王南極長生大帝
三天扶教輔元大法正一天師眞君
浄明道師九州都仙太史神功妙濟眞君
將帥
神霄霹靂號嘿大將軍錢(雄飛)
雷陣散雲歷嘿使者陳(知常)
神霄斷瘟滅毒大將姚(勝)

和瘟大將徐(士衡)和瘟使者一行將佐吏兵
行用節次
師剔斗變神及壇手搯玉文劍訣念呪
以今焚香關召五雷報事直符張使者即爲
傳香召請神霄斷瘟滅毒大將姚將軍號嘿
歷嘿錢陳二大將和瘟大將徐元帥和瘟法
部將佐一行官吏部領麾下精兵速到壇前
受今委役
右法三召想將來壇略白事意
向陳詞意諒沐鑒知當職今爲(某)人求請辟

瘟滅毒靈章符命佩服鎮貼仰煩請降
太上眞光正炁流布灌注朱硯筆墨靈章符
文之中輔佐宣行以彰報應
右呪後辰文天門金光及巽炁布壇席
吾禀帝令敕召神霄斷瘟滅毒大將姚勝部
領精兵猛吏雷奔電掣助吾行威掃除妖孽
摧魔伐非神光所照萬惡俱摧流鈴急召雷
奔火飛咭唎吽四目老醜準令急至不得違
令急急如神霄眞王大帝律令敕
啓告

具位(臣某)謹炷眞香皈身皈神皈命奏啓
虛无妙道三寳天尊金闕玉皇上帝勾陳天
皇大帝北極紫㣲大帝神霄眞王長生大帝
九天應元雷聲普化天尊洞淵伏魔太一天
尊北斗九皇星君南斗六司星君周天星斗
高眞三官大帝五師眞君三省上相四聖眞
君九天天曹掌執聖衆東嶽上卿司命眞君
僉書雷霆三省浮丘眞君玉堂傳法歷代宗
師五嶽聖帝文武曹僚四季行灾主令神明
主瘟大聖浄明真君匡阜先生直年太歲神

君神霄斷瘟滅毒大將姚將軍霹靂號嘿歷
嘿錢陳二大將軍五部五瘟使者六丁六甲
神將主瘟行瘟合部神聖衲衣羅漢行疫癘
瘴毒年王月將二十四炁七十二候瘟部聖
衆司省院府雷神官將吏兵天醫使者治病
功曹城隍社令境土神明十方三界無鞅衆
真仗此寳香普同供養恭望天慈洞開靈鑑
(臣)今奉爲(某)入意投丐禳解瘟災保安平善
今則恭依神霄大法奉行斷瘟滅毒寶章符
命給付信人佩服治療重念(臣)戒行未充難

膺重寄又慮信(某)夙生今世罪業深重上罹
天譴致兆災危自非請命於帝庭曷得承符
於所部伏望上帝慈悲高真憫宥先乞赦(臣)
冒昩罪犯許以秉執符章策役行事次丐敕
命徧告所司特爲某原宥罪咎許以自新注
上生名勾落死籍宣告年王歲吏見行瘟疫
神明爲某收攝藥毒放散病身出離門庭各
回所部專丐賜以敕命混合符章俾三界欽
承萬神遵奉俾(某)所患安愈壽命延長仰賴
恩光克符効信干冒威嚴下情無任不勝戰

慄俟命之至謹言
右祝白畢誦中篇隱語及金光呪左手辰
文存姚將軍青面三目闊口赤鬍緋衣大
袖金甲跣足手執金槌雷砧騎雷車領五
方蠻雷有電光自巽方至握雷局書符
斷瘟滅毒寳章
結空成梵真炁自生保制劫運使天長存治
病除瘟符到奉行急急如
神霄真王長生大帝律令
右呪後雷局取東南炁入筆存火光萬丈

照耀四方與符紙上火光炎炎次存太上
降下敕字想玉爐金光從夾脊上從罡風
横過從天目出直射巽方見雷城開真王
正坐陽左陰右青衣童子捧碧玉匣出符
并金色字翠色光瑩下付兆前兆九
拜起身復座静定書符
北斗七元使者


天罡萬丈神王

凡書符看紙長短如何則書前符符成了
加後符上如紙短則書至□鬼二字了却
將四字加在上了加後符念敕呪并斗魒
塗書符到瘟鬼字了存四箇□鬼在符中
瘟字上却書敕字加上畢則加後符
敕符呪
天下四瘟鬼四時寒熱主敕付神符下拒逆
必斬汝急急如神霄真王大帝律令敕
老君神符主收五部鬼王劉(元達)張(元伯)趙
(公明)史(文業)鍾(士季)五瘟行病百毒使者黄

奴百桑雜俗六丁之鬼只今腰斬不問枉罪
急急如太上老君律令敕
敕汝東方青瘟之鬼腐木之精(酉)敕汝南方
赤瘟之鬼炎火之精(子)敕汝西方白瘟之鬼
死金之精(午)敕汝北方黑瘟之鬼涸池之精
(中)敕汝中央黄瘟之鬼糞土之精(卯)四時八
節因旺化生神不内養化作邪精五毒之炁
入人身形或寒或熱肌體不寧九醜之鬼知
汝姓名汝須速去不得久停五瘟疫癘八節
鬼卿黄奴七子百桑弟兄一切雜俗竄跡飛

形準此符命火急遵承疾速奉行
敕斬呪
五瘟疫毒收付七星東斗録鬼一付天丁西
斗收魄知汝姓名急消速去天帝吏兵張羅
布網乘駕火輪吞魔食鬼縛汝瘟精何神不
伏何鬼敢當呪神自滅呪鬼自亡千千截首
萬萬剪形急急如神霄真王大帝律令敕
右呪三遍三存雷火雷炁入又陽肝陰肺
出二神捧敕字從目出以雷局書敕字合
之念梵呪存神霄炁入符

流攴莫耶那阿眉集友多依阿來婆娑出魁
𩲃聻攝百鬼刀利羅亞庶督回我願從波上
清急速敕疾叱咄六甲六乙鬼疰速出六丙
六丁知汝姓名邪魔疰炁魍魎妖精速去千
里不得留停須臾不去吾使大神身長萬丈
雙目雙睛手持鐵索捕捉妖靈長鉗拔舌㗖
食汝形滅汝形影萬劫幽冥急急如律令
高上神霄敕命玉帝頒符授吾法籙掌神霄
真王八威之策丹霄之轝龍章鳳篆紫素之
書千靈萬神莫敢當吾五嶽四瀆隨吾指呼

謹請神霄號嘿歷嘿錢陳二大將斬瘟大將
姚將軍部下合干精兵猛吏前去(某)人家捕
崇辟瘟滅毒治病奔風火急不得停居千妖
萬魅違令速誅明彰報應言功玉虚三界之
内誰敢當吾神劍屠戮威兵疾驅吾在壇前
卓劔相待立俟報應疾
凡書符鎮貼依前書畢於符上寫請姚勝
錢雄飛陳知常三大將軍前去某人家隨
符驅斷瘟鬼蕩盡邪蹤一如律令急急疾
又書符勘斷瘟病不書姓名在符只冩在

符誥上或牒上書符至降敕處亦加三天
諱在符上存金光罩之凡書符治療看病
勢輕重輕則平書重則書至□字時却先
冩瘟字却將鬼字沓冩在瘟字上加符同
前看寒熱如何則一遍用墨二遍用朱書
後符皆赤書熱多則一遍赤書二遍墨書
後符皆墨書如寒熱均平則赤黑相等書
之陽先赤陰先黑
下五方符
凡入人家先蔵身執符在手召將至東方

下符念呪曰
上台虚精中台六淳下台曲生元精流輝清
炁散形十二童子守鎮肝魂安保帝君攝召
神霄九天九雷雷奔電掣助吾行威神光一
照萬惡皆摧急急如
神霄真王大帝律令至南方行符念呪
上台虚精中台六淳下台曲生赤明開圖炎
精扇飈三童一咤洞焕浮飄攝召神霄南方
九天九雷雷奔電掣助吾行威神光一照萬
惡皆摧急急如神霄真王律令

次至西方行符念呪
上台虛精中台六淳下合曲生金精啓運太
白七分魄靈安鎮我得自然攝召神霄西方
九天九雷雷奔電掣助吾行威神光一照萬
惡皆摧急急如神霄真王律令
次至北方行符念呪
上台虚精中台六淳下台曲生元精豁落五
炁流行雙闕上帝萬神化生保家安國攝召
神霄北方九天九雷雷奔電掣助吾行威神
光一照萬惡皆摧急急如神霄眞王律令

次至中央行符念呪
上台一黄驅却不祥中台二白護身鎮宅下
台三青驅魔伐精混沌元一黄象分馳養育
九炁胎生兩儀日月上奔星辰下垂陰陽交
泰風火疾馳攝召神霄三十六天雷奔電掣
助吾行威神光一照萬惡皆摧急急如
神霄真王大帝律令
右呪畢於中庭門外加念東方青瘟之鬼
腐木之精及西南北中央五方了噀水一
口迸雷火入符而去再念

天罡大聖北斗尊星誅斬兇惡滅跡除形邪
魔畏懼膽碎心傾救民疾苦大賜威靈治病
去禍回死作生天符到處斷絶妖精降賜眞
炁聖威奉行(丑文煞炁入)
遺呪
太上玄都四盟飛符九真前駕天丁後驅五
雷八將六甲直符騰天擲地收捉兇徒擒邪
伐惡逆者速誅天瘟歲吏明受帝書仰遵符
命不得停居速收病毒放散病軀解厄消灾
勾落死書敢有違命速送酆都急準

太上好生解厄和瘟符命火急奉行律令敕
吞服符




右符疊書大文敕轉罡炁大呪出筆就念
天罡大聖呪(至)聖威奉行丑文北炁入念
太上老君敕五方行瘟之鬼劉元達張元伯
趙公明史文業鍾士季馮昆思李公仲姚公

伯六丁雜俗之鬼聞吾符命速去千里敢有
違慢即便腰斬不管枉罪唵吽吽衆神稽首
邪魔歸正敢有拒逆化作微塵急急如律令
右呪後噀水一口想雷火迸入符每服三
道以桃枝七寸煎湯下
方位
子日(中庭)丑日(厨下)寅日(厠中)卯日(内堂)辰日(房角中)巳
日(亭臺)午日(大門)未日(次門)申日(東窗下)酉日(西窗下)戌
日(外井)亥日(病人床下)
右凡行住坐卧不得於此方位若收瘟於

本處燒化時宜回避之
北帝和瘟寳章式符訣
凡行用鍊穢如式以大指掐中指中屈三
指壓大指直四指小指羅面印當心存身
爲匡阜先生緑衣道冠坐五色雲中念敕
瘟呪掐五瘟相尅訣呪畢呵炁五口想五
大將五方服色力士巾執刀劔㦸器械東
方李青大將南方耿炎大將西方劉真大
將北方温永清大將中央王忠大將次存
北斗在頭上罡星指紙筆使者春瘟化爲

金夏瘟存爲水秋瘟存爲火冬瘟存爲土
各存驅山塞海大將軍(辰戌丑未)次存北斗七
元星君降真炁灌入紙筆左手握斗訣念
大聖北斗七元君能解疫癘厄四十九遍
書符
玉皇上帝敕北斗真北斗
長生大帝敕君令七元
星天中北極大帝敕告萬神合
至尊神不得違令尅害生民明
天帝日驅敢有不順大聖北

斬萬邪精縛以大繩斗七元
君能解疫癘厄




右符用青紙朱書貼在誥内北炁入符又
或消蝗蟲符不須召將存想等事用梓木
板一片雌黄書蔵境内社廟地中二尺二
寸之下移文本處神祇及申斗司照應或

疫癘或蝗蟲盡滅書於劄内焚患家或焚
本處廟内書符後師定神飛南斗一座存
金光一條直指巽方次收腎炁入脾官降
心火入脾混合爲嬰兒漸大以五方炁成
衣真王相合兆身上心默念
上遊上清出入華房八冥之内細微之中下
鎮人身泥丸絳宫中理五炁混合百神十轉
回靈萬炁齊仙
誦畢化青白光飛上泥丸雙目視𩕄門上
朝眞王至殿九拜口奏眞王出命侍中出

敕付兆召神須臾和瘟使者解厄功曹滅
毒功曹治病功曹從兆下降兆謝恩退歸
心府存功曹使者侍衛再念
大聖北斗七元君能解疫癘厄加念
太上玄都四盟飛符(至)急準
太上好生解厄和瘟符命火急奉行律令敕
呪畢丑文煞炁吹布發符行用
斬瘟符
開天門閉地户留人門雷火神君
塞鬼路穿鬼心破鬼肚燒煞邪瘟

神火神君謹請斬瘟大將姚
斬邪滅瘟勝入吾符中疾疾
斷天瘟四十九祖斷地瘟三十六祖斷廟
瘟二十四祖斷社瘟竈瘟二十二祖急急
如神霄真王大帝律令



右符左手作拳勢右手午文剔訣發火飛
向月建方喝云燒煞一切邪瘟鬼次左手

煞文右手劔訣喝云斬煞一切邪瘟鬼再
念呪
神霄玉清十方天丁青玉介冑龍條虎巾擒
制萬魔搜捉鬼神隨呪所敕道炁潜臻報應
報應壽命無傾急急如律令敕
斷瘟滅毒符



右符存脾中黄炁杳冥想成金光色收上

從天門出入符成金色念中篇塗符
□(四字疊入符)
(陽日用墨書貼上間左柱上)
(陰日用朱書貼上間右柱上)
右符寅文書念潑出來三字不計遍數立
春日書貼尤妙上書前四字入符塗并加
三諱敕出筆斬瘟用太上老君敕東方青
瘟之鬼及五瘟疫毒二呪敕符和瘟用太
上玄都四盟飛符呪敕符再念神霄羽章
敕加用

雲綱落天紀神華燦紫微七眞還帝座九斗
翠玉虛紫蓋重霄嶺玄精朗八隅上有九晨
賔吟詠隱羽書飛步遨北漠長齡天地居按
轡玄羽臺飛行九天居洞虚深幽邃雲綱乘
空轝下有採真士仰招玉晨侣三周陽明上
九回入洞墟高步登帝庭長歌龍飛語玉晨
映北朔瓊條翠隱阿空生九靈臺焕彰耀太
遐天關運重明劫會屢網羅乘我羽行駕飛
步織女河保靈空常化永忘天地多
又呪

中央土宿太星君合自持劔鎮天門下方群
生有災禍祈求符至鬼神驚敢有頑生拒逆
者羅天火光燒鬼魂應犯土皇凶煞者立教
福禍難久存稍有瘟癀不伏者大開天目發
天嗔龍頭使者捧符行報應彰揚顯帝君急
急如神霄真王大帝律令敕
隔瘟法
凡鄰家有時灾恐不知忌炁息傳染者須
當擇一日奏申行移如意書篆符命鎮斷
仍用桃符五箇一面書斷瘟符一面書官

將符依前下符法按方埋之仍用新水泔
一小桶以墨筆書符在内望病人家向澆
畫地界用畫河開五路九宫斷法禁之牒
檄官將守衛再以和瘟符燒於竈中及池
井水缸等處
六畜瘟符
建破子至魁𩲃𩵄䰢
亥魓𩳐魒
天雷發地雷鳴明明暗暗周上
天三百六十火隊隊一切發元

天官斬神中元地官上帝有敕驅逐
斬鬼下元水官斬精六畜瘟邪疫毒
之鬼斬滅除形唵吽吽速斷瘟邪急急疾




吽神姓逐字沙天灾字仲弓地災字元宗
水災字申伯時災字召眞書符下又於背
上書牛□謹請東青將急斬六畜瘟符法

用桐木作片長七寸書三災名釘牛羊六
畜欄四角以水徧洒用滅毒符鎮貼欄門
仍牒官將驅遺瘟神
八景上道祕旨
符誥式(第一道青紙朱書)
太上玉清清微天寳君真符
梵行玉虚之炁告下三界行災主令大神
太歲尊神年王歲吏歲分行灾布疫神明
城隍社令里域神祇本家香火神明聖衆
土地司命六神上遵

符命爲抱患弟子(某)原赦罪愆解禳災厄
收回毒炁放散患軀出離門庭各回所部
仍爲(某)合家男女解禳厄難消弭時災各
得平安毋令傳染一家清泰五福駢臻凡
所懇祈悉干
化育一如
玉清上帝律令

(符内加霐□□)


上天玄化玄洞九五太上阿房總統靈户
玉𢖍攝炁腦華玄覩統御五部通神達古
年月日時告下
具位姓(某)承誥奉行
符誥(第二道黄紙朱書)
大洞上元禹餘天靈寳君符
梵行紫虛之炁告下三界(目前至)一如
上清上帝律令



(符内加𡙎□众)



赤明開圖三天炁和洞丹陽光五藏不枯
三炁所保朱宫扶蘇納鍊流泉生元無阻
年月日時告下
具位姓(某)承誥奉行
符誥(第三道白紙朱書)
太清上玄大赤天神寳君真符
梵行清虛之炁告下三界(同前至)一如

太清上帝律令

(符内加□□□)


黄中理炁元生自尊胃管通幽六府俱存
白元公子桃康命淳養育朱母洞神徃還
年月日時告下
具位姓(某)承誥奉行
右符誥年月上用三天太上印如不用誥

則於符中印之此符及三天上道玉符八
景眞文生神毓質之妙用凡人家被瘟疫
纏繞者宜奏聞師省請降專牒苟畢關温
四將持符告示或添别差官將又或鄰人
家被時灾思患預防亦宜告之後用黄紙
疊書三符作一道鎮宅尤妙前誥雖用三
色紙書以按三天之炁凡告行如宜或用
三套或用黄素書服如備牒瘟部城隍里
域等處冝用一别符誥封在牒内如只用
三色紙書三符亦可如法師不親臨患家

行事以三套符誥一套連牒於上間大門
首燒之一套連官將符於患人房燒一套
及官將符竈中燒又於立春日書上符鎮
宅以斷災沴
書符内祕
先凝神定息書三符手搯三清訣念符中
三呪書畢端坐以舌拄上腭玉訣雙目視
丹田久之玉液滿口用鼻緩收吸入上丹
田吹咽入下丹田混合祖炁成一丸定息
少頃見如水晶色内外洞明中有嬰兒坐

漸大成人以五藏五炁會合成衣絳服朱
履青帔碧玉冠白簡升上絳宫長跪朝見
三清内誦玉經奏陳事意請降敕命須臾
降敕付兆召神和瘟解厄官吏隨兆下降
三禮謝恩復歸位於符上先圈一○真人
于中念玉經了入三字次加一敕字並訖
真人回心宫叩齒三通咽液三過而退
玉清靈寶无量解厄玉經
□輹䡠𨊧□□軿𨌩□權□𨎿□□朝□𨌒
□𨌑□昊天承三炁玉皇付右天□輾𨎿輄

□輔軸□軒轅□□朝䡩軴□□□軌□正
一元天位三皇軌□權䡩□□𨋔□□朝上
清篇南福及五斗三元降界仙拘凡施濟苦
輁□軚□□□□䡩輔弼三境法門圓隱唱
高天𨌩□𨊧□□□鞮□□大醜墮罪更無
原
辟瘟符(青紙朱書)





禁辟七十二種瘟符(黄素朱書)




右符大煞文存八大力士守護符上圈内
加前三品内祕旨字蓋再念天蓬呪布炁
敕遣行用
天赦符

三清上帝玉皇上帝紫微大帝
敕(中指上)勑(中指中)敕(中指下)
三天元使我絶告示諸九州社
命敕妖氛鬼王令神
太陽火太陰道一切諸今日齊
光起皇君天帝欣慶
願賜度東方行南方行西方行
生靈瘟使者瘟使者瘟使者
北方行中央行疾速遠去天瘟
瘟使者瘟使者奉敕而行使者

年瘟家瘟竈瘟鬼瘟一切廟
使者使者使者使者瘟布疫
使準敕三官急急親承速起
者奉行大帝來臨帝命瘟神
行瘟準命敢有劈碎速去
使者欽承拒逆身形速去
不得勑赦已降
留停恩出上清





敕呪
至哉大道元始符命神風静默山嶽藏雲混
元微妙體合自然一炁流行育養群生順我
者昌逆我者殃太上有敕如誥奉行
右呪後再念太上玄都呪同敕遣發
書符存用
端坐凝神定息炷香叩齒三通誦金光呪
及三天内諱想金光映射紙筆墨朱硯之

中書符默奏上帝請降三諱入符敕字蓋
符下圈内加玉帝諱再内重加敕赦二字
默想金光交射萬神稽首並皆遵奉應是
天瘟歲沴各回本部師復神謝恩而畢
道法會元卷之二百一十九





