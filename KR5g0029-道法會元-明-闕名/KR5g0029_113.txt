










道法會元卷之一百一十三邑十
帝令寶珠五雷祈禱大法
入壇啓師
(臣)某不避風刀冒干
天聽(臣)今爲某人投詞伏爲本年(夏秋)以來天
高亢旱萬物焦枯火傘肆張赤地千里枯泉
涸澤民不聊生切恐愚民不敬天地不懼神
明不禮三光不重五穀大秤小斗人百已千
口業身心殺生害命冤牽呪詛抵觸尊卑有
漏幻軀無邊罪障未經洗滌曷遂豐登是致

禾稻焦枯田疇龜拆各社驚惶無門叩告深
慮生民有歸餓殍請求敷奏
高穹申聞師省徧牒合屬咸使知聞特賜
赦釋愆瑕轉旋造化祈求雨澤普救焦枯(臣)
領來詞切念臣自受法之後誓願闡揚旣職
雷司豈容坐視仰
太上好生之德赦下民萬種之愆特賜
勑下雷霆三司差降雷霆扶風黑歷都督濟
民猛吏辛天君統集風伯雨師雷公電母五
方蠻雷馬郭方鄧田五大使者沖天三𨺑雷

兵陰陽日合同雷神先後二天卦炁雷神銀
河二十八宿雷兵二十四炁雷王七十二候
雷王三十六雷公三十六雷鼓力士前後掃
清壇墠收斬旱魃作孽之鬼神前去某處開
借龍潭之水捲水上雲定限某日某時齊赴
行壇廣興潑墨之雲大霔覆盆之雨振九天
之霹靂救萬里之旱乾普濟焦枯大慰民望
臣等干冒
天威罪當萬死下情無任膽天望聖激切屏
營之至謹言

存天門上降金光一道内有金童玉女捧
迎金字牌一面上云奉帝命依法官所奏
如此分明吸此金光之炁嚥下自己丹田
仍罩己身存披髮仗劒皂袍跣足
變神呪
勑吾身勑吾神吾爲玉虚師相君部領玄天
十萬兵巨虬獅子隨雷霆天關地軸擁黑雲
八煞六丁擲火鈴下遊三界擒妖精敢有後
至先滅形急急如雷霆風火律令
右法一句一想

變神
左有日君右有月君前有雷霆後有風雲聽
吾驅使受吾處分振怒天地十二將軍各排
隊仗速降威靈急急如火令攝
右變神訖召將凈壇變壇對鬼户下罩收
捉旱魃下邪念
開旗呪
五雷猛將火車將軍騰天倒地驅雷奔雲隊
仗千萬統領神兵開旗急召不得稽停急急
奉上帝元降律令

右法舌尖於上愕書后土皇地祇令
坤卦虚蓋隨水噀炁吹布旗上(左掐巽訣)
卓劒念呪
青華上帝勑賜劒召雷霆上按九天炁後有
七星熒六丁飛猛火霹靂滅邪精卓劒天地
動風雲雷電生急急如上帝元降律令
右法舌尖上愕虚書青華大帝令
兊卦蓋
取巽炁吹劒上卓劒於巽上噀水想緑波
滔滔持水劒

繞壇呪曰
巡壇一匝立召四靈四靈旣集疾速衛形捧
符執節隨吾而行掃除妖孽驅逐邪精凈吾
壇界聽令奉行
右噀水一口再行巡壇念呪
巡壇二匝立召風雷浩蕩使者風火郞君飛
沙走石掃蕩妖氛遵承符命隨吾而行驅邪
遣厭溥察微塵凈吾壇界聽召雷神
右噀水一口再行巡壇念呪
巡壇三匝立召天神天丁力士五雷吏兵飛

符使者南方火鈴火鈴童子火輪將軍流火
烜烈大震威靈鳴鍾擊鼓隨吾而行霹靂大
噉天地肅清逆吾者死順吾者生淨吾壇所
聽召雷神
右噀水一口畢頓劒於鬼户上回至香案
前右手劒訣叉腰左手點訣念呪
玉皇口勑演法群眞九天之上五色祥雲金
光燦爛照耀乾坤邪妖滅爽制禦萬靈巽户
剔破聽召雷霆龍車嚧唎八煞九星三界聽
令九州知聞元亨利貞速現光明一如律令

右法元亨利貞速見光明(八字念五徧又呪)
雷音電光霹靂攝(一炁七徧)
右取金光炁布壇(加太陰呪)
唵嚩明囉㗶囉娑婆薩訶(兊訣右月現壇)
右掐兊訣取兊炁布壇(加太陽呪)
唵嚩明囉喗哪唎娑訶(震訣左日現壇)
右掐震訣取震炁布壇再搯玉訣念金光
呪取西北天門金光炁布壇以舌尖書
元始天尊令入雷水解卦(坎五震九訣)
紫微鎮壇令入乾卦

右掐乾訣取西北金光炁布壇次歩天地
人三才罡召將(飛二斗)
亨轟滑辣救竟攝(子午斗)
雷威震動便驚人(午子成局)
助威呪
合明天帝香官四直雲中使者飛天捷疾律
令大神奉行急急吾叩天鼓萬神咸集急急
如律令
右以左手掐南離北坎右手劒訣虚書
眞王令翌入水火旣濟卦呼吹呼炁

向坤上(安人才安天才)
右劒訣開乾陰日子午斗貪巨禄文廉武破
搯定舌尖虚書
玉皇令乾卦入
右掐乾訣取西北炁吹于右肩以劒訣劈
破用舌尖虚書
天父令入乾卦
右用前陰斗打開吐出舌尖上令照取諸
將出合前人才天才畢破巽先陽斗魁魎
□䰢魓□魒自子至午掐定魒星取東南

炁舌尖書
眞王令翌巽卦蓋
右劒訣於左邊面前地上畫巽卦開震
召辛帥俱用眞王令取中央黄炁合脾炁
用舌尖書后土皇令
后土皇令鐄坤卦雷威震動便驚人(左手)
(子午斗召五雷)
右劒訣於東南角畫巽卦就手劈開召
五方風雲雷雨電想狂風大震黑雲迷漫
天昏地暗擁出雷神雷電交作風雨應至

召將并功曹土地(掐亥成局念呪)
玉清眞王府焚香關召直日受事功曹使者
速至壇前有事委令
黑煞靈黑煞聖追土地速到庭疾
默呪
唵囌嚧咄呢𡂑囉囌嚧攝(一炁七徧)
存功曹土地從兩眉角出現壇前祝曰
聞今關召伏想來臨仰煩傳令前去關召(某)
神次舌尖虚書
土皇令坤卦

雷霆扶風黑歷都督濟民猛吏辛天君統集
風伯雨師雷公電母五方蠻雷馬郭方鄧田
五大雷神五方孟季師堯芮五大雷王先天
八卦雷王後天八八六十四卦卦炁雷神二
十四炁雷王銀河二十八宿雷王七十二候
雷王三十六雷公三十六雷鼓力士春夏秋
冬四季雷神陰陽日合同雷神雲雷雨部合
干聖衆定限只今赴壇有事委令
遣呪
此間土地神之最靈升天入地出幽入冥爲

吾關奏不得留停有功之日名書上清
右呪畢存功曹土地承令前去噀水一口
厲聲喝去
吾在壇前卓劒相待疾(下令)
緫檄呪
吾是九老仙都君勑召五方雷部神五方雷
神疾速至敢有後至先滅形急急如玉清眞
王律令(下令三聲)
再呪
杳杳冥冥天地同生散則成炁衆則成形以

神馭炁以炁召神聞呼即至聞召即臨吾行
上帝法攝捉不正神所有吏兵將疾速赴吾
身萬神聞吾召奮身立現形稍有違慢者殃
及汝等神玉清眞王府關召
雷霆扶風黑歷都督濟民辛天君統集風伯
雨師雷公電母五方蠻雷馬郭方鄧田五大
使者沖天三陣雷兵陰陽日合同雷神先後
二天卦炁雷神銀河二十八宿雷王二十四
炁雷王七十二候雷王三十六雷公三十六
雷鼓力士春夏秋冬四季雷神陰陽合同勘

合符使雷神雷霆雨部一駕雷神五方孟季
師堯芮五大雷王龍庭水部合干聖衆聞今
關召星火赴壇聽吾命令有事指揮疾
左手掐震訣右手劒訣吸震炁合肝膽炁
嘘炁隨劒劃震卦於香上劒訣劈開存
青炁蓊鬱如此分明
用劒行持
一勑不至爾罪不原二勑不至逆節相連三
勑不至影滅風煙吾聞三清上聖雷霆之祖
也十極高眞雷霆之本也昊天玉皇上帝所

以號令雷霆后上皇地祇所以節制雷霆日
宫太陽星君雷霆賴以威月府太陰皇君雷
霆賴以神北斗九皇星君雷霆賴以樞轄天
命付我我命付汝汝若負吾天令不許吾奉
眞王令澤天夬卦(以劒訣虛書眞王令)
眞王勑命玉帝金符節制雷霆肅清三界將
吏通靈卓劒展旗風雲聚會有召即至有令
皆從雷令一聲雷神響震法官倘違誓約雷
斧揚威將吏若負盟言并以飛劒斬龍爲令
右掐震訣取東方青炁一口歸入膽腑片

時逼嚥直下黄房混合歷下丹田從尾閭
穴上升轆轤運動羊車鹿車大牛車從夾
脊雙關經過玉枕關透上丹田少停漸覺
天昏地暗風吼雷轟至極仰面一吸從太
乙雷府聽令吁出香上存香炁中辛帥現
默呪
唵𠰂唎吒𠱀婆吽吒囌咜吽吒□吽啒㖀𡂙
𡂙吒唵哹吒啹唭□吒神功速吒𠷯嘿嘶吒
咕𠷯勑吒色攝吒急縛吒吽吽㖵哪吒𠯜哪
吒𠯜咭唎吒𠻜嗚塗吒啡唏吻噓吒唵𡀎㗚

吒𠻜嗚吒斬神吒誅魔吒羯帝羯帝吒哪𡀎
哪微吒吽吒勑吒𠷕吙吒急急如風火吒嗚
囌吒□嘶咜攝
右作用呪畢看風雲聚壇了當則批聚合
風雲令
起頭用劒訣虚書在面前
巽卦艮卦
震卦坎卦
離卦(各隨本卦炁訣)
再加二檄劒訣虛書

壯卦解卦
巳上批令檄了雲頭重宻狂風大作結壇
作蓋畢召雷加雲頭慢則焚桃木辛帥符
令
右劒訣虚書玉皇令
乾卦然後雷局運三車升頂轟雷發
電吸巽方青炁吁在香上吸吹吁呼炁於
香上燒桃木香符辛帥立現
祕召呪
唵吽唵吽唵吽唵吽吒唎來耶娑訶(一炁七徧)

右法雲雷風雨到壇存將吏到壇現則獻
茶酒宣檄牒化財念呪
雷霆猛吏神威震九天庭五方蠻雷使馬郭
方鄧田雷公電母風伯雨師聞呼而即至遇
召而即臨敢有違令者罪及汝等神吾奉玉
皇上帝勑
右劒訣虚書
乾卦左手玉訣吸西北炁吹又左手
玉訣
右手劒訣念檄呪

東方魔明柳星之精南方烈煞炬火大神西
方赫猛火猪之精北方黑犬其名惡轟中央
焜電五目五精五方雷神吾知其名呼之立
至迅雷走霆急依上命降赴壇庭天皇有令
火急降臨疾
右劒訣虚書天皇令左手掐卯午酉子訣
作局
雷火豐卦仍焚催雷催雨檄
檄式
玉清眞王府令仰雷霆猛吏天君急準

壯卦上令統集五方蠻雷風雲雷
雨電速至吾壇廣興雷雨大慰民望疾
年月日時檄
具位
再召
東方奴子名木狼南方奴子號熒煌西方奴
子號金勝北方奴子號流金中央奴子號黄
極同運雷車入巽宫霹靂一聲從地起昇入
雷城輔眞王急急如玉清眞王律令
右劒訣虚書

雷天大壯卦
右念前祕呪(一炁七徧)閉五炁雙雷局運自巳
丹田之炁緊閉穀道從夾脊雙關運昇頂
門雙手雷局掩耳閉目轟雷發訣吁呼吹
呵呬仍左手掐卯中離兊丑訣剔出存五
雷現
召四神
天地日月星風雨雷電神吾奉九天勑汝等
速降靈雷公江赫沖電母秀文英風伯方道
彰雨師陳華夫吾佩雷火印呼吸速降臨急

急如天皇上帝律令
右劒訣虚書天皇令
雷風恒卦
存神混合各依方位立壇聽令請諸將隨
令駐劄受兹祭犒
向伸關召諸司將吏雷帥兵馬風雲雷雨電
神旣臨壇所各各整肅戈矛嚴裝甲冑毋得
參差隨令速降定限只今掣電轟雷大施雷雨
以救焦枯慰民所望稽首歸依暫停駐劄(先按)
(合同焚十二帝令定陰陽日先發伺候祭犒)

行凈呪
丙丁昺文電降龍行走蛇躍龜(巳子)白虎甲庚
(卯酉)血食變化煞天厨奇珍(生)百味甘香(未)天
將咸歆(中)雲龍變化寅辰風雨潜行(寅午出)
勑鷄凈天地呪
雄鷄兒雄鷄兒吾今借汝祭雷神化作鳳凰
向天飛受祭之後大奮神威
右噀水於鷄身蕩穢畢
再呪
雷神雷神諦聽吾呪吾宣太上靈章凡食化

爲仙食世酒化爲瓊漿受祭之後各各增長
威光急急如神霄眞王律令
右用丑訣虚書眞王令
解卦
奠酒割鷄或鵝先用大盆養一活魚供養
存魚乃龍也水盆爲潭也則云
酒以行禮理不重斟具有檄文衆神諦聽
宣檄或發催牒請雨或事意遣將念呪虚
書眞令
壯卦

吾禀覃王勑命玉帝金符節制雷霆肅清三
界帥將宣威卓劒展旗風雲聚會有召即至
有令即從雷令一聲雷神響應法官倘違誓
約雷斧陽誅將帥若負盟言并以飛劒斬龍
爲令
入壇祈禱式
具職(臣)姓(某)謹炷眞香虔誠上啓
帝師(列請)恭望
洪慈俯垂降鑒(臣)今謹據奉道祈求信士(某)
等投詞伏爲入夏以來天高亢旱萬物焦枯

火傘肆張赤地千里切恐下民有歸餓殍實
可驚惶遂發誠心具狀歸投雷壇請求保奏
上天懺除罪愆轉旋造化祈求雨澤以甦禾
苗等因壇司得此理難抑郤恪爲奉行照應
當職自受法之日誓願闡揚道化利濟民生
旣職雷司豈容坐視除已飛奏
天闕申聞合屬眞司照證祈禱外以今壇場
開啓號召將行所有
元降合同帝令給發前去(焚合同符)專委雷霆扶
風黑歷都督濟民辛天君關集九州社令諸

路龍神各領社雷龍雷水雷風雲雷雨電神
雲雷雨部一駕威靈前去山川潭洞關借龍
潭之水攝上雲霄化爲甘澤立限只今駕風
鞭霆轟雷掣電大彰神化齊赴行壇廣興潑
墨之雲大□覆盆之雨振九天之號令甦萬
里之旱乾普救焦枯大慰民望上表
太上好生之德下符衆信祈禱之誠竚俟感
通即與遷職濟人功大星火奉行疾
下令噀水存緑波滔滔諸將承帝令而去
即領風雲雷雨電赴壇(祈晴煞伐改意)

遣符呪
都天大雷公霹靂振虚空統兵三十萬炎散
空同中霹靂四時發例海川流洪五雷玉樞
令何神敢不從若有不伏者化爲清靜風
右雙局取五方炁運合自巳雷炁轟雷掣
電噀水存神發訣
雷火豐卦吹出壇前
步驅龍捲水吸雷罡





勑天雷鳴勑神雷鳴勑龍雷鳴勑水雷鳴勑
社令雷鳴疾(下令噀水)



步罡呪
玉帝有勑威震雷霆五雷召雲驅使六丁風
伯混沌雷電奔星天雨下降霶沱如傾急急
如神霄眞王律令

右罡呪發訣畢於北上飛禹歩罡於中訣
打坐片時取五方炁混合雷雨之炁上升
兩手相交陰陽交媾如火熱極暝目發訣

嘘呼吹呬

念呪
吾召東方青龍神我今飛步登陽明天迴地
轉覆六丁太微命我驅雷霆火師一振流金
鈴驅雷霹靂響太清霖雨霶𩃱速降臨敢有

後至先滅形一如神霄眞王律令
澤天夬卦
右焚催雨符見四方雲擁北風作吼黑雲
蓋壇
召會兵呪
召雷將召雷兵揚雷鼓伐雷精領天將領天
兵發天鼓揚天星飛金精執火輪布巽炁斬
妖精
唵吽勑攝五雷疾速行張□領雷兵疾速行
急急如雷祖大帝律令

雷天大壯卦
右取離火合心炁掐離訣閉目發訣召雷
光如見雲電動方下令召雷
直日雷神何在速至疾
右法先有雷聲不須召雷止焚催雨符(噀水)
舌挂上愕虚書六波天主令
雷水解卦
念致雨呪
五帝五龍降光行風廣布潤澤輔佐雷公五
湖四海水緫朝宗神符命汝常川聽從敢有

違者雷斧不容急急如神霄眞王降雨律令
雷水解卦
以四溟呪噀水念木郎呪敕符檄
符式
今仰雷霆都督濟民辛天君急准
上令前去某處關借龍潭之水捲
水上雲定限某日某時速赴行壇以應祈
禱疾
年月日檄
具位(臣)(某)承檄奉行

祖師高元宸照法王紫虛元君魏
右噀水於五方依前轟雷掣電發訣畢仍
前端坐靜默内觀心無雜想如睡魔至
握雷局訣(末二三四指作局)
一轉六神藏(辰)二轉四煞没(巳)三轉動魁罡
(午)四轉霹靂發(離)五轉雷公鳴(中)六轉山鬼
死(兊)七轉陽兵雷將依吾法令收攝六天斷
頭無道之鬼赴吾魁罡之下受死無動無作
(子發訣)
握雷局訣(末二三四指作局)

一轉天關正射(辰)二轉霹靂交飛(卯)三轉龍
神吐霧(中)四轉雷雨廣施(離)五轉飛沙走石
(坤)六轉山鬼伏摧(酉)七轉陰霆將兵依吾法
令收攝六天斷頭無道之鬼赴吾魁罡之下
受死無動無作
右法祈禱用桃木書辛帥符及書天火青中
光風雲雷雨電令卦炁於香罏内焚凡用帝
令從小至大先四聖令天罡令三光令三官
令祖師令眞王令九宸令土皇令紫微令天
皇令逐一次第用之必應諸令俱出於寶珠

法中卦炁隨用如祈禱三日不應定是此方
當旱居民等積怨大過必須具奏三天三官
首罪祈恩請命行持必獲感通不可心焦苦
檄將吏又恐自己之過反受其殃亦宜奏帝
自首罪過凡焚符宣呪隨意召將心呪皆可
如霖雨大降畢則取雷復壇謝師焚合同功
德解壇候言功醮謝右如風雲到壇雷雨不
應則權暫祝將下壇於次日辰時發催牒諷
經啓師號召帥將如前作用凡祈雨非爲小
可乃陽行陽報法官三日前凝神聚炁少語

忘言以一身精炁上合天心實須至誠一念
中間感動天地夜靜入室端坐盤足閉五户
衮水火交媾聚炁於丹田對局作用焚捲水
上雲符
此法諸將皆可用如不用辛則改鄧張蕩兇
亦可但於中換召法召呪内工一同








道法會元卷之一百一十三







