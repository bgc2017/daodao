










道法會元卷之五十八(五十九/同卷)好三
　上清玉樞五雷眞文
　　　書符
夫書符須於壇殿或淨室軒庭之所加天罡
所在望空設案備紙筆墨硯朱砂淨水合用
之具以烈火焚香令煙馥鬱却開旗卓劒出
印依法變神從天門步入中星握固法訣念
呪左手大指掐丑上一節名衆鬼目仰面看
天却向支干方吸炁存三台頂上七星目前
住立書符罡圖于左

　(左脚步□)
　(并丁字脚)
　(西北步起)
()

　　　步罡呪
一步天星回一步崇惡伏三步水逆流四步
凶邪滅五步雷公鳴六步六丁神七步青龍
加太乙剔起雷火發萬里
　　　又呪

吾是天目與天相逐晴若雷電光耀八極徹
視表裏無物不伏兇惡鬼神滅吾魁罡之下
急急如
祖師五雷上帝律令
　　　敕硃呪曰
陽精朗照陰鬼當衰神朱赫赫光耀太微我
今所化萬惡皆摧三炁成火七炁成台三星
俱照符到速追急急如律令
　呪畢左手握紫微印印心右手執筆存身
　爲天師念十二時辰二十八宿十二月將

　北斗名號次祝筆呪曰
謹請五方猛吏雷公電母風伯雨師五方蠻
雷使者直符功曹速降威靈入吾筆法之中
書篆雷符前去某家救治病患立獲痊安急
急如律令
　呪畢握雷訣望巽吸炁一口閉定依法如
　式書符
　　　召四神(祈雨)
五月五日以黄羅一尺二寸朱書赤雞紫鵝
二符誦木郎呪午時投東北水中或井内

　　　赤雞符




　　　紫鵝符





　於凈室設四神位以香果燈燭茶酒遥望
　東北再拜默召四神雞鵝先現次觀神形
　遇旱涸之年則禱之易感
　　　祭四神(即四溟/神也)
五雷經云有四神主掌風雨事一東南之神
丁文廣人首龜身號玉雷浩師二西南之神
丁文行人首龍身號火光流精三西北之神
丁文達人首魚身號虚精大華四東北之神
丁文惠人首蛇身號洞陽幽靈此四神太初
混沌之時水之精也大禹治水令四神鎭四

角又云八卦之精凡禱此神不可輕易觸之
則至大水漂浸洲渚沈没山川宜於五月五
日灑掃淨室畫四神真像列淨茶酒果鮮粽
錢馬禹步丁罡掐本師訣呪曰
金闕降聖玉帝上符吾受太上乾元之炁法
天像地救護羣生命衛護之威靈將防禦之
吏兵疾速赴行急急如
上帝律令
　呪畢化錢送神法師若能頻祭凡祈禱雨
　暘大有感應

　　　五雷朝斗法
五雷經云世間男女能常誦斗呪者可延壽
命書符呪水治病驅邪遇斗見時望北端簡
淨衣步七星罡禮四十九拜訖存三台華蓋
北斗七元次想己身左右前後作五色雲炁
蓋覆一更朝禮至三更三點朝畢再拜次入
淨室供養北斗像前然燈焚香誦呪曰
斗魁七星衆靈之精輔弼二相三台明象六
丁玉女紫微四時天罡天元坎水八玄四目
神仙金童傳言誦滿百遍七眞應現延壽驅

危斬毒滅妖祈求任意保真富貴自有光明
乾元亨利急急如
北斗太玄律令
　若能持誦百遍千遍靈驗非常
　　　七星罡圖






　宜擇凈地建壇法師垂手各掐丑上鬼目
　左脚踏星右脚踏徹却入合次入台次入
　眞却入元雙脚立罡上叩齒取簡朝拜次
　呪水吞七星靈符令人䰟神澄正道炁日
　新兼可治人疾病功驗無比
　　　呪水
凡有大疫之年呪水遍施救濟患苦當設案
向巽方案前置一淨瓮貯新汲井水以空凈
盂一隻置在案上法師上香依法變神握訣
存想步七星罡臨瓮所先左脚入斗返脚入

元次入太入帝入水入火入立入天至台星
八字立輔弼上左手握真武訣指定瓮中次
呪曰
五方太一神精北帝太華玉漿隨吾眞炁爲
吾發揚崑崙流液翠境妙香神明一視萬鬼
咸藏急急如
北帝律令敕
　呪畢取天罡炁吹入瓮中次左手搯天罡
　訣右手將凈盂於瓮内取水一盂面巽呪
　曰

東西南北天地生死攝
　呪誦二三百遍畢搯天罡訣取天罡炁吹
　入盂中次左手换天蓬印念天蓬呪仍取
　天罡炁入盂中次左手雷局呪曰
神水洋洋萬里精光五雷布炁斷絶不祥歸
脾入冐透膽穿腸百病速去通流膀胱急急
如律令
　呪畢吸巽户青紅炁吹入盂中次取五方
　正炁入盂中又面辰念前呪一遍吸黄炁
　和雷局吹抛入盂中却將盂中水傾入瓮

　存五雷電光神將吏兵俱入瓮中行神市
　炁宜在一心存用密卦瓮口遇有請者給
　與之能治百病若有祟之病用桃枝七寸
　長搥碎同法水煎若有魘穢之家給與洒
　蕩解除
　　　呪水罡式






　　　遣水祝將
法師依法變神握訣存想步罡厲聲云本院
神將吏兵等衆諦聽吾言今有(某)請求神水
救治(某)病煎藥吞符當令邪精束首蠱毒滅
形山魈絶跡百怪落傾四百四病甦息安寧
北帝神呪法令不輕願得速痊神驗如聖急
急如律令
　呪畢以劒指請水人家住方噀水喝云速
　去某家救疾然後收劒歸神
　　　遣水罡


　(木金天門步入)

　(土火水文)
　從天門歩起至土旋身入斗中左脚踏火
　右踏土土横火直如丁字却指揮行事
　　　呪符
凡給符與人並用南斗訣或雷局焚香聖前
煙上熏過默呪曰
無上三天大法師太上紫微諸靈神今有(某)

爲(某)病請符吞服願此靈符威靈莫測志合
天心吞帶鎭貼誅邪斬精止絶鬼魅永斷蹤
由勞瘵蠱毒滅跡除形病者服之五臟安寧
急急如
上帝律令敕
謹請天雷力士地雷力士風雷力士火雷力
士平天大將軍平地大將軍平魔大將軍攝
魔大將軍流鬼大將軍通天地運五行鳴鍾
皷遶乾坤天兵地兵神兵水兵鬼兵各百億
萬騎上張天羅下布地網誅鬼妖捉精邪吾

奉帝敕火急奉行
　以符付請符人急持到家以新汲水令患
　人面巽方吞下
道法會元卷之五十八

















