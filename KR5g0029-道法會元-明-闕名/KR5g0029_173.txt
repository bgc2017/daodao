










道法會元卷之一百七十三邙三
元應太皇府玉册
返眞篇
人精神未期空散無疾而遽終者先啓斗
闕及關地司以緋線九尺札桃木三寸於
卒死人左手中以素帛丹篆返眞符覆其
尸次於其床下以瓦盆貯水一斗七升次用
青竹六尺懸白旛一首書卒死人年月日
時姓名旛後亦書返眞符師執之丁罡三
歩望癸地指紫微訣歌曰

陰靈來我旛陽神反汝殘北斗天蓬勑
玄武開陰關
誦七遍每一遍呼某甲名以旛召入其尸
所再呪曰
元亨利貞魂神皈形五藏萬靈不受死經
回尸返神永保康寧急急如北帝勑
引罡炁剔訣于旛上未甦再召如初法人
之祖考未生陽界者亦可召之倘非德業
虛白未足與議也應回尸起死若非文始
之眞未能回骸度人妙在師心誠出卒人

之家兼尸魄素無惡逆寃對此三者俱備
必致返眞感通矣
返眞二呪
三部神生八景已明吾今召汝理神還魂急
急如北帝勑
返眞符



混元追生魂法

北斗眞元攝天玄地聖攝天聖地玄攝北帝
追魂攝眞武將軍行法攝大禁神勑攝雲電
北帝攝九遊眞聖攝衛靈神降眞攝天聖地
聖攝六丁六甲收魂攝



右法治誤死枉死卒死但心頭稍煖者可
治用黄紙比中指中節念一十一句呪寫
成六甲六丁字燒灰男左女右吹鼻中令

人耳邊叫小名北斗炁玉皇訣
上道策詞
上樂之虛抱玄入白實妄相融元眞不隔祥
發五華煙纏九室
六合應三雲八景回二赤策蓋廣寒庭飛神
洞濠宅
右此策詞言無韻麗難測其淵宗會上經
貫明三道惟宅心靈宇者可造其微夫靈
鈞廣推所以調六炁也琴心三叠所以舞
胎仙也是眞道以虛靜爲本玄白以合和

爲根若以至虛合和則天籟自鳴若以至
靜養神則空歌自奏乗斯虛靜之勢抱玄
入白實妄相融仙凡之有間哉凡眞旣無
間隔則眞道日可成矣未有内無眞而致
眞自來内無妙而致妙自應也煙纏九室
者能混萬神於九變則辟非滿於泥丸祥
發五華者能招灝氣於三田則華植於紫
户然後三素之雲蓊鬱於六合之官八景
之神朗明於二赤之部遐則九載邇則三
秋策軿北蓋神飛倒景嘯命千靈宴謁紫

宸非霄邈之才眞人之儔何能造其微哉
玄白之道頓漸有二精符一妙功無毫厘
且玄一虛室生白之道乃知白守黑求死
不得是也上道守玄白之法是知白見黑
忘形坐守者是也策内雖載其微守之者
未去顯心則無冀其驗犯之者留意黄赤
則必有其殃顯灝氣三素亦略得明其萬
一餘皆天眞祕禁不敢輕露能者見前門
庭其堂室可造矣
青靈眞人守玄白之道

眞人曰守玄白之道坐卧任意存泥丸中
有黑炁心中有白炁臍中有黄炁如絲漸
漸如雲以覆身因變成大火燒身通洞内
外如一自早行次達于午便使人長生犯
色立死
雲林夫人三素之道
夫人曰仙眞之道以耳目爲主視色則目
暗廣憂則耳閉北病從内而外奔也非復
有他至半夜先開目東向以手大指背各
左右拭目就耳門再使兩掌交會於頂中

三九過存目中常有紫青絳三色雲炁出
目前此是内按素雲以灌童子陰呪曰
眼童三雲兩目眞君英明注精開通精神
太玄雲儀雲嬌翩翩保制雙關啓徹九門
百節應響朝液眞身上升玉宫列爲上眞
呪畢嚥液五十過久爲之徹視十里此眞
仙之道不獨耳目矣
徹視符



灝氣
灝氣眞人君曰子後午前面南或正東坐
以舌撞右頰生金液九撞一嚥九嚥而止
次以舌撞左頰生玉液七撞一嚥七嚥而
止次舌右邊直下生靈漿八撞一嚥而止
上次下齒邊外生神水十八撞一嚥二嚥
而止次右上下齒邊外生瓊華十八撞一
嚥二嚥而止次上腭生灝氣三十六撞一
嚥而止次掐子文上閉息存心火下丹田

如碧海衝開浮出天珠案大如珠(一云朱案大)
良乆水開透下臍下徃丹田去再閉炁一
食乆三十六日退穢除積便身輕顔悅百
疾皆愈
五將法
都統符



鍾師符



寶耀符



伯拒符





兵侯符



資寶符



日魂符




月魄符




右天蓬符可以變神炁及牒都統用都統
符可以蕩非孽五將符附諸關引亦可吞
佩却邪七元符醮斗書黑旛扦燈上返眞

符追魂用日魂符伏狂邪月魄符度孕厄
應篆符觀靜炷煙啓詞書訣目竟當還眞
推月直所統
鍾師主春木旺七十二日寶耀主夏火旺
七十二日伯拒主秋金旺七十二日兵侯
主冬水旺七十二日資寶主四季土旺各
一十八日
又直時者(椎日用交相差使)
鍾師主丁壬寶耀主戊癸伯拒主巳庚兵
侯主丙辛資寶主甲巳(或於日時中發月直符爲吞佩者德)

訣目
紫徴印(亦名伏魔印反魂用以左手小指從四指背上過三指勾定小指大指掐)
(定四指左邊上節直二指)
二景印(書日月二符用以左右手中指各入大指下相㡳如環次交兩手二指直)
(四指五指)
元帥印(發五將及使用以左手二指入大指根大指掐中指中節)
鍾師(卯文)寶耀(午文)伯拒(酉文)資寶(中文)兵侯(子文)
以上書月直符用每將直七十二日餘十
八日資寶所統也或於時中發月直符佩
帶亦可

召都統印(篆都統符用以左右手中指相勾兩手大指二掐四指中節右已上)
(並用天蓬呪納罡炁呼之)
關式
元應太皇府
今據某詞稱某事投匈驅治保安者
右關某將吏並部下神吏等衆請火急俓詣
某處收捕邪識付所屬正祠通吐禍害因由
依律治罪以明
天憲毋致留滯故闕
年月日時關

具法位姓押
牒式
元應太皇府牒一炁都統大將軍
都統符
據(某)處(某)人投詞爲(某)事得此今與依法
行文者
牒候到請將帶吏兵等衆俓詣某處收捕邪
精赴天一北獄依
法治罪毋致違滯故牒
年月日時牒

九天上輔北極天蓬大元帥眞君
右眞君銜下篆天蓬符用天蓬印封皮亦
用天蓬印不用謹封二字啓聞元帥靜夜
以金錢化之若故炁小妖只關月直不用
此牒凡篆都統符及五將符北向燃香依
法訣目凝神視其丹筆書之呪曰
筆行神行魁罡散靈辟恠除病保合利貞急
急如律令(引罡炁統筆成符隨其符存神也)
太上除妖恠治邪殺鬼鷹犬章
具職位(某)誠惶誠恐稽首頓首再拜

上言謹據(某)貫入意及鬼禍因依云若不
披露丹誠歸投
大道救拔必致凶邪枉害死於鬼妖之手
臣承皇民詞訴看詳兇恠强邪無由解治
縱肆毒害不懼
太上正教理宜除翦肅清以明
天憲謹伏地貢章一通上詣
三天曹治上請
北斗天罡萬丈神王威劒神王精騎五斗
大神五湖大神火鈴大將軍五雷使者飛

鷹走犬使者北方天蓬三十六大將黑衣
兵士聾兵啞將無面目大將軍斗中天醫
治病神吏一合下降病家四布圍繞上張
天羅下布地網斷除爲禍鬼祟收擒作害
邪精辟斥故炁掃蕩妖氛送徃
天一北獄依
律治罪施行救治病人邪炁淨出五臟收
攝魂魄劫返三宫添益壽筭落滅灾迍勅
制地祇鎭護家門恩惟
太上分别求哀臣愚謹因二官直使正一

受事功曹左右官使者陰陽神訣吏科車
赤符吏剛風騎置吏驛馬上章吏飛龍騎
吏傳言金童侍香玉女飛玄衛眞上使傳
言奏事仙吏左右龍虎君各二人出操(臣)
爲(某)拜上(某)章上詣
三天曹門下上達伏須
告報(臣)誠惶誠恐稽首頓首再拜以
聞
空三行
(臣)姓(某)係(某)觀立(某)壇靖焚修

空三行
太清太極宫太上老君道德天尊道前
空三行
太歲年月日於(某)家拜上
飛鷹符



走犬符




結盟戒
持元皇十戒百日齋心列帛於華晨之下
魚鴈禮天瀝懇投詞盟天告戒然後起檢
以付之庶幾珍貴也其結盟之物賑濟不
足或投之名山或得其人則不待金帛而
後傳也
精思式
元帥眞君靈姿高秀赤羽飛衣雲錦丹裳攝

統方維執玉㦸持印四面八臂也啓詞當
存尊形首建華晨冠佩流金火鈴素羽飛
雲之裳伏三昩火鈴總輪上宿光回諸天
書符請炁存月直五神五色繡衣朱幘金
甲都統大神玄冠黑幘緋衣金甲吏兵朱
衣甲鎧秀質罡魁俄造之有倏化而無應
念尋聲無逺弗届
元帥下降曰
甲子丙寅庚午辛未甲戌庚辰
癸未丙戌庚寅壬辰癸巳乙未

丙申丁酉辛丑壬寅辛亥壬子
癸丑甲寅丙辰丁巳己未庚申
時直主者
登明將宗吾元(亥時)河魁將何宴卿(戌時)
從魁將崔忠權(酉時)傳送將高宗立(申時)
小吉將胡宗旦(未時)勝先將劉惠舉(午時)
太一將秦旻文(已時)天罡將閻道宗(辰時)
太衝將牛清卿(卯時)功曹將徐宗祐(寅時)
大吉將馬德輝(丑時)神后將夏士廉(子時)
元應太皇府法至此而終近世别本又增

以變神訣啓請呪等說皆言辭鄙俚顯然
不岀一手雜亂上法溷玷神文大爲不便
及有火繩符成敗法並鬼營法亦皆非出
此書今並行削去況五元玉册悉是至人
流傳委非雜術常法之比如董大仙以天
蓬法脩用成眞邇來世傳其法皆逐時增
添混雜正典已與五府正法相逺此書元
有者不宜隱藏秘妙以誤後人若其所無
者不可妄增清雜以穢正典學者各以教
法爲念同寶愛之幸甚金(允中)謹書


道法會元卷之一百七十三








