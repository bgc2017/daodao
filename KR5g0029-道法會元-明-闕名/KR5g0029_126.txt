










道法會元卷之一百二十六夏五
九州社令雷法
結壇呪
元始老君勑天地水三官山川五嶽四瀆崑
崙九土日月五星九曜二十八宿三十六雷
璇璣玉衡五斗眞人百億聖衆咸當承奉衛
護吾身斬邪滅惡馘魔收鬼九州社令疾速
奉行(下令一聲)
淨壇呪
清淨之水日月華開中藏北斗内降三台吾

今洒蕩禍去福來急急如上帝律令
開壇呪
天元海神蒼伯虎母流暘降災金木火土風
伯雨師星馳雷鼓敕動玉清龍飛九五急急
如雷祖大帝律令(下令一聲)
發符呪
龍騰虎奔風火交并霹靂電掃風伐火征當
符者死逆符者轟上帝有勑符到速行急急
如上帝律令(下令一聲)
祕呪

唵叱咄咤唎叱咄吒唎吽□攝
唵咈吽唵叱攝元始上帝敕行巽門速召蠻
雷急召雷神急急如律令
唵唎叱攝三元大帝五嶽山川九州九炁土
木威靈吾今呼召疾速來臨敢有後至滅汝
眞形急急如律令
唵叱叱咄咄吽吽吒吒□□亞啞攝
唵叱咄叱攝吽吒唎娑婆訶
一炁都督雷府分司急召康堯劉德吕魁疾
速催督馮遷張像韓育賈萌范杞盛秀張謙

黄明鄒混吴從王簡孟璋孫亨郭貞齊慶王
霸趙元海宋夔吴琰張信魏清孫海李明丁
文仲閻世沖社令一行雷神聞今呼召疾速
來臨會合三司大降雷雨敢有後至千神斬
首萬神斬形永爲下鬼無復眞靈急急如
神霄玉清眞王令(下令)
九天雷祖大帝勑(下令)
左手握雷局右手劒訣暝目存至念宻呪
陽雷急急降陰雷急急升召起雷光發呼起
霹靂鳴(或就雷局激發去)

三五飛步罡


風從吾起火從吾興令隨吾轉雷神速臨



天雷速起神雷速興龍雷速現水雷發聲社
令蠻雷疾速奉行
破地召雷罡





呪曰
吾領三元入坎宫歷艮登乾升昊穹復歸震
闕登夔龍兊宫命我兵千重坤維雷馬歸巽
宫稽首北辰華蓋中
步北斗罡呪
白炁混沌灌我身禹步相催登陽明天回地

轉步七星躡罡覆斗濟生靈衆神護我斬妖
精一切邪魔俱滅形千災不干我長生我得
長生朝上清急急如律令
步三台罡呪
上台虚精保我千齡中台六淳衛我身形下
台曲生斬滅邪精台星到處大布威靈
九州罡(加步前罡内)




唵吽吽韓難延乾夷勑兊卦擁雄兵艮宫封
鬼門離宫駕火輪北海湧波津人門撼地軸
震雷霹靂聲狂風摧山嶽諸將護吾身急急
如律令
初召雷神呪
雷霆號令勑召衆靈上通無極下徹幽冥先
天月孛副帥雷君康劉二帥提點雨霖吕魁
使者承符速臨五嶽四瀆山川之英九州社
令血食之賓大轟霹靂普降甘霖吾奉帝命

召汝來臨若違帝命如逆
上清急急如律令敕(下令一聲)
默召呪(即社雷祕諱)
唵□咬㖿哪呵𠷯集㕹㕹呵味娑婆吠□咡
囁□𠺌叨唎聖遮賢回我原從叱咭𠱀喼唻
急降急攝(下令一聲)
二召呪
社令雷神玉府威靈呼吸風雨掌握鬼神上
至酆都下及幽冥雷電霹靂遷發嚴行代天
執令伐惡施刑威威赫赫助國救民隨吾符

命速震雷聲急急如律令(下令一聲)
三召呪
玉帝有敕威震雷霆五雷龍電驅役天丁風
雨浩浩雷電奔驚符命告下雨澤如傾急急
如律令(下令一聲)
召雷默呪
光輝返照太乙之精呼電召雷魍魎滅形敢
有干試風火無停吾奉帝敕永保長生急急
如九天雷祖大帝敕令(下令一聲)
祕呪

雷霆雷霆斬滅邪精風火電光毁滅妖氛前
火紅熾後火炎焚吾驅雷公霹靂大興天關
左轉地軸右奔雷神速起不得稽停急急如
九天雷祖大帝律令(下令一聲)
又呪
鳴鼓雷神混電轟轟惡魔明滅猛烈石崩雷
主律令準敕奉行天雷力士受命玉清邪妖
惡鬼霹靂震轟急急如
玉帝親機勑命號令(下令一聲)
流火陽日呪

熒惑一星驅飛火輪萬里烜赫霹靂發聲急
急如南方火德星君律令(下令一聲)
金虎陽日呪
雷霆大神金虎將軍威雄猛烈摧破山林急
急如律令(下令一聲)
朱雀陰日呪
朱雀凶星伐物誅精騰天倒地驅動雷霆急
急如律令(下令一聲)
金虎陰日呪
玉帝敕命太乙雷轟響振三界萬里奔騰怒

氣爆烈霹靂衝鞫妖邪粉碎元亨利貞急急
如太乙雷霆轟振敕煞攝(下令一聲)
欻火呪
欻火大神五嶽齊傾吏兵神將速赴吾身霹
靂神君速振乾坤急急如律令(下令一聲)
二祕呪
天文玉光太乙伏藏火師風伯四目皓翁炎
君守氷捉火揚晶雨令何閉風令何頻神威
月華金仙發程水火同源閼伯玄靈三官開
朗五帝合眀太上敕令雨降雲騰急急如律

(令下令一聲)
三祕呪
奉敕眞王都天神罡破地召雷誅滅兇殃五
雷使者急赴壇場神光灌注焚化天章百怪
消滅萬萬奔亡急急如律令(下令一聲)
四祕呪
攝天大士太乙元君雨師風伯掌籍司官速
令六甲六丁大力天眞驅毒龍神普赴法門
摧山倒海海竭樹枯吾符到處何神不追急
急如風火雷令疾(下令一聲)

五祕呪
神人驅神六甲六丁太乙天丁疾速通靈掌
籍司命電掣雷奔急急如風火雷公疾(下令一聲)
六祕呪
五雷五雷速降九垓上帝有敕鞭龍掃埃木
星下附吐雲行魁大震霹靂邪鬼摧崩急截
急截霖雨速來急急如
神霄眞王大帝律令(下令一聲)
七祕呪
東岱扶桑西瞿耶尼南閻浮提北鬱丹越四

方玄景盡化濃雲結陣成蓋遍滿乾坤如違
正令飛火滅形急急如
上帝律令(下令一聲)
八祕呪
五方龍神奉上帝命代天行化濟度群生已
乆亢旱金不相生吾書符命召龍興雲大施
雨澤速逞威靈立甦苗稼保歲豐登急急如
上帝律令(下令一聲)
九祕呪
天皇地皇雷霆合蒼應物發機旁合八方響

激高穹動及渺茫神子攝雷公發萬物昌急
急如南方轟天霹靂攝
吽吽吽𠰢攝急急攝(下令一聲)
斬虹蜺呪
天雷隱隱日月合形五雷聚我閃電奔星敢
有穢污攔截雷霆神將速去斬妖滅形急急
如律令(下令一聲)
斬魔呪
天雷隱隱地雷合形神雷一發水雷合兵蠻
雷一作鎭定乾坤霹靂使者淨目大神瘟毒

使者雷公將軍西方欻火風動乾坤翼宿助
我誅斬滅形急急如律令(下令一聲)
呪畢將斬虹符三道同金錢燒歩罡


欻火呪
律令大神萬丈藍身氣衝雷陣掌握雷霆手
持雷鑚呼集天丁上下交接脚踏火輪水火
縱横魁罡眞人天丁力士降雷將軍行神布
氣助救人民大顯神通彰威現形兇頑百怪

誅斬滅形恭承符命不得久停急急如
雷祖大帝律令(下令一聲)
雷公呪
閼伯玄靈雷師雷公雷霆主帥監威召龍持
山火令烜赫交通五方蠻雷降火行風天上
地下萬鬼潜蹤急急如律令(下令一聲)
震威呪
神靈威猛震威伯仁九天賜號帝雷急臨唵
𠳤𡄦唵嚙𡄦急急如
六波天主帝君律令勑(下令一聲)

步罡發遣
風發一火起二雷動三
回罡
風生一雲合二電掣三雷轟四風從吾轉五
雨即到壇
召吕使者呪
舉水激火布子行午昇陰降陽混合三光羅
計炁孛破軍天罡二十八宿諸將佐傍天昏
地黑鬼魅潜藏吕魁使者速離巽方聽吾號
召激破兇殃霹靂大振萬鬼滅亡急急如

高上神霄玉清眞王長生大帝律令勑(下令一聲)
社令開壇先燒四符念呪逐一燒在四方
了然後令四人各持起煞符四道在四方
一齊燒就念起煞呪畢下令一聲從便念
呪下令呼召


道法會元卷之一百二十六













