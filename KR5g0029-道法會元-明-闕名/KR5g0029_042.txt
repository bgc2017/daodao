










道法會元卷之四十二雅七
清微仕進文檢
奏九宸(上崇明金元心章)
具位(臣)姓(某)誠惶誠恐稽首頓首百拜
上言(臣)奏據(某)投詞稱以夙荷上恩受生
中國遇聖明之運崇儒學之風師友指迷
經書發跡今歲
國家大比天詔下頒詢事考能搜才赴省
然以某自㓜至長誦詩讀書坐完行尋朝
磋夕切日益其所未至月增其所未能希

慕先猷登躋要路而慮年庚尚滯星曜差
躔值諸蹇剥之灾曷致泰亨之吉伏聞眞
元立教太上垂科濟度有縁許伸皈嚮是
以詣臣求拜章文祈賜天恩注名桂籍臣
叨叅法籙職在關謄旣領來詞理宜敷奏
謹爲恭遵元降進呈
崇明金元心章奏聞者
空五寸篆符
右章泄自太虚流降三界臣謹謹端肅百拜
上奏

神霄九宸上帝(陛下)恭望
天慈俯垂省理即賜恩命宣告九霄諸天臺
館府閣行下九天三界合屬眞司日君月后
大聖五行五斗星君二十八宿十二宫神本
卯元辰諸天星宿主爲(某)解除命運限内所
犯天羅地網五虛六耗七傷八難九横三灾
一切厄會並希赦宥解而釋之㫖命九天長
生保命君廣寒宫中文昌奎宿君九天開化
主宰梓潼元皇帝君掌桂禄二籍仙官九天
掌禄上卿華蓋大仙眞君蓬萊仙宫合干仙

宰一合下降主爲覆䕶某等心性開悟見識
該通事業日新聲名時譽今歲秋試克遂甄
收來春省闈必先超達至于就試之日校藝
之時舉筆成章文氣變化允賴造就不負生
成臣干冒
天威下情不勝激切俟命之至謹奏
年月日具位(臣)姓某上奏
謹遣
九天捷疾焚炎符使楊傑操捧
上達

可漏式
神霄九宸上帝(陛下)具位(臣)姓(某)謹内封
方函式
奏狀上詣
神霄九宸天宫(進奏)具位(臣)姓(某)謹外封
箋北斗(上紫皇上道心章)
具位(臣)姓(某)頓首百拜
上言(入意臣)領詞䖍切理難抑違謹遵元
降進呈紫皇上道心章奏聞者
(空五寸篆符)

右章泄自太虚流布三界(臣)謹具狀端肅專
拜上箋
中天大聖北斗九皇上道帝君(闕下)恭望
聖慈允俞懇請即賜聖㫖告下星宫斗府二
十八宿十二宫神本命元辰諸天星宿(同前結尾)
箋三官(上萬梵洞章)
具位(臣)姓(某)百拜
上言臣箋據(入意臣)領詞䖍切理難抑違
除已章奏宸廷斗府請恩施行外謹遵元
降進呈萬梵洞章上聞者

(空五寸篆符)
右章泄自太虛流布三界(臣)謹再拜上箋
上元一品天官大帝
中元二品地官大帝
下元三品水官大帝(聖前)恭望
聖慈允俞所請即賜聖㫖告下三宫九府百
二十曹合屬去處咸令照應特爲某解除命
運限内所犯天羅地網五虛六耗七傷八難
九横三灾一切厄會並希赦宥解而釋之(同前)
(結尾)

箋魏祖(引進)
具位小兆(臣)姓(某)
謹據(入意臣)叨叅法籙職在關謄旣領來詞
理宣敷奏今修具章奏一方函敢乞師慈轉
聞泰玄都省三位眞君特賜謄奏
高上玉清眞王九宸上帝(陛下)未敢自
專謹具箋狀端拜上啓
祖師高元宸照法王清眞紫虚元君道前臣
恭望師慈俯念宗枝允俞所請或恐奏箋謬
誤語句無倫行列不端不合玄範就乞哀憐

削治正定必使上合天心毋令遺却仍丐不
以他類章奏進達敢祈速應請頒勑㫖降付
三省行下三界十方合屬眞司咸令照應特
爲(某)解除命運限内所犯天羅地網五虚六
耗七傷八難九横三灾一切厄會並希赦宥
解而釋之次丐㫖命九天長生保命君廣寒
宫中文昌奎宿君九天開化主宰文昌梓潼
道君掌桂禄二籍仙官九天掌禄上卿華蓋
大仙眞君蓬萊仙宫合千仙宰一合下降覆
護某心性開悟見識該通事業日新聲名時

譽今歲秋試克遂甄收來春省聞必先超達
至干就試之日校藝之時舉筆成章文氣變
化允賴造就不昧生成(臣)干冒
師嚴下情不勝惶悚之至謹啓
年月日具位(臣)姓(某)箋奏
謹遣
九天捷疾焚炎符使楊傑操捧
上達
可漏式
祖師高元清眞紫虚元君(道前)具位(臣)姓(某)謹内封

方函式
箋狀上詣
高元宸照宫(進上)具位(臣)姓(某)謹外封
申雷霆九司(上三境伏魔章)
具位姓(某)
照據(入意)除已章奏宸陛希恩照應外謹
遵元降進拜三境伏魔心章上聞者
空五寸篆符
右章泄自太虚流布三界志心上啓
雷霆九司眞君(聖前)恭望

聖慈允俞所請即賜保奏宸廷請降恩命宣
行三界昭示十方覆護某心性開悟見識該
通(同前結尾)
開天符誥
元始一炁開天通三界玉符
恭準
元降道㫖符文所至三界咸遵萬神侍衛
奏入天門
(空三寸篆符)
右謹上請

天闕掌關諸君三界主者準此證應毋得稽
滯速達帝廷立俟昭報一如律令
年月日時告下
謹遣
九天捷疾焚炎符使楊傑操捧
上達
具位(臣)姓(某)承誥奉行
祖師高元宸照法王清眞紫虚元君魏
遞牒
元始一炁萬神雷司

今據(入意)本司得此以今修具崇明金元
心章一通箋狀一方函謹上詣
高元宸照宫(請進)萬梵洞章一通紫皇上
道心章三境伏魔心章謹上詣
三元都會府(投進)北斗璇璣宫(投進)
雷霆九司(投申)
元始一炁開天通三界玉符一道告聞
天闕掌關諸君三界主者前請進專仗神
威速爲傳達守待
恩命頒下施行須至牒者

右牒上
九天捷疾焚炎楊符使詳事施行謹牒
年月日牒
具位姓(某)
祈嗣文檢
奏九宸(上萬梵洞章)
具位(臣)姓(某)
(臣)今奏據(入意臣)領詞䖍切恪爲奉行謹
遵元降拜呈元始一炁萬梵洞章上聞者
(空五寸篆符)

右章泄自太虛流降三界(臣)謹謹百拜上奏
神霄九宸上帝(陛下)恭望
天慈允臣所奏特賜勑㫖降付省府宣告九
霄諸天臺館府閣九天三界斗府星垣本命
玄曹太歲煞局三官五帝九府四司注生案
曹洞天嶽凟城隍里社合屬攸司咸令照應
特爲信士某信女某夫婦身分檢會宿生今
世故作誤爲不忠不孝負恩負義損人益己
害物傷生難述難殫無邊無量法該受絶嗣
報者悉令赦宥許以自新即賜化斡璇璣解

身命孤刑之厄回旋限度釋夫妻尅害之灾
次祈㫖命九天注生官屬監生大神太一司
命衛房聖母及(臣)所奉法中雷霆官君將吏
神烈苟畢二雷君嶽府注生案合屬神祇降
注正眞生旺道炁流布信女(某)氏身中調順
關元安和五藏資扶命蒂凝結胞胎俾令二
炁交孚早注宜男之瑞萬神恭唱默彰抱送
之靈得遂承傳不忘化育(臣)冒瀆
天威下情不勝惶懼之至謹具章
奏以

聞謹奏
年月日具位(臣)姓(某)上奏
可漏式
神霄九宸上帝(陛下)具位(臣)姓(某)謹内封
方函式
謹謹上詣
神霄九宸天宫進奏具位(臣)姓(某)謹外封
奏北斗(上三境伏魔心章)
具位(臣)姓(某)
臣奏據(入意)除已拜上章書奏聞

宸廷師省眞司合屬外謹遵元降進呈
三境伏魔心章上聞者
(空五寸篆符)
右章泄自太虚流降三界(臣)謹謹百拜上奏
中天大聖北斗二帝九皇星君九宫夫人妃
嬪姆女(闕下)恭望
聖慈允(臣)奏懇特賜
恩命行下斗府注生眞司日月星斗列曜星
垣三官五帝九府四司本命玄曹太歲煞局
九天三界嶽府隍司合干去處咸令照應特

爲(某)信女(某)夫婦身中檢會三生七世有無
萬罪千愆罪莫大於不孝之誅法必當於絶
嗣之報者並體好生之德咸從寬宥之仁即
與化斡命宫釋孤陰寡陽之厄䟽通運限消
華蓋刼煞之虞洗蕩灾衰興昌嗣續乞賜
㫖命斗中注生仙靈官屬斗中保胎化形内
嬪注生判官六甲將軍衛房聖母監生大神
一合下降宣布元皇正眞生旺道炁流布信
女某氏身中和恊陰陽調順氣脉俾令三關
鎭固百病不生委二炁以凝眞胞元漸注妙

七元而布化胎嬰肇靈早生智慧之男益衍
宗祧之秀(臣)干冒
聖威下情不勝惶懼之至謹具章
奏以聞謹奏
箋三官(上崇明金元心章)
具位(臣)姓(某)
箋據(入意)除已拜上章書奏聞
宸廷師省眞司合屬外謹遵元降進呈
崇明金元心章上聞者
空五寸篆符

右章泄自太虚流降三界臣謹志心上奏
上元天官大帝
中元地官大帝
下元水官大帝(聖前)恭望
聖慈允今懇禱特賜
聖㫖行下三宫九府百二十曹左府注生太
陽火官眞司三界十方名山洞天福地嶽凟
地水諸司合屬去處咸令照應特爲某夫婦
身中檢會宿生今世一切故作誤爲所犯三
元品誡一百八十罪目之中法該坐以絶嗣

者咸與疾除罪簿落滅惡根上消天灾郤寡
宿孤辰之厄下禳地煞釋刑囚暗耗之殃委
三元化育於身田布九炁結形於胎孕默施
抱送俾符智慧之男降謫下生克應傳家之
瑞庶昭法力以啓人倫(臣)干冒
聖威下情不勝惶懼之至謹具章
奏以聞謹箋
申九司(上沖和妙道心章)
具位姓(某)
申據(入意)除已拜上章書奏聞

宸廷師省眞司合屬外謹遵元降進呈
沖和妙道心章上聞者
(空五寸篆符)
右章泄自太虚流布三界謹端肅志心上告
雷霆九司眞君(聖前)恭望
聖慈允俞所懇即賜保奏
天廷頒恩合屬赦除罪犯斡運化樞解釋孤
刑消除尅害次祈㫖命九天注生官屬監生
大神太一司命衛房聖母及(臣)所奉法中雷
霆官君將吏神烈苟畢二雷君嶽府注生案

合屬神祇降注正眞生旺道炁流布信女某
氏身中調順關元安和五藏資扶命蒂凝結
胞胎俾令二炁交孚早注宜男之瑞萬神恭
唱默彰抱送之靈得遂承傳不忘化育冒瀆
聖威下情不勝惶懼之至謹狀
申東嶽(上元始赤靈洞章)
具位姓(某)
申據(入意)除已進拜章書奏聞
宸廷師省眞司合屬外謹遵元降進呈
元始赤靈洞章上聞者

(空五寸篆符)
右章泄自太虚流布三界端肅志心上告
東嶽大生天齊仁聖帝聖前恭望
聖慈允俞所請特賜聖㫖行下貴府七十五
司掌天下注生案及移文四嶽名山洞天福
地合干眞司咸令照應特爲信士某信女某
夫婦身分赦故誤無邊之罪業削宿今絶嗣
之報縁消釋孤刑解除厄難春生化筆虽儲
嗣續於青編慶恊神功抱送聰明之男子得
如懇禱不昧生成某干冒

聖威下情不勝惶懼之至謹狀
箋魏祖(引進)
具位臣姓(某)
謹據(入意)臣領詞虔切恪爲奉行特謹修具
章奏一函敢乞師慈轉聞
泰玄都省三位眞君特賜謄奏
高上神霄玉清眞王九宸上帝(陛下)未敢自
專謹具箋狀端拜上啓
祖師高元宸照法玉清眞紫虚元君(道前臣)
恭望師慈俯念宗枝允俞所請或恐奏箋謬

誤語句無倫行列不端不合玄範就乞哀憐
削治正定必使上合天心毋令遣却仍丐不
以他類章奏進達敢祈速應請祈
患命頒下施行(臣)干冒
師嚴下情不勝惶悚之至謹啓
開天符誥
元始一炁開天通三界王
恭準
元降道㫖符文所至三界咸遵萬神侍衛
奏入天門

(空三寸篆符)
右謹上請
天關掌關諸君三界主者準此證應毋得稽
滯速達帝廷立俟昭報一如律令
年月日時告下
謹遣
九天捷疾符使楊傑操捧
上達
具位(臣)姓(某)承誥奉行
祖師高元宸照法玉清眞紫虚至道元君

遞牒
元始一炁萬神雷司
當司今爲某奏告
天廷祈求嗣續事仰仗神威速爲齎捧
元始一炁萬梵洞章一通
箋狀一方函上詣
高元宸照宫(請進)
沖和妙道心章一通上詣
雷霆九司眞君(聖前請進)
三境伏魔心章一通上詣

中天大聖北斗二帝九皇星君九宫夫人
闕下(請進)崇明金元心章一通上詣
三元都會府(請進)
元始一炁赤靈洞章一通上詣
蓬玄太空宫(請進)
元始一炁開天通三界玉符一道告聞
天闕掌關諸君三界主者前憑此照證毋
輙邀滯逕達
帝廷守待恩命頒下施行凡歷雲程嚴加
防護如有妖魔妄行遏截者就便攝赴所

在有司依律治罪以明天憲事干利濟不
得稽違星火奉行立俟昭報須至牒者
右牒請
九天捷疾焚炎楊符使詳事施行謹牒
符牒二雷君
元始一炁萬神雷司
今據(入意)領詞䖍切恪爲奉行除已具奏
上天申聞師省合屬希恩行下照應外所
有元降符章合行宣告者
(空五寸篆符)

右奉符命謹請
上清神烈陰陽苟畢二雷君即與會同九天
注生官屬監生大神六甲將軍衛房聖母太
一司命陰符抱送合干仙靈一合下降主爲
(某)信女(某)身中檢宿生今世之姓石赦故作
誤爲之罪業宣布先天道炁生旺正炁降注
某氏三關九宫五藏六府四肢百節之内辟
除邪穢蕩滌灾衰祛斤千二百絶滅種嗣故
炁之鬼即時遁跡勿爲留殃次爲(某)氏保固
形神安鎭魂魄俾令眞元混合胎孕注凝應

吉夢以追隨庶慶源之流衍昌扶人道恢廣
玄風一如元降律令謹牒
司命劄
元始一炁萬神雷司
今據(入意)領詞虔切恪爲奉行除已具奏
上天申聞師省合屬祈恩行下照應外所
有元降符章合行告下者
空五寸篆符
右奉符命告下某家司命主者干係六神仰
速遵承特與某氏身分檢宿生今世之姓名

宥故作誤爲之罪犯肅清家舍善奏天司斡
旋孤寡凶星杜釋刑囚虛耗迎同本司差來
天將雷神注生官屬宣布先天道炁生旺眞
炁降注(某)氏三關九宫五藏六府四肢百節
之内辟除邪穢蕩滌灾衰祛斥千二百絶滅
種嗣故炁之鬼即時遁跡勿爲留殃次爲某
氏保固形神安鎭魂魄俾令眞元混合胎孕
注凝應吉夢以追隨庶慶源之流衍昌扶人
道恢廣
眞風一如

元降律令急急奉行



道法會元卷之四十二





