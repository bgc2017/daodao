










道法會元卷之七十三爵七
　天書雷篆上
　　　　太極沖應仙翁葛玄傳集
師曰二五之妙合而成人成物三五之妙運
而爲雷爲霆神鬼神帝所以參天地賛化育
陽雷陰霆所以彰天威發道用陰陽之道恍
惚杳冥雖若有殊而其賞善罰惡分毫無爽
上古大樸未散民淳俗厚結繩而治典籍罔
考中古之世風氣漸開淳醨樸散造書契以
代結繩黄帝命倉頡仰觀日月雷霆之象俯

察山川草木之形制爲人文以示後世而意
義寓焉雷字則形爲　義則爲　所以回枯
朽而發生也霆霹靂也字則從反反乃反常
之義反常悖道則置諸法壬則陰也幽陰之
義故廷尉治獄蓋此義也神霄有天延帝由
二獄皆考罰之司也仲尼繫易於火雷曰明
罰勑法於雷火曰折獄致形於洊雷曰恐懼
修省於風雷曰見善則遷有過則改於雷水
則曰赦過宥罪於義蓋可見矣陽雷陰霆主
生主殺而有神司之故雷部有百萬雷衆統

於雷公將軍雷部總兵使者而有掠剩積逮
幽枉報應之司糾録廉訪典者莫賺判官之
官所以建雷城設雷獄立雷司分雷職布雷
化示雷刑役雷神統雷兵運雷器震雷威宰
生殺之權握賞罰之柄故在法則可封山破
廟斬妖馘毒在天則除兇誅逆伐奸戮虐發
號施令疾如風火皆陰陽施用幽明影響者
也世間不忠不孝負命造業惡貫滿盈而陽
法所不及者三官鼓筆社令奏𠎝付五雷斬
勘之司以擊之或前世爲惡罪該雷誅仍罰

爲六畜以爲報償或宫觀寺院公宇有妖孽
憑附其處或𣗳木器皿其下有毒蟲隱形或
淫䙝穢瀆以致震擊其處必有天書以彰其
咎或現於鍋㡳或書於屋壁或書于其形體
皆非後世市里字形實乃天書雲篆或與籀
文蝌蚪鳥跡古文相近間有出於雷函藏室
傳記愽識洽聞之士或有能辯之者今以先
師所嘗考辯者用著于篇俾後之學者有所
考兼以雷嗔所直之辰禳謝醮祭科法具載
於後云唐天師鄭思逺述

　　　辯明雷嗔
建日擊木石是陰陽不和擊屋宇主百日内
　有喪禍擊寺觀主换領袖宫室官舍亦然
　仍有妖物在内隱形擊人是大秤小斗不
　均擊牛是宿生傷踏作踐苗稼擊馬畜以
　償宿債懶不思報
除日擊宫宇寺觀是内有婬穢宜修善悔過
　如不悔過主二百日内犯人身心顚惡死
　或木石内藏蜈蚣惡物擊人是前世姦濫
　六親今生逆亂國王父母擊牛馬還債怨

　恨
滿日撃宫殿寺觀官舍屋宇是受賍濫取不
　孝六親擊木石是内藏怪物或成精怪並
　倚附逃亡鬼神擊人是三世不孝擊牛馬
　是前生謗訕道法經書並昔爲婬婦今又
　不潔傷人
平日擊寺觀宫室宫舍私宇主有婬亂謀逆
　之人及罵詈天地毁謗朝廷二七日内主
　有惡死之人擊木石是内藏毒蟲妖獸吞
　啗衆生故遭天怒擊人是前生今世謀人

　財物呵爲風雨輕慢聖賢擊牛馬是前生
　逆亂遭誅
定日擊寺觀宫室是陰陽不利作犯土神將
　興火灾四十日内主換主首擊木石是内
　隱妖精邪怪食人精血擊人是今世欺誑
　善艮私惡日積前生妬害忠艮陰謀損人
　擊牛馬猪犬是前生悮人好事巧辭䧟害
　人命
執日擊宫室寺觀官舍大凶之兆主人口三
　年並絶多則三年少則半載竭資作善醮

　謝猶恐不免必有喪亡擊木石則内藏妖
　星火殃幽靈精妖擊人是前生毒藥謀殺
　六親父母女人則是外情牽若藥殺其夫
　擊牛馬是前生爲奴僕反主謀逆猪犬同
破日擊宫室寺觀公私屋舍大凶主人口損
　傷禍積日久非朝夕之故擊木石内隱魂
　靈精魅附托作禍逆惡擊人是前生破壤
　三寳經卷法帙放火燒山枉加人罪今生
　萌意亦然如先擊牛馬猪羊罪亦如之惡
　積遭誅

危日擊宫室寺觀官舍私庭是主有陰人婬
　亂謀逆定主刑名之憂擊木石是内隱妖
　精狐狸迷惑男女傷人性命擊人是前生
　渡河推人溺水登山䧟人投壑劫奪財物
　活己害人擊牛馬是前生作强奴悍僕奪
　財殺主
成日擊寺觀宫室官舍私庭主大富貴擊木
　石是内庇妖邪藏隱怪異擊人是大惡具
　足五逆俱全牛馬亦如之
收日擊宫室寺觀官舍私庭主火驚及人物

　爲火傷害舍主更變擊人是抛弃五穀不
　知慚愧呵風罵雨穢污法界擊木石是内
　隱水怪精靈擊牛馬是宿生作踐絲麻穀
　粟衣帛及爲人毁天怨地
開日擊寺觀宫宇官舍私庭主門户隆盛官
　職榮遷三寶善慶五福來祥擊人是前生
　誘引男女婬亂教人不忠不孝不仁不義
　擊六畜牛馬罪亦如此
閉日擊宫室寺觀官舍私庭主投河自縊傷
　亡血光之事擊木石内藏毒蟲故氣妖邪

　盤結不散積聚成毒勾引殟疫瘴癘爲灾
　擊人爲前生曾爲狡吏枉法害人及爲醫
　者習藝不精毒藥殺人並爲邪巫邪法惑
　害良人縱三毒之愆行無明之罪擊牛馬
　等罪如之
已上所録雷嗔罪犯皆由宿業所招一墮酆
都長淪苦惱終於變形易體痛當奈何若嗔
婦人去其梳釵及男子去其巾幘火燒遍體
衣服並盡鬚髮焚燎身裂爛壞七孔流血腦
髓劈碎此則罪惡深重至極也若三日不死

脚動口開其罪尤重留此以警後人凡如此
者必在七日或半月决彰明報應由此觀之
乃自作自受深可哀哉
若男女巾幘梳釵不去鬚髪身髀完全罪雖
如前由輕於二三分復入地獄拘囚若修功
德尚可救拔
若人曾被雷驚而死者亦前生今世因助孽
作虐爲惡致報雖墮地獄亦可薦拔若人加
敬修崇功德再復人身
若人被雷嗔側死在地其字在脇上覆死在

地字在背上仰死在地字在胷上或倒埋在
土字在兩腿上坐死在肚上
欲辯天嗔過惡之字用桃柳煎湯嚶之次以
緋絹纏定用茆香火熨之次念呪勑水嚶洒
洗開自然在肉上見赤青痕晝詳認仍以雷
文證之
大凡雷嗔木石用鐵晝痕或間有以雄黄塡
顯者
嗔人多用雷楔擊之楔乃東海蓬萊山所産
亦名石脂今雷州人多有收得者可磨與小

兒服餌止驚去邪氣醫者多不明楔出之源
雷州人云一番大雷迅風間有飛落但大小
形塊不同堅如金石磨有光艶沉黑至重逮
至雷州每一年之間百十番大雷飛電遇者
常惑原其所由蓋雷州多雷乃雷霆所管之
分野也又曰地近蓬萊司故多雷號曰雷州
州之有祠官民甚畏其威靈也
昔漢明帝時曾進雷鼓鎚鑚之屬於廟一夕
風雨大作爲神物攝去可知其靈感矣
凡雷嗔人物之處即誦雷霆嗔呪呪水洒之

或辯嗔文呪曰
雷光神威天地不祥玉京祕法流光紫庭魁
罡眞令神輝斗柄厲厭咸消衆魔伏正太極
五雷至心諦聽唵火令勑攝
　　又祕呪
玉雷童光火令風伯嗔犯禁忌太上有勑永
劫安寧回光霹靂急急如律令
　各誦七遍呪水洒之則雷威震動之聲咸
　皆止息逝者魂安災害不作
應被雷嗔辯認雷文畢急隨力建醮謝罪一

面治疊入棺又鑿一竅於蓋上以一丈二尺
竹筒安透其竅就埋於太歳方上内篆五雷
眞文鐵符及筒上衝天悔過符鎭壓瘞埋安
慰山神魂魄
　　　五雷眞文符(雷局/訣)

　　　　　　　　　　　　　　　(左)
　　　　　　　　　　　　　　　(面)




　　　　　　　　　　　　　　　(右)
　　　　　　　　　　　　　　　(面)
　篆畢誦雷光神威呪勑符
　　　竹筒上符



　　　勑符呪
雷公把祟玉女收魂衝天悔過免墮北酆急

急如雷霆帝君律令
　此五雷眞文符安鎭埋所使不更沉酆都
　不受苦惱若陽世之赦書也更作功德可
　以超脫苦輪若木石屋宇被嗔之所將此
　符鎭壓萬禍俱消嗔人埋嗔所候謝罪罷
　撤去悔過竹筒牛馬被嗔之所亦將此符
　安鎭可將埋瘞慎勿食其肉食之令人三
　世指大風之疾今世上有患風癩者皆前
　生曾食雷嗔六畜之肉故也若悮食者亦
　指蓋此疾遇天陰雷雨之時作甚亦宜祈

　告雷神謝罪求安也
　眞師曰凡雷嗔人熾然流火炎者皆硫黄
　石霆之火臭烈衝人光中或見鬼神有時
　忽聞指揮之聲曩曾誤擊一人火燒遍體
　烈痛莫忍俄聞有云誤也恍惚中見一神
　人以水灌之清涼無比立便甦醒肌膚亦
　無焦燎之痕但鬚髪暫秃隔宿復生鬱茂
　如故故雷經云此水名神油服之致仙此
　人因誤嗔而獲水飲後壽齡莫知其數也
　又經曰此水乃玄田玉池中神仙沉丹去

　毒之水瑶池玉泉之上阿翠丹之井上帝
　醖釀金漿瓊醴乃用此水造之
　　　雷文天篆
秦始皇殿柱被擊天示十字顯過云大秦將
滅奸臣李斯趙高十字




漢明帝時震粧臺天書國退奸臣四字



漢光武時人被嗔天書不孝父母四字


漢末三分鳳翔府大光寺塔第三層被嗔上
書中元大亂四字


齊宣王起鳳凰臺役夫歛怨天火焚燼獨示

一脾上書火令急燒鳳臺六字


元帝時宫人被嗔天書邪淫宫院四字


後周時雷嗔昊輝天書子有心殺父心行賊
意九字





宋文帝時有小臣遭雷嗔天書謀亂君主四字


陳後主時川人被嗔天書秤斗輕重四字


宋帝時嗔古佛寺壁雷書明年荒民大疫六
字



梁武帝時有市人遭嗔明雷文不得有白道
士乃添一筆云市中小斗四字


武帝好佛訕道老之教一夕都門灾雷書王
訕天尊道國土破八字





武帝值侯景亂忽雷嗔古佛寺佛背天書梁
餓金國火令六字


唐玄宗時震河中府紫虚觀玉皇臺石柱上
天書康時清世翌年豐稔令九字





殘傷物命淫祀鬼神八字岀九州記




吴赤爲年洛陽北印山嗔一塡石碑上天書
下藏毒物四字



魏文帝時宫中雷震天書磚地面上有日月
失光天地昏暗八字




昔紫微夫人於天門見雷文天篆得受眞文
遂傳於世今録如左
太極恍元靈混化生皇應





洞淵鍾尔華含羅通道命




輝飛六合包長行八界榮





呼風妖艮絶致雨下花清




天年保玉名幽寂封無動





帝君勑甲丁迴仙告律令




家國累義和功直無三聽





非天千日中火車九七過




伸文夷禮器燈林煩逆科





竝去俸有窖勑告古嵓靈




州邑專祈重雲雪日月星





女男變牛斗魚羊猪馬群




弓箭戮强慢即斬妖邪婬





暗地有嫉妬虎狼懈慢明




近親宗小巧山塘田曲平





竹木狂𣗳毒泥水便顚澄




呪詛迨造立罰他亂孛青






世官父母教惡鬼逐逆順




杖吏罪不空煙拖怨尺隱





婁蕩心何怪殺返夭佞




已上雷文天篆凡被雷嗔人物以此明辯作

禳謝之法
　　　雷霆神器
　　　　雷砧亦日雷楔嗔人則魂魄飄零
　　　　擊物則形體粉碎嗔後經厭而不
　　　　收故落人問似鐵非鐵似石非石
　　　　磨水同阿魏服能下癆蟲也
　　　　雷斧亦曰鈜其斧似銅鐵相混之
　　　　狀堅重異常刃利色堅擊山震石
　　　　以此斫劈神威最烈也畢不復用
　　　　故落人間

　　　　雷鎚號曰仙靈鎚凡鳴擊雷鼓用
　　　　此其狀如銅鐵色堅重異常昔陳
　　　　時蘇詔曾收此鎚與柄皆似鐵其
　　　　大如拳許重九斤
　　　　雷鑚經云惡逆至重者嗔之以此
　　　　鑚釘入腦頂變化穿透於踵其狀
　　　　似鐵長二尺五寸用事畢以經厭
　　　　不用故落於世湖湘間人多有收得者
　　　　雷珠乃雷部所銜之物因風雲驟
　　　　疾遣落人間有收得者夜放神光

　　　　射室大可三寸許
　　　　雷環乃雷神所佩玉環也因行雨
　　　　急速墜落人間此環夜放光彩大
　　　　可三四寸可辟妖恶
　　　　雷墨乃萬年龍替之鱗行雨驟疾
　　　　飄墜於世大者數斤小者如芴如
　　　　錠磨之堅黑奇異


道法會元卷之七十三
