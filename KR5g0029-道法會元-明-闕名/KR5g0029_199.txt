










道法會元卷之一百九十九浮二
金火天丁神霄三炁火鈴歌
混沌赤文太無無元始虛皇祖劫初虛皇一
炁初無二一炁分三炁始敷三炁因成九霄
炁三十六天周列侍中有一天曰清微正屬
虛皇神霄治霄南丹天至陽明赤文妙化流
火庭虛皇妙帝主鍊所最上宫中扁火鈴火
鈴玉宫院之左有一玉神日金火玉光金耀
結成儀三月九日圓道果未有天地有此神
玉神元是玉眞身玉眞大羅元始祖浮黎玉

清即雙親混元老君稱爲叔九億萬天俱統
屬天尊天丁一字殊容則皆金相皆玉神靈
五炁獨居中五常之中信亦同所以玉神曰
天信妙姓曰張名曰忠九筆成忠像九霄姓
應後天張月宿綉衣即是五文開那更張星
主文秀神霄法品總五仙保仙内有火鈴傳
火鈴妙在金火帥一法能該萬法全職高天
將亞四聖位在眞君證昭應驅雷役電巡太
空歘火天君猶聽命軒轅昔日斬蚩尤天降
歘火及龎劉四目苟畢錢陳將佐助黄帝定

遐陬玉神時受神霄勑掌握招兵授神職躬
持玉篆召萬靈敢有拒命馘霹靂龍漢眞武
蕩魔精垂赦餘殃後又行穢炁將及上元境
玉帝飛符命天丁天丁吸符面噀血走火飛
鈴摧鬼穴風除霆掃化微塵奏凱謝眞歸玉
闕法中妙用只一符萬變無窮活訣殊玉眞
密授火鈴帝瑶笈深藏紫炁書流金鳳炁分
素紫紫則度生素度死符分三叚㫖最深貫
泥香硃筆硯紙肘後混合靈亦靈祖劫金胎
妙合凝火鈴混合時衝迸敢有干試萬剪形

或問天丁何處有鈴滿天飛火迸走鈴飛火
走起處求便知不在天地後神功收劔寂光
音蕩蕩九霄何處尋有無誠眞以相合顯現
天丁有赫臨中有告斗及鍊度皆起虛皇金
无祖上徹九霄斗九皇中通人身内九府下
達九地遍九州混合三才關孰抽造化至精
至廣大金生火旺妙周流金火火金有順逆
雷霆霆雷交搏擊八炎出震雪浪騰隱濕顯
燥炎火擲能知混合些妙機流金火鈴隨意
飛不知火鈴有混合神離氣散將安歸三步

丁罡作用異要在分符明立誓钁天大符劈
一聲火走雷奔犂鬼壘金火天丁自有罡上
中末步要參詳步侍炁訣要三合妙應上力
中下方照惡神哉火鈴鏡專治顚邪附崇病
符訣呪圓鍊始精有一未圓耀不映度刑昇
舉在紫文要聚金光瑞火雲一符一符及一
印三一道捷世罕聞黑龍赤馬炎炎運當出
霄吏秘無隱普化天師出蓉城親荷火師傳
妙藴火師常時誓侍宸眞科有禁代一人丁
二代中兩尸解有兩具爲金關門願二人風

師有一更有一番霄吏出每代學人非一員
要驗何員有仙骨妙法非徒金火名妙存火
旺與金生金生炁即元始肇火旺乃敷靈寳
英惟有靜養太清水造化一貫玄元始人知
法有火鈴司豈知火鈴妙獨體助威兼行向
與崔兹品又是火鈴雷若兼號黑暨靂黑又
是雷陣摧魔臺獨體火鈴有妙道道在禁書
天所寳丹體不離先天金但要發生火候到
南天火炁受丹三三炁精微未易參三炁若
參凝合竅丹成飛步絳霄南化機密運歸神


室炁感妙化成麗質喜時和氣聚一團怒時
立把風霆叱我昔身爲霄府僚火鈴宫麗任
逍遥自從落與紅塵混青春已號士林翹兩
間俯仰精觀察九流百家皆博達紛紛餘子
莫亂交風節霜姿至高潔垂髫學仙志已堅
年方二七始傳玄每恨玄關參未透四參五
訪又經年斗牛之墟桃桂月兩遇至人指妙
訣爲言天寶惟與賢嗣派得賢今合泄自從
參透不二門萬法千門歸一元打成一片工
夫粹如雞抱卵常温温昭昭其靈非外假向

來愚處今皆化連編累牘徒美觀高談異論
皆虛話十有六字内含眞眞鍊無差十二辰
鍊之到兮身洞徹玉光世界無纖塵恍惚中
間人一箇面目本來無異我我自見我兩俱
忘不夜通明珠一顆常時如月現秋宵九天
九地皆瓊瑶三華鬱秀光無極三界萬靈皆
上朝妙哉三華人莫測外發英華由内積有
時鸞噦出火輪上天下地皆通赤下功到此
神霽融此身恍在火鈴宫禱祈馘伐厥聲赫
告鍊驅治隨願通或向符中震雷電或從空

裏火鈴現這般妙用不一彰有耳皆聞目皆
見何當一旦滿業縁鳳詔飛下虛皇天流金
火鈴中黄照清光促爾玉眞前昭應眞君曾
有誓舉功行人替仙位彼此有過彼此書飛
奏玉眞永沈墮曩劫曾膺玉㫖頒每月三日
降人間金容赤髮俄而變專恩良善罰兇頑
玉神天上共尊貴元始玉眞親翊衛火鈴衝
處萬天瞻有甚雷霆世同畏玉帝親行眞未
分慇懃曾懇大羅尊始勑太皇開玉笈禁書
獨授火師君體全用大宗師祕傳者且傳眞

上吏眞機分付散寰區當代眞人參始備世
人知少訪者多豈知禁重在眞科此書全璧
眞天寳舉要且寓火鈴歌
金門羽客玉真嗣教弟子普化天師林靈素
謹書
請炁
法曰每日清晨望東南辰巽之位叩齒九通
存有宫闕内有碧玉寶座九九八十一層上
有碧玉九葉蓮爲臺眞王身衣碧霞絲金綉
玉之服絳綃綉玉之圭金團鸞鳳之裳瓊珮

綉玉金紋之履滿月妙容左右金童玉女眞
人侍衛次叩齒三十六通祝白具職(臣某)凡
胎肉質走骨行尸歷劫于今罪如山岳伏望
虛皇眞王神霄大帝普運慈悲曲垂原赦特
賜金光玉輝火鈴眞炁注(臣)三焦五臟六腑
九宫使臣即得神清氣爽心廣體胖名籍太
霄身騰玉闕謝世返質遊宴玉京臣下情無
任稽首頓首再拜謹言
叩齒三十六通咽液八十一次心拜九拜
定二十七息左辰文右劔訣念呪曰

青華玉帝神霄眞王扶桑日帝西極月皇四
眞三炁結碧朗光鎭布三田内外青黄夕吞
日服上昇金光日月内運丹宫碧房噓出玉
體吸入瓊堂鬼妖自除三尸滅亡三九得七
面禮眞王
叩齒六通存太陰如小錢大自右目角發
光相射八荒入我下丹田心拜五拜再存
太陽如小錢大自左目角發光相射八荒
入我上丹田心拜三拜再叩齒九通心拜
三拜存眞王坐八十一層寳臺眞王眉心

中流金光灌溉我眉心中想納金光之炁
自天目中入我中丹田上丹田日光下丹
田月光中丹田存有青珠光明洞徹煥照
五臟心拜九拜咽液九次定九息念呪曰
神霄眞王修鍊金光虛皇玉帝煥發九芒結
爲火鈴中包元精元炁之本金火天丁一念
所致神即化形收入丹元與道合眞内圓方
象外伏羣靈邪魔鬼魅畏伏奔驚金光火雲
常罩吾身急急如丹霄流金火鈴律令
叩齒九通引炁三十六過咽液二十四過

心拜九拜存身中日月心珠發光存天丁
在巽叩齒三通存天丁自出金光與我天
目金光相射復與我身中日月青珠混而
爲一粒金丹藏於心腑念呪曰
神霄玉清降命火鈴賜我玉帥金火天丁金
生火旺交鍊元神内保形體外伏魔靈鬼精
畏伏出語驚人急急如丹霄流金火鈴律令
心拜三拜叩齒九通畢
内鍊
玉律曰正月七日二月一日三月三日四月

五日五月五日六月九日七月七日八月六
日九月九日十月二日十一月二十三日十
二月二十三日乃天丁奉眞王妙㫖下降人
間察人善惡保舉修眞除邪輔正獨丙辰三
月九日卯時生於南方契賢世界亦於其日
圓成道果須於此日齋戒精心備赤棗天酒
獻以緋錢丹鳳之儀正午時入靖跨鶴坐鼻
心腎相對正坐不得低頭側身然後叩齒三
十六通心拜三拜左辰文右劔訣定九息以
舌拄上腭再定九息咽液九次以兩手摩兩

腎九九八十一次想臍腎爲巨海水中發火
自脊背二十四關十二重樓湧騰而上直至
泥丸化爲金毬於圓蓋之頂運轉九次叩齒
九通仍前舌拄上腭定九息咽液九次存火
毬入口從玉樓下直至心再叩齒三通定九
息存心火中出水與腎中所出之火交戰再
叩齒九通存肺中金鈴擲發振響太空咽液
七次合腎中之水又叩齒一通存脾中金光
發咽一道合心存風雷震發金鈴衝擲金光
煥發並合心腑再叩齒九通咽七道定七息

存心中有聲如霹靂見天丁馭赤鸞而出昇
空發煥金光三元鼎沸金鈴流火遍滿虛空
叩齒二十五通自己舌尖出火與天丁交接
却心拜九拜叩齒九通雙手摩面及三田各
二十四轉吸火炁入鼻納入口咽之空中天
丁再入我心腑赤珠在内天丁不見起伸兩
足左右兩手若射弓之勢各九次起坐謝聖
畢
鍊鏡訣
書符用雄黄書天丁離宫符念二品呪後加

呪曰嚤呢噠呢吽㗶吒取眞光布鏡存爲火
鈴宫闕玉神居其中矣
心中造化


外火衣

法曰内金陰外火陽也心曰離卦外本乾陽
體中包坤陰所以心爲少女也内金精而外
火也在藥石曰朱砂書符至靈也其色赤以

應火其水以應金萬物之靈無如天丁禀金
剛火烈之炁忠勇冠羣威而不猛人皆有此
心如何不敬不懼
金光呪掌圖




出金光炁
天地玄宗萬炁本根廣修萬劫證吾神通三

界内外惟道獨尊體有金光覆映吾身視之
不見聽之不聞包羅天地育養羣生誦持萬
遍身有光明三界侍衛五帝伺迎萬神朝禮
役使雷霆鬼妖喪膽精怪亡形内有霹靂雷
神隱名(屈中指掐住默念雷諱)唵哼吒唎雷霆震驚霹
靂攝洞慧交徹五炁騰騰(以身一登存祖炁作青紅黄白黑五)
(彩交射兩脇而上口内作一唵聲震開天目用劔訣出呬炁存金光五彩炁衝出頭上)
金光速出(剔午急作呵炁以火尅之劔訣收入口中蓋火尅金也)覆䕶
(吹出由師用之)
玉神大作用

存至功曹召將想南方張宿六星現目一閃
化爲二十六鈴又一閃化爲三千六百鈴再
一閃化爲三萬六千鈴周遍四方却左手掐
巳文右手劍訣叉腰須臾以劔訣運轉以炁
一吸自東至南西北其餘不見大呵心炁一
口聚成一大火毬在正午位如日初昇内外
洞徹火焰烘烘却以舌於口中書一火字旣
成呵出射其毬覺得愈見炎熾再以舌於口
中書一火字呵出射其毬光明愈潔再以舌
於口中書一火字呵出射其毬但見金光燦

爛天地烜赫煙焰烘烘再念
火鈴火鈴金火天丁緋衣仗劔速現眞形依
前運活訣剔出仍呵心炁衝之見有天丁如
前服色立於毬中念三字心念舌書手運辰
巳午三訣每一字發一訣剔出蓋上見得天
丁分明念呪
南極火鈴金火天丁辰速離巽宫巳來降離
門離(辰巳午火火火)疾降眞靈以心爲將以炁爲神
(午)吾今混合結化成形(自子運至午)納之成丹(午勒)
(下子)吐之成神(子逆上午)天(亥)地(巳)合德日(卯)月(酉)

藏輝火急下降與吾合眞急急如丹霄流金
火鈴律令
右呪畢再從酉勒至中直上午剔出次用
玉爐一吸入口納之絳宫則天上之火毬
不見矣却祝曰
向來出合悉已周圓凡遇指使役遺請天丁
疾見威靈火急報應摧山倒岳覆地翻天萬
神齊喏呼聖集仙敢有諸魔奉命不虔截以
黄鉞斬以钁天令持在手永鎭吾權雷霆元
𨽻指揮下呼風哨雨千龍行敢有不順吾道

者雷斧劈馘如微塵呪畢叩齒而退
法曰若能依此作用三十六日八十一日
三百六十日便可以見飛鈴走火吐納成
形矣
金火天丁妙用在單符隻將手運爲訣足步
爲罡凡召時想張宿見我心中炁自舌出呵
之巽宫見六星化爲火鈴復爲三十六鈴次
爲三百六十鈴次化三萬六千鈴却左手運
訣右劔訣運轉聚其鈴化爲一火鈴念密呪
變爲金火天丁也密呪三字此乃天丁之心

呪以目上視開目想之存吾心中赤珠内有
金火天丁自其中出過玉樓度炁關入口自
舌尖出與外天丁合而爲一次念召呪
天丁炁訣
天丁合離卦内陰而外陽内金生水外火生
火治泠病則發筆向離治熱病則發筆向坎
陰病則取震宫外陽之火入符陽病則取離
宫内陰之水入符火取赤焰水取金光皆是
水火旣濟造化也
用符玄變

凡書符平常順筆用生炁入符如治狂邪逆
筆用煞炁入符變相馘之
治溺水發離符次用坎符下水仍先用奪
命符順筆書之
治精怪艮符如斷絶來路擒捉掃蕩告示
司命並用艮符逆筆書之
治血崩餘宫平點但離宫筆出下坎官筆
出上蓋升降水火也順筆書之
治氣不順坤宫順下平心定炁緩緩書符
坤兊皆可順筆書之

治咳嗽兊向下如陰陽不分差童子女兵
各一人執符剪分符與服一次一道順筆
治傷塞看陰陽用如熱坎符如泠離符二
證不分剪符與服順筆書之
治瘧離符三叚火字未發時本日五更初
服桃柳枝各七寸七葉荆七皮煎湯調符
灰露過一宿更初泠服車字將發時服下
蛇一叚正發時服並用前湯服逆筆服後
或即止或移時發輕皆是符効或吐或㵼
不必疑可再服金符即安仍服坤符以壯

脾胃順筆書之
治六畜兊符牛坎符艮符離符皆可用也
並逆筆書之
治冤呪坤符順筆書之
治頭痛離符順筆書之
治脾胃及腫坤符直下順筆書之
治嘔逆坤符直下順筆書之
治萬病坤符順筆書之
治惡瘡坎符順筆書之
治眼目非離即坎隨證用書符呪至太陽

眞火日精元君存日月燦光兩日皆眀又
以劔訣存爲金刀刮之順筆書之
治斷後艮符呪至火山大將存一座火山
連天至地塞斷鬼神之路逆筆書之
治心病心風先用離符向上逐出邪炁次
用八宫平炁定心順筆書之
退水用緋紙作旗書符背書炎火呪插水
傍坤離符皆可仍先起風逆筆書之
退土坤符逆筆書之
起風巽符逆筆書之

發奏乾符順筆書之
動雷震符逆筆書之
祈晴離符逆筆書之
禱雨坎符逆筆書之
起電離符逆筆書之
奪命用緋紙震符分作五處存天丁分形
變化持符五方追魂却用震符一道存追
到魂魄吸呵入符與服逆筆書之
治癲芟邪殺伐坤符於房前燒仍用緋紙
震符握雷局叩齒五通存五方蠻雷起天

丁部領五雷自巽來法師吸炁入心念動
雷呪運局撒入就呵入符中存天丁霹靂
一聲大震符中目運三閃爲電至發符時
念金光呪青華玉帝呪吸炁入水中劔訣
望病方噀之存金光萬道照射天丁雷神
衝去次退身叩齒五通再存五方蠻雷起
第一步剔亥存風起二歩發局存雷震三
歩剔午未呵之存火發逆筆書之
治魈通坎符差女兵雷吏去先用緋紙離
符醋炭熏邪來之方次緋紙坎符告示司

命次離符鎮中堂再用艮符貼艮方並皆
逆筆書之
萬病難治用乾符存天丁自神霄從天門
而下勑赦罪愆降炁入符如久病忽然精
神緩慢不省人事可然燈於病人面前緋
紙震符於影背作用如病勢危急用震符
與天丁立誓將一邊粘文字前就病人房
前化之一邊於病人影上同緋錢化次以
碗覆之却三歩罡馘擊
奪命後未安震符分爲三截上截打醋炭

熏下截用茅一束以緋錢燒艮上存天丁
追捉次用中截存天丁攝到魂魄與病人
吞服逆筆書之
保生兊符平炁順筆書之
催生先用離符醋炭熏之次用兊符向下
順出背書催生符平心定炁起立書符本
難産以桃仁書符桃葉煎湯吞下男左女
右持出順筆書之
加火用離符次就南宫念生神七章加行
火呪存火焰金光隨筆引運照耀十方以

逆筆書之
治瘟邪用艮符逆筆書之
玉符玄奧




火燄飛光玉女雷霆猛火將軍太微降火火
將推擲火車飛火前奔火輪萬乘火獸千羣
火烏火馬火布乾坤炎火帝君雷火眞人火

山大將風火元君太陽眞火日精炎君南極
火鈴金火天丁(舌抵上腭呵炁出筆)
各仗火劔統禦火兵火晶大聖火鈴大神速
燒邪鬼水不存形𦀗絡緋緂赫赫陽光速降
眞火攝(呵炁出蛇舌上舌抵上腭出炁)
上三火字續念天火發(掐亥至申出呵炁一口)地火發
(申至午出呵炁一口)三昧眞火一切發(寅至巳午未就賜巳午未呵炁)
(一口於此存火龍萬條火光萬丈光車萬乘各奔入符)
次於火上虛書八火字每一句剔寅午訣念
火官火帝火鈴神飛駕火車乘火輪火鈴大

將宋無忌南方火德天門神天雷大將劉忠
攝火焰連天日月昏地雷大將李用之收攝
萬鬼作坑焚火雷大將周文慶四大神洲建
火城風雷大將朱永安眞火飛來攝邪精金
晴螣蛇千萬丈吐火萬里燒鬼神朱鳳銜火
九天來飛逐邪精無處存邪精邪崇疾速去
不去祛來火裏焚急急如丹霄流金火鈴律
令攝
又書一雷字念雷火眞君天信之神呪握
雷局念却於輪上虛書一忠字書時吸天

中金光炁隨筆呵出心念紫景青碧神琅
玉太丹手掐剔入却入意再書火字八個
念呪剔寅午訣雷字一個念雷火眞君金
火天丁呪握局於此想東西南北一下火
光火鈴雷電火車萬乘入符天丁霹靂一
聲大震符中目連三閃爲電光口作唵吽
吽音如雷鳴存天上雷公緋衣駕火車自
天而降地下雷公皂衣駕雷車自地而出
吾身雷公黄衣駕雷車自祖宫天目出三
部雷公合爲一火毬入符就出三字呼呵

喝撤局入符却虛運筆念運雷呪曰
火輪風急天地通赤内有赤烏飛騰羽冀遍
燒火宅散滿幽極内外邪鬼盡皆滅跡燒鬼
爲灰鍊鬼爲汁聞吾燒鬼天丁急出急急如
神霄玉帝律令
大鈴炎熾巳變化八方亥萬神侍衛(申)永斷
不祥(寅)急急如丹霄流金火鈴律令
勑爾雷神大集霹靂震驚風雲雷電萬里沸
騰摧山倒岳滅鬼安人急急如丹霄流金火
鈴律令

陽日寅午斗陰日午寅斗蛇頭虛書天信
二字再運筆舌祗上腭呵炁出筆
勑符呪
吾佩神霄玉璽吾行流金火鈴吾有專將張
忠遵行號令精專不存二心無爲自然通眞
達靈上徹九天下制萬靈吾行禹步得道飛
昇衆人欽仰身得長生急急如丹霄流金火
鈴律令勑
遺將三步罡呪(黙念)
風起天門(亥)雷發震宫(卯)流金火鈴西南發

衝(未)霹靂前導火車後從急急如丹霄流金
火鈴律令
三九得七之說
天三生木三者木之生數五炁中則東方九
炁是以登神霄之天謂音華故金鈴造化在
先天則爲青珠地四生金天九成之則九數
屬金八卦方𠇷九紫屬離宫麗也金火之妙
故後天爲赤珠所以離卦離火之陽中包一
線之陰金所謂地二生火天七成之故七者
乃天之火數八卦中兊居七位爲天中之炁

西方七炁正金火之眞數然得七者非有三
九得七蓋三九二十七也
宗師靈素曰神霄一炁分三三炁成九故二
九而得七也
神霄眞王寳誥
神霄玉清境華景秀玉宫滿月妙氷姿碧玉
翠鸞座虛皇妙法王一炁眞元始聖師上靈
通化文慧智德應念垂慈高上神霄玉清眞
王長生萬壽玉天上帝金容玉相統天元聖
天尊


道法會元卷之一百九十九








