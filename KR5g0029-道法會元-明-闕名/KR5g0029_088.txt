










道法會元卷之八十八縻六
雷晶使者祈禱行檢
投狀式
投壇信士(某人)等𨽻(某)處居狀投伏爲本境
伏自(某)月(某)旬以來亢陽爲虐雨澤愆期禾
稼焦萎生民塗炭衆心惶懼恐失秋成遂率
同盟謹狀上叩
(某)法師雷壇乞賜祈
天請命禱雨救旱所投是實伏取
法㫖

(某)年(某)月日投壇信士(某人)等狀
移掇牒
元始一炁都督雷府
今據(某處入意)祈禱救旱事使府領詞難抑
合與施行除已啓告
帝眞擇以某日于某處建立雩壇依法行
事合行先牒請
照驗煩爲疾速部領雷霆一府二院三司
官將關報本壇社令程蔣二帥靈官王善
太歲殷郊雷府伐邪巫將軍朱煒玄壇趙

朗酆都關羽地祇温瓊領各司將兵務在
各各同心恊力一合前去轄起五方社令
蠻雷山川溪源潭洞龍雨部衆即便驅龍
捲雨擁霧興雲遇有雨發去處就便移掇
赴壇以彰
大化沛施甘雨救濟禾苗毋得稽違有悮
行事一如
律令星火奉行須至專牒者
右牒上
先天一炁五雷飛捷報應張珏使者副帥張

雲張亞三大元帥請
照驗施行謹牒
(某)年(某)月(某)日(某)時牒
(朱批)限(某)日(某)時雷雨赴壇報應
職位姓(名押)
祖師雷霆啓教火師白洞靈安眞君汪
批符式
(便宜符請)
符(先天一炁使者張珏速移)
(風雨於某時普降甘雨救)

(濟焦枯大彰)
(天倌符到奉行)
(雷使某押承誥奉行)
又批符式
(眞符上請)
(某帥遵承)
符(元降的以是日某時於某)
(處大轟霹靂普降甘霖救)
(濟禾苗以彰)
(天化一如)

(律令符到奉行)
(雷使某押承誥奉行)
奏七寳
具位臣某誠惶誠恐稽首頓首再拜
上奏臣不避風刀冒干
天聽千愆萬罪仰匃
寬原今奏據(某)府(某)縣(某)處(某)人(同投狀内至)
恐失秋成具狀投(臣)祈禱雨澤救濟旱傷
(臣)領詞虔切法在濟人理難抑塞謹以(某)
月(某)日上吿依法建壇召雷致雨重念(臣)

學行淺薄無德動
天全賴
敕㫖頒行庶必諸司響應未敢自專須至
具狀奏
聞者
右臣誠惶誠恐稽首頓首再拜上奏
先天無極元陽上帝(玉几下)
太初玄元鐵師上帝(玉几下)
太極開明萬法天師(玉几下)
昊天至尊玉皇上帝(玉陛下)

南極勾陳天皇上帝(玉陛下)
北極星主紫微大帝(玉陛下)
承天効法后土皇地祇(玉闕下)恭望
天慈
赦(臣)冒昧允(臣)奏祈特頒
敕㫖付北極佑聖府泰玄都省頒吿十方三
界海嶽洞天里社隍司一切去處咸令照應
特爲本土居民雪釋罪愆度禳厄運專祈
恩命宣吿九霄玉清諸天臺館府閣雷霆省
院去處敕差臣法中專將先天一炁使者張

珏副帥張雲張亞部領雷府天將吏兵各各
申明
號令混合百神的於今月(某)日(某)時俓下(某)
處歆承召祭走檄行符(祈雨云)掣電轟雷大施
甘雨(祈晴云)捲霧收雲大舒麗日(殺伐云)掣電轟
雷焚巢戮怪闡揚
道法救濟民生干冒
天威(臣某)誠惶誠恐稽首頓首下情不勝虔
切俟
命之至謹奏

年(某)月日具位(臣)姓(某)狀奏
奏九宸
具位(臣某)
謹奏據(入音同七寳内至)領詞難抑合與施行未
敢自專須至具狀奏
聞者
右(臣)誠惶誠恐稽首頓首再拜上奏
高上神霄玉清眞王長生大帝
東極慈尊青華大帝
九天應元雷聲普化天尊

九天雷祖大帝
上清紫微碧玉宫太一大天帝
六天洞淵大帝
六波天主帝君
九天可韓司丈人眞君
九天採訪使眞君玉闕下恭望
天慈允臣奏懇即賜
敕㫖行下十方三界海嶽洞天里社隍司一
切去處咸令照應特爲本土居民雪釋罪愆
度禳厄運專祈

恩命付泰玄都省宣吿九清諸天臺閣雷霆
省院去處特爲差降臣法中專將先天一炁
使者張珏副帥張雲張亞部領雷府天將吏
兵各各申明
號令混合百神的於今月某日某時俓下某
處歆承召祭走檄行符(祈雨云)掣電轟雷大施
甘雨(祈晴云)捲霧收雲大舒明日(殺伐云)掣電轟
雷焚巢戮怪闡揚
道法救濟民生干冒
天威臣下情不勝虔切俟

命之至謹奏
(某)年(某)月日具位(臣)姓(某)狀奏
奏玄天
具位(臣)某
上奏謹據(某)處(入意至)
右(臣)謹謹録狀再拜上奏
混元萬法教主玉虚師相紫皇玄天上帝(道前)
恭望
聖慈允臣所奏特賜
睿㫖行下十方三界海嶽洞天里社隍司一

切去處咸令照應特爲居民解釋重愆度禳
災劫專析
睿㫖差降先天一炁使者張珏副帥張雲張
亞部領雷府天將吏兵各各申明
號令混合百神的於今月(某)日(某)時俓下(某)
處歆承召祭走檄行符(祈雨云)掣電轟雷大施
甘雨(祈晴云)捲霧收雲大舒麗日(殺伐云)走火行
風焚巢馘崇闡揚
道法救濟黎民干冒
聖威(臣)下情不勝虔切俟

命之至謹奏
(某)年(某)月(某)日具位(臣)姓(某)狀奏
申三省
具位姓名
申爲(某)府縣(入意至)某領詞難抑合與宣行
深慮某凡胎濁質體未洞眞拜發奏緘召
役雷帥全賴
師恩主證庶令凡悃昭通未敢自專須至
具狀申
聞者

右謹具狀再拜上申
三天扶教泰玄上相眞君(道前)
太極仙翁天機使相眞君(道前)
高明大使天樞内相眞君(道前)
僉書雷霆三省使相眞君(道前)恭望
師慈主張
教法丕闡
玄風即賜面奏
帝庭請頒
恩命同賜

師㫖吿下三界群司考治去處先爲本土下
民疾除罪簿落滅惡根消弭灾迍度禳厄運
專祈
㫖命先天一炁使者張珏副帥張雲張亞五
方風雲雷雨電先天後天發生號令合部雷
神各各申明
號令混合百神的於(某)日(某)時俓下(某)處受
歆祝祭昭顯
神功(祈雨云)掣電轟雷大施甘雨(祈晴云)捲盡陰
霾大舒皎日(殺伐云)走火行風焚邪馘怪闡揚

道法救濟民生干冒
師嚴某下情不勝惶汗俟
命之至謹狀
(某)年(某)月日具位姓(某)狀申
申法中歷代師尊(如三省式只換師銜)
祖師青華帝君
祖師雷霆火師白洞靈安眞君
祖師金闕侍宸靈惠沖虚通妙眞君
祖師高明君洞明大法師眞人
宗師雲中散仙顛嵩眞人恭望

師慈允俞申懇即賜轉奏
帝廷(同三省結)
遞牒
元始一炁都督雷府
本府今據
(某)鄉貫(某)處入意使府領詞難抑合與施
行除已擇日建壇依
法祈禱外謹爲備録來詞書造奏申幾方
函牒請雷威煩爲疾速齋詣
三天門下上清天樞院

北極佑聖府(進奏)
泰玄都省
青華帝君歷代祖師前進申
(有牒於此添)文牒幾封前詣
(某)處眞司(投落)仍煩部集麾下合干天將
會合本壇諸司雷神的以是月(某)日(某)時
齊集赴壇承
符奉
命於某處遠近行風布雨掣電轟雷普濟
焦枯大彰

感應共揚
道法懋積
功勳一如
律令星火奉行須至牒者
右牒上
先天一炁火雷飛捷報應張使者功曹土地
照驗施行謹牒
(某)年(某)月(某)日時牒
具職姓(名押)
先天道祖元陽上帝

告示式
元始一炁都督雷府
今據
某鄕貫(入意)禱雨救旱事使府據此除外
照得本府遵守
天師教㫖誓令法子濟人不容坐視爲此
今於某處借地建壇的限某日至某日各
要未申時分召雷致雨務在霑足田疇以
彰
道化所有合行事理開列吿示者

一牒差先天一炁火雷張使者統領雷
霆一府二院三司官將吏兵依限致
雨施行
一牒差先天火車靈官王元帥部領將
吏承文催促佐助雷威
一牒差雷府管打不信道法專滅邪巫
朱將軍轉衛雷壇紏罰善惡
一牒差陰雷大將關元帥檄起九州山川
溪源潭洞江河淮海龍神依時顯應
注雨潤枯

一牒請本府本縣城隍之神肅靜封疆
祇迎風雨
一劄付本里社令之神側近廟社案神
整肅衣冠迎風接雨肅清壇墠祇應
雷司
一劄委功曹土地常川在壇傳誠關奏
祇應行持
一吿禀合縣官員務在齋沐身心停刑
罷拷虔誠悔過思濟斯民
一告示居民人等務在肅清家舍普供

香花毋得烹宰生靈怨恨
天地專誠悔過祇俟甘霖
一吿示臨壇法衆務在整肅威儀毋生
雜想專心誦念接應行持
右仰
神人知及
(某)年(某)月日示
具位姓(押)
各處牒劄可照吿示内仰語施行
祭謝關請

元始一炁都督雷府
是日奉爲信士(某)人等投行祈雨救旱事
已蒙霖雨霑足實荷
師將恢張委有勞績以今衆信虔備凡儀
用伸皈謝合行關請
神威通傳誠悃星飛前去請降
帝眞師尊雷神天將城隍社廟等神即刻赴
壇鑒歆祭謝
雷霆號令星火奉行須至關者
右關

三界功曹符使土地正神
(某)年(某)月日關
具位姓(名押)
公據
元始一炁都督雷府
昨據(某)處(某)人入意使府得此恪爲施行
除已録奏
天廷申聞
省府請頒
恩命牒檄

霆威施行去後實荷恢宣委有勞績合行
出給文憑請
照驗祇候
三元慶會考功之日齋詣
天闕省庭呈驗計功陞品請受
天恩推擢施行須至公據者
右付
先天一炁火雷飛捷張使者(於此添入所差神將)收執
準此
某年(某)月(某)日給

具位姓(名押)
神師雷霆啓教火師白洞靈安眞君汪
言功表
具位(臣某)誠惶誠恐稽首頓首再拜
上言(臣)謹按
玄科奏聞
玉陛昨據(某)處(入意臣某)領詞虔切難以
抑違合與施行遂於某日于就某處建壇
祈
天請命吿行

符章委命
先天一炁飛捷火雷使者張珏合屬官將
定以(某)月(某)日(某)時致雨救旱某沐
感通賜以□霈田疇霑足民獲有秋所差
雷神委有勞績(臣)之僣妄負咎難逃謹録
凡情上酬
穹造須至具表奏
聞者
右臣誠惶誠恐稽首頓首再拜上奏
號令雷霆昊天至尊玉皇上帝(玉陛下)恭望

天慈
赦(臣)僣瀆之外
允(臣)奏謝之誠祈賜
敕於
九霄與論功於
三省隨資遷職少爲風厲之方鼓勇勤勞益
壯
天威之烈更賴沛若時之雨庶可書大有之
年第切感
恩莫殫報

德次願(臣)九玄七祖同獲升遷下土萬民咸
沾
福利然願(臣)祈晴祈雨召雪召雲攝電驅雷
呼風降雹爲民請福治病祛邪凢有禱祈更
希
陶鑄(臣)干冒
天威誠惶誠恐稽首頓首下情不勝稱謝之
至以
聞謹狀
(某)年(某)月日具位(臣)姓(某)上表



道法會元卷之八十八


















