










道法會元卷之一百四十六西七
　正一忠孝家書白捉五雷大法
　　　水火眞機
師曰心火腎水其理自然心水腎火道之樞
機交陽混陰陰昇陽降顚倒坎離混融二炁
化生萬物變化無窮焉盪兇者三五交媾之
道内以忠孝爲本外以體用爲宗不假符呪
罡訣全資精炁神凝合大道也潔已之謂忠
盡誠之謂孝忠者正性而不欺孝者保精而
不散炁聚神全自然交媾以成至眞妙道也

今得之者切勿輕泄稍有漏違雷律在焉
　　　鍊將坐功口訣
造化由來是五行五行全備始通靈但教水
火混成一却把離宫入坎庭舌拄天關封地
户靜默存神上紫雲兩手相叉交脚膝不關
人事即心澄學仙童子能依此白日乘雲謁
太清
　　　空山内訣
金頂華池鍊日月世人尋之莫休歇一拳打
透太虛空朝朝日日朝金闕

　　　又訣
夾脊雙關透頂門修行只此是宗根華池玉
液頻吞嚥紫府元君直上奔
　　　主法
祖師玉帝御前伏魔上相李眞君(漸字清叔/號放翁)
　玉清相貂蟬冠執玉圭紫法服朱履
　　　聖位
雷門左伐魔使知南極天樞院事緫轄雷霆
都司一府二院三司事苟元帥(翌冲)
　欻火相無翅觜不尖青面紅天衣紫結巾

　欻火脚執雷鎚鑚
雷門右伐魔使知北極驅邪院事主管雷霆
都司軍轄事畢元帥崱
　欻火相青面皂衣欻火脚執斧鎚
四直使者陳安　劉吉　孫德　張京
　並功曹服
三十六雷七十二考召合屬官將
紫虛鬱秀壇合壇官將
雷霆欻火律令鄧天君
雷霆都督猛吏辛天君

雷霆飛捷使者張神君
正一魁神靈官馬元帥
東嶽地祇上將温元帥
酆都馘魔朗靈關元帥
　　　行持節次(剔陰陽/二斗)
貪巨禄文廉武破(子午斗)
魁𩲃𩵄䰢魓𩳐魒(寅午斗)
　　　變神呪
唵北方那吵神唵𠰠啡囁(一炁密/念七遍)
　　　召二帥

謹召雷門左伐魔使苟翌冲乘火雲駕龍速
歸吾左次念
唵茹以攝(掐離呵炁在左)
謹召雷門右伐魔使畢崱乘黑雲駕龍速歸
吾右次念
唵呮咈攝掐坎(吹炁在右)
　　　二炁符




　　　書符呪
唵𤤁□琳玨□攝唵珒□□𤤖攝唵咈𠵜啉
□吇囁唵唭嘰臨降□𡆄(二十/六字)
　若祈晴祈雨在内重書三字吽吒唎次念
吽吒唎攝
　又呪一炁七遍書前三字存金光燦爛作
　用晴雨内事
呵知那那知那烏蘇達耶攝
唵明那明那藥伽藥金牛呵息倖自伽吒知
自伽但咥咜

家書
内符

　𤤁□琳珏□珒□□𤤖𡆄
　　　破剛風浩炁符(左手卯文彈/取炁入筆)
　　三天有命　　部領衆神
　　勑召陳安　　立至帝庭
如遇剛風處化爲清浄境如有邀截者束送
北羅酆
　　　合形




　　　傳送符
　　　陳安將軍　　疾發雷公燒滅邪精
　　　交領奏申　　剛風速破浩炁無踪

　　　　　　　　　　　某將

　　　合形




玉皇敕下萬神不寧敢有遏截如逆上清
　　　敕符呪
四直大將陳安將軍持符捧檄毋得乆停直
至闕下何鬼敢侵如有拒逆誅戮分形
　　　二炁符

　　　　　　　　　　　　(作用前三字/號炁入符)

　
　用劔訣虛書符在水中鎭貼不用炁念
唵𤤁□琳珏□唵珒□□𤤖𡆄唵咈𠵜啉□
呼囁唵琪嘰臨降□𡆄(右手煞文呬/炁入水中)
　右存水中符金色右手酒童面與手上如
　動指揮開手如開請叉手請坐徐徐問何
　姓名或說或寫却問事要退自言退雷局
　打背一下即醒不用呪故名白捉如附崇
　體改水爲黑水如指揮迷魂先畫地爲井
　　　迷魂呪

魂魄速出頂門胎光爽靈幽精速離身形三
魂已離七魄不全吾今召汝與炁通津唵喼
𠺗喼𠺗速速速速急急急急速速速速迷娑
訶攝吾奉
上帝効拍令一下加呪
登僧得色急至攝勾婁吉利速考攝
　右取北炁吹童子面上治眞假邪加敕符
　中次念
欽至全收墨漆黑　朗耀掣戊勑煞攝
　右擁見朱元帥管領魂魄入體通傳

　　　催呪
唵㕫嗓咣嚁朗靈攝取(南炁吹香上)
唵□掣利急現攝又取(南炁吹香上)
　　　再催
明哃𠼱朱彦明攝炓□□(三字劍訣虛書光中)
　　　收光
唵咈𠻄咇明攝(三遍)
　右四吸香光入丹田三禮而退每用時見
　將吏不可正看側耳聞之事理亦可收光
　　　數珠呪

唵拱薰𠯀急掣利攝
　右𡄼炁入珠中過七遍作用却以香合蓋
　盛之如頑崇令親人掛項上有報應
　　　傳度家書式
嗣孫忠孝某眞童子姓(某)
右(某)不避譴責冒干師造思想道容未嘗少
賛(某)托跡師門猥事瀆聽今據(某人入事)狀
投求傳
忠孝白捉五雷大法一階家書壇印一宗歸
身崇奉佐助行持某旣奉詞切無非濟物利

人拜發家書繳連某親書投詞在前須至申
聞伏丐　照應施行
　　　符
　　　　　　　　(某)字號家書拜上
祖師玉帝御前伏魔上相眞君道前
宗師雷部掌籍判官趙眞人(師前)恭望
道慈允(某)家書特賜
道㫖告下　雷門苟(翌冲畢崱)四直使者陳
安劉吉孫德張京隨直三十六雷七十二考
召官將一合於某日下降嗣法(某)人(某)法壇

駐劄俟候付度施行更望
道慈以忠孝爲念面奏
玉帝併頒　敕命行下本法中合屬官將及
三界眞司去處各令知委凡遇(某)人祈禱一
應等事即行昭報某干冒師嚴伏匈
道照不備
　　年　月　日具　位　姓　(某)　上書
　　　封皮式(後面壇/印三)(前祖/印四)(陰陽/纏縛)
家書百拜上
　　　　　　　　嗣孫具位姓(某)謹封
伏魔上相府

　背文發(某)字號年　月　日　時
　　交度牒式
紫虛鬱秀壇
　照會在昔
　祖師上相李眞君巡遊至湘鄕州中忽值
　松隱趙先生因縁際會乃召苟畢二帥出
　現于前遂以衫袖寫呪四句並缺角印文
　授與松隱趙先生臨行付囑曰以忠孝爲
　念而又賜學眞童子後松隱授與空山高
　先生空山授與南澗岳先生南澗授與廬

　山清虛成先生成先生授與馮先生馮先
　生授與周先生周先生授與洞淵張先生
　洞淵授與(某)人俱係親傳某遍歷名山尋
　師訪道夙慕
　太上眞風久參道法具詞有請理不容辭
　除已拜發家書申聞
　祖師眞君道前丐爲面奏
　玉帝頒降
　敕命告下眞司照應外所合依
　科傳度給牒爲照者

　　　奏(某)職(某)法(某)印等一一開列
右牒上
雷門合壇官將等尅於是日一同下赴(某)處
壇治駐劄如遇呼召一應祈禱等事即與明
彰報應不得違令如法官號令不正奉行不
虔將吏回司玄科有律一有微功寸善自
有天曹遷賞牒到奉行故牒
　　年　月　日　時牒
度師　保舉師　監度師(逐一列)
祖師銜位

　　　遞書引式
紫虛鬱秀壇
　今引差將吏陳安劉吉孫德張京等使者
　疾速交領家書一角封印全謹詣
　伏魔上相府請進須至差引者
　　　右仰使者陳安等准此火速奉行
　年　月　日　時引
具　法　職　　　姓(某)押
　　　祈禱牒將式
紫虛鬱秀壇

　照會本壇今據某處入意本壇領詞䖍
　切致立壇場精加祈禱普救皇民除已具
　録家書飛告
　祖師面奏
　玉帝及申
　雷祖大帝外合行牒請帥將施霈甘霖者
右牒上
雷門苟畢二元帥合干官將看詳事理統集
(某)天帥風雲雷雨電等神當所社令雷神五
方行雨龍王當境潭洞龍神合干官將等大

施威力會合風雲於今月某日於某處乆旱
之地立賜霶𩃱滋甦槁稼庶使下民免遭饑
餒倘沐
庇扶廣宣正法准令奉行故牒
　　年　月　日　時牒
具　法　職　　　姓(某)押
劄龍王
紫虛鬱秀壇
　本壇今據(某入意)除已肰申
　祖師上相　雷祖大帝及牒雷門主副二

　師社令等神外合行劄報
　(某)處龍潭主者
右劄付
當境某處某潭龍王龍宫仙眷等伺候
敕命頒降到來躬親統集龍潭衆神會合所
牒雷神興雲吐霧翻江混海俓詣某處乆旱
地方一境之内大賜
霶𩃱灌甦禾稼以濟黎民之望當膺旋擢之
功幸勿稽違立伺昭報故劄
　　年　月　日　時劄

具　法　位　　姓押
　　　傳派始由實録
祖師姓趙名履字貫夫浙東温州平陽人也
自號松隱生於丙寅二月初三日辰時父名
珏迪功郞湖南潭州知甘泉酒官公侍綵宦
遊歳在庚辰其父客喪於任公爲人賦性剛
直姿禀不凡肅敬有落魄不覊名韁利鎻不
屑就乃脫然棄俗遊於湘郷縣郭之南寓
上眞道院修眞焉一日忽有羽衣至厖眉皓
首不知其幾歲公亦不知其何人也與之坐

道士已見趙非碌碌之士意不能無鶴在雞
群之歎乃詢之故公悉以告之道士曰吾視
子非塵埃中人標格蓋仙都紫府尚有縁分
吾有祕法欲授子異時可以丕闡正法利益
世人此非吾乆駐之地翌日我將去汝當送
吾前途付之可乎公禮謝次曉就道沿途與
之語亹亹不絶不覺行及兩舍道士告之曰
吾非凡人乃
玉帝御前伏魔上相李眞君者即我也職在
雷部掌籍於是袖中出筆硯各一四顧荒野

無楮可書遂云肯出爾袖記我所傳否公欣
然敢不唯命是聽遂拆白絹衣袖與之寫訖
口傳之秘一一指示公跪受禮謝而别將行
一里高呼於山之麓且令公還吾有一印藏
之青城山丈人觀石匣中適令雷將取到付
汝此法名忠孝白捉五雷大法本朝惟徽廟
佩受禁藏之祕非下士所可傳也今氣運當
出以汝夙有仙骨故親授之切宣虔恪自重
珍惜如薄德殄行不忠不孝之徒慎勿輕泄
凡祈禱追攝除邪馘妖但以篆書祖印合同

符命到來即與施行言訖遂失上相所在公
回所寓道院乃爲主者所誥頗怪其出外四
日恐爲觀門累律以清規遂遭斥逐公弗辯
瓢笠出徃城中天慶觀因觀中寫黄籙文字
公曰吾受上相法甚驗吾印一下二帥立見
主初未信公召之一瞬息間二帥果見觀者
悚然乃挑包雲遊開化趙繆周高四人公十
月羽化於門人周監簿宅是日即附周之體
自彰謂李上相所譴以平日沈湎聲色之故
責授揚州瓊花觀眞官未許上昇雷部越三

年再附周監簿吾今已替眞官得昇雷部掌
籍判官家書須添吾銜當獲嘉應以是流傳
故云忠孝大法昔
老君授天師於鶴鳴山其後子孫皆異人親
授自非後世專門各家傳習訛舛至有符圖
呪訣出自意見俾庸人孺子得以萋菲其不
罹譴責之禍者鮮矣倉叨嗣法派於松隱之
門亦是三世幸縁獲寓弟子一人之列每歷
州郡必揚先師所傳開化萬一縁分契合其
噓呬之妙如響斯答其有剽竊遺文簾視壁

聽假空山之派後學識者當有魚魯之差至
於謗道罔法隱眞出僞自有女青之律
　門下忠孝修眞子高倉百拜謹述

道法會元卷之一百四十六
















