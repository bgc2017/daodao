










道法會元卷之一百七十二邙二
　元應太皇府玉册
　　賛皇猷篇
　　　禹步
　册曰玄斗之妙在乎十二辰契大化之數
　乗三明以歷九宫齊七政以隨(一作/循)八門
　也出生制逆皆應推之坎卦三元起甲子
　日時天蓬順行出天英也離卦三元起甲
　子日時自天英出天蓬也是以九一二至
　三七二分夏秋於坤巽冬春立於心任也

　二十四氣六甲環中通利陰陽安鎭九野
　妖光滅影我道日隆歩之百日誦詠斗章
　與神潜通
　筌曰右禹歩玄斗者言北斗九宸應化分
　精而爲九神也九神者天蓬天任天衝天
　輔天英天内天柱天心天禽也謂順支辰
　總御陰陽契合天地主張造化乗三明以
　應四時隨月建以定八節歷九宫也進退
　八門之中齊七政也徃返於三元之内二
　至以甲爲先儀奇以逆順爲户孟仲季内

　分其局上中下始辯其則六甲循環無窮
　無極故玄斗之妙也步之百日者當先知
　升降儀奇之門次運天輔見天蓬所指之
　處依法歩之十旬與神潜通然後斡運正
　炁通利陰陽安鎭九州殄滅妖氛通誠達
　懇上奏
　玉皇乃九靈飛歩之妙㫖也二丹修進之
　微言宇步者亦曰禹歩也别有九晨飛空
　之經及金簡玉書太微上道非謂宇與禹
　之歩同稱耳三九之迹一十二跡一十五

　跡皆夏禹皇帝以歩洪波之間履步治水
　開道役神功成登眞亦曰羽歩謂之能致
　羽服飛仙故也此之曰宇歩乃宇宙九星
　之宇也夫飛綱躡紀之道淵而且幽非塵
　士之可行此六甲河洛神式未達三奇九
　眞之妙奥不必欲速當漸於明匠求之矣
　倘能成功但推天蓬天英二星乃天罡之
　位向歩七星亦能絶鬼怪之靈響矣
　　紫微分天罡祕訣
　天罡者北斗破軍星也有云前玄戈大角

　星是者非也斗標第一星是也河魁者斗
　口第一星是罡爲破軍魁爲貪狼又曰天
　威千神百靈拱衛諸兇萬惡迴避上天之
　節度玄景之高眞矣凡推天罡之所指不
　可逆犯若天罡上望河魁爲逆自河魁上
　望天罡爲順背河魁身順天罡所指則依
　法耳假令正月初炁日内欲巳時歩斗即
　以戌加月建自寅位上數戌定之卯爲亥
　辰爲子巳爲丑午爲寅未爲卯申爲辰酉
　爲巳即天罡在酉方身居寅卯之位望酉

　上順也便自卯方步之酉爲天罡如一切
　殃鬼妖恠候天罡所指歩七星依法絶之
　立驗謂立春正月節用戌加寅雨水正月
　中以亥加寅也有月月加亥及月將加時
　辰爲天罡者皆非祕授靈文常用之術耳
　歩時以左手掐天罡印右手掐仗劒印叩
　齒七通存見如玄帝在中天光明洞煥望
　天罡星吸炁閉炁存身爲天罡破軍星披
　髮白羽衣足下履雲閉目默念斗呪一遍
　以印當心前順方吹之以意存到次想斗

　自天降在地光明叩齒七通先舉左足上
　魁次右足上併再舉左足上𩲃右足登第
　三星傍勿躡星也次以左足上䰢次右足
　歩魓次左足履𩳐次右足行魒星收左足
　並皆須一星一呪當委曲順罡歩之不得
　横截天之大禁至破軍星立述所治事收
　兇大呪吹之便於星下左轉身出罡勿反
　顧
　　　天罡神呪
北斗七眞天中大神上朝金闕下覆崑崙

指揮綱紀調理乾坤貪狼巨門禄存文曲
廉貞武曲破軍輔星大周天界細入微塵
何灾不滅何福不臻元皇正炁來合我身
天罡所指晝夜常輪俗居小人好道求靈
常見尊儀願保長生高上玉皇紫微帝君
太玄之精守衛身形五藏萬靈各保安寧
急急如
太上老君律令
　　　步斗呪
白炁混沌嚾我形禹步相推登陽明天回地

轉步七星躡罡履斗齊九靈百神助我斷妖
精惡逆摧伏邪魔傾衆灾消滅我長生我得
長生朝上清急急如
太上律令敕
　　　收兇大呪
五行相推　罡最持威　六紀輔我　三台辟非
天回地轉　陰陽闢開　逆天者殺　逆人者危
掃除灾殃　北斗所誅　三綱六紀　與某同輝
謀某者滅　議某者摧　說某者禁　評某者夷
天神地祇　精邪災殃　敢干某者　一切滅之

急急如
太上老君律令
謹請解厄脫命君魁罡主煞君魁罡主擊君
魁罡主剌君璇璣歷旗君逆斗順斗君履斗
劫斗君縱斗橫斗君戴斗步斗君陽斗陰斗
君濡斗罡斗君官將百二十人一合與某法
籙吏兵下詣某處收捕某人身中爲禍惡鬼
等得即斬首急急如律令
　存收至左旋身向斗口存收入斗口天獄
　中考校再呪曰

天祇地靈惡鬼不生魑魅魍魎復汝正形
束來魁下無復久停今月某日克以收併
天帝神子知鬼姓名某甲所禍六甲同聲
假託虚無上啓太清急急如
太上老君律令
　祈禳篇
　三元合會害炁扇(一作/戰)威邪妖燥濕萬灾
　並臻當擇甲子庚申之日取癸地或生旺
　方土上建靈壇以禳之壇法三級上層高
　五寸闊二尺心中爲之中皇宫列

　三清玉皇北極天皇中層高一尺闊三尺
　安南北斗下層高一尺闊五尺周列八門
　卦位十干大神十二支神四獸神將於壇
　下劒鏡各八口東青西白南赤北黑旛三
　十二首中央黄旛一首每方旛作八門儀
　列八門之名乾曰八景之門坎曰陰靈之
　門艮曰絶邪之門震曰青陰之門巽曰破
　鬼之門離曰陽帝之門坤曰營載之門兑
　曰馘崇之門十二支神曰寅功曹之類十
　干甲天福大神是也壇成結界洒淨安洞

　案設眞位列宿備儀信貢青詞置辦醮禮
　仍依太上聖眞玄科以謝微生昧心不揆
　之罪咎三日夜則可以上消天災下滅地
　禍也
　謹按太上說太一中經曰三元合會者合
　於己亥三元太一太陰害炁是也三元俱
　起己亥太一左行歲一辰害氣右行四孟
　歳行一孟太陰右行三歳一辰九年行一
　方四九三十六年俱合於亥三合之歳水
　旱兵饑灾害並起其三合之歲陰陽隔併

　感天動地害炁流行晝則傷人夜則傷穀
　中人則疾疫中五穀則饑饉故曰萬灾並
　臻也三層建壇自依式様爲之太一聖眞
　壇科具列别卷此不載也微生者毫髮不
　可隱
　　　　玄樞篇
　營情慾界接搆嗔癡爲不善之多罹諸釁
　咎伏連注訟人物彫衰給符籙之外令人
　改操以禳之用燈爲斗以黑紙旛立符斗
　様供以時果玄酒異花清香並上斗牋一

　通上燈目魁爲始祝曰
隨罡建斗法炬天星九眞來降元亨利貞
　上燈訖當凝心注想啓詞北請清淨身心
　同潔内外純誠上徹仙府則玉童仙吏將
　格而鑒神祇吉凶明暗可測稍有穢觸殃
　禍立至誠懇則福慶自來凡是伏連鬼疰
　塚訟考逮之難天譴鬼誣千殃萬厄罪多
　之釁皆九晨皇君所掌故令禳謝首懺求
　之消災解厄也自魁爲始念呪者每至一
　星明一燈一燈一遍念呪也凝心注想自　

　有玄樞宻㫖俟燈之明暗以審吉凶詳說
　於後用者遵爲立成若誠心不切穢怒不
　恭返招殃考無冀於福臻矣
　　　斗符

　　　　　　　　　　　　　　　　　貪


　　　　　　　　　　　　　　　　　巨



　　　　　　　　　　　　　禄


　　　　　　　　　　　　　文


　　　　　　　　　　　　　廉



　　　　　　　　　　　　　武


　　　　　　　　　　　　　𠱀


　　　　　　　　　　　　　輔


　　　　　　　　　　　　　弼



　　　　凝心注想玄樞宻㫖
　先入壇淨穢結界畢端簡平立澄神入斗
　先舉左足躡第一星歌斗章
　　　先步貪狼星以步向東歌曰
太上宫中　變隱逃元　内妃大神　太一上尊
總領命籍　爲我致仙　聖壇啓告　降眞帝軒
　　　臣門右足向東北歌曰
中元宫中　保胎化形　内妃太眞　高上元靈
斬胞解結　鍊胎固精　奏告上帝　願賜長生

　　　禄存左足躡弼星向眞人星歌曰
眞元宫中　六遁七隱　上元二母　育我胎靈
遁化至寶　變成蒼龍　使我飛空　長生無垠
　　　文曲左足登向北歌曰
紐幽宫中　匿影藏光　中元内妃　神仙太宗
度我六戊　出我八方　逃迹飛步　上奏帝房
　　　廉貞右足向西歌曰
綱神宫中　變體易景　中斗大女　元化無像
度我元斗　名著帝傍　飛空策虛　騰身無上
　　　　武曲次左足向東北歌曰

紀明宫中　隱跡散景　斗中中女　虚化上宫
落我死籍　度品諸方　奏聞大帝　列字開陽
　　　次右足登破軍向西北歌曰
關會宫分　玉景萬形　斗中少女　無上太靈
隨斗運機　輪轉萬生　關啓上帝　乗龍眞人
　歌畢開目想自身爲眞人青龍從肝出左
　白虎從肺出右朱雀從心出前玄武從腎
　出後便以舌柱上腭存爲度仙橋一道五
　藏中五色雲炁覆之凝然度身登橋上直
　至斗中便呼年月日時四直功曹使者在

　斗中云今日弟子某爲有某厄難急切告
　請次存四直入斗去良久存見一人從斗
　中出狀如玉女兩手托羊頭名擎羊使者
　次見一人左手執劒右手把花盤名陀羅
　使者存此二人乗空而降醮筵檢校精潔
　所有供養不精專者是此二人回報乃眞
　人不下降次存見七星皇君夫人内妃衣
　服首飾存之分明千乗萬騎威光赫奕浮
　空下降降時乃顯各有異香紫雲入室乃
　是七星降臨躬身叩齒依科告請切忌僧

　尼孝子婦人雞犬穢觸殃禍立至未請眞
　皇之前先於壇外安日直土地先上香關
　白仍隔宿啓申關白土地建誠次日設醮
　　　九皇星眞服色
第一陽明貪狼星君九晨玉冠青羽緋裳執
　斗中玄圖
第二陰精巨門星君玄精玉冠玄羽緋裳執
　五色羽節
第三眞人禄存星君飛華寶冠青羽緋裳執
　斗中青籙

第四玄冥文曲星君玉華寶冠丹錦緋裳執
　元靈之節
第五丹元廉貞星君七寶飛天冠白錦緋裳
　執青炁之籙
第六北極武曲星君飛精華冠紫錦緋裳執
　斗中玉策
第七天關破軍星君九玄寶冠九色錦裳執
　揮神之策
第八洞明外輔星君飛精玄冠九色鳳衣手
　執火鈴

第九隱光内弼星君飛天寶冠九龍之衣手
　執帝章
　　　九皇夫人服色
第一飛靈華頽雲之髻紫青黄之色衣裙帔
　帶九靈綬
第二髻如前飛錦羅裙鳳錦帔帶靈飛紫綬
第三神纓寶冠緋雲明光錦䙱帶六出飛晨
　之綬
第四七稱玉冠緋羅鳳文之䙱帶金眞玉光
　之綬

第五紫晨飛冠九色之䙱帶神虎玉文
第六玉晨進賢冠飛青之䙱帶流
第七飛華頽雲之髻七色夜光雲錦之帔帶
　天威靈策
第八頽雲之髻飛羅之䙱帶九光之綬
第九七稱玉冠青文錦䙱帶夜光之綬
　　　九晨内妃
第一内妃黄錦帔丹青飛裙
第二内嬪青錦帔緑羽飛裙
第三元母青錦帔繡羽裙

第四内妃紫錦帔黄羽裙
第五大女朱錦帔紫青飛裙
第六中女朱錦帔青繡飛裙
第七少女丹錦帔青華羽裙
第八左夫人紫錦帔綉羽飛裙
第九右夫人緑錦帔翠羽綉裙(已上並/頽雲髻)
　凡結壇於斗燈前設淨水一大盆用淨巾
　覆之勿令犯觸於月建上以白紙上朱書
　招眞符一道並書脫厄符一道安本命所
　屬在水盆内投符時令手輕放水面上直　

　候點燈一宿來日焚香再拜看水盆内二
　符沉則疾患難治若水清符浮面上即無
　畏矣書符誦天蓬呪三遍勑符下時又念
　北斗靈靈呪三遍叩齒九通投符以淨巾
　蓋之
　　　招眞符



　　　脫厄符

　本命脫厄符六道以朱書其符呪一如召
　百靈符隨所屬只用一道投盆中驗以清
　濁及書與病人帶
　　　子午生人



　　　巳未生人




　　　辰申生人



　　　寅戌生人



　　　丑亥生人




　　　卯酉生人



　　　北斗所管
　凡醮斗之要須知有主事之星通傳之神
　不得一例亂告如人間五臣有奏書之臣

　更别有曹局況天眞乎題擬奏告本爲何
　事看是第幾星主掌即總星位奏告必獲
　感通
　若被害之不明此是遏他之惡伸己之善
　除罪祈恩子生人告天之太尉貪狼星君
　夫人内妃管鬥爭相殺牢獄之事燈星暗
　即主人多流亡
　若陰陽之學仕宦干禄求名丑亥生人告
　天之上宰巨門星君夫人内嬪管宫城屋
　宅山林竹木五穀果實之事星與燈若暗

　主五穀果木貴
　若學道求仙通眞達聖寅戌生人告天之司
　空禄存星君夫人元母管貧富貴賤財禄
　七寶求謀之事星與燈暗即損乏貧下
　若人制伏人鬼誅伐兇邪卯酉生人告天
　之遊擊文曲星君夫人内妃管文儒公卿
　宰輔仙人隱士藝術之事星與燈喑主貴
　人多疾貶官流移
　若益筭延年立功祈福辰申生人告天之
　斗君廉貞星君夫人大女管男女貞潔忠

　良淫亂之事星與燈暗主女人灾病婚嫁
　不成
　若灾滯疾厄乞申希免己未生人告天之
　太常武曲星君夫人中女管武官將帥戈
　甲武藝兵卒星與燈暗主武士疾患不宜
　兵卒
　若天地否極炁俟不調午生人告天之上
　帝破軍星君夫人少女管敗軍失將衆民
　家業敗失星與燈暗主兵起災生
　若禳謝衆災服藥求醫告天之玉帝外輔

　星君夫人
　若爲民祈福應告一切告天之太常内弼
　星君夫人
　　　斗箋
(臣)某言輒瀝愚誠干冒
聖聰罪當萬死竊念微臣凡俗穢質謬忝仙
階胎生肉人濫司至化顧惟下學冒領行持
未能修進寸功妄敢宣行正教所受詞㫖理
難抑違輙於三掠之門上祈
皇極之鑒臣誠惶誠懼稽首頓首謹據(某)處

(某)生上屬
(某)星君伏爲齋意(臣)恭依
紫庭祕㫖太上眞科就(某)處嚴備酌水獻花
之儀關點
北斗星燈一壇給付脫厄眞符隨奏欲換死
籍皈命
星天丹禱百拜首謝本人故違謬犯三業六
情夙債寃愆陰陽匿惡千罪萬過誓今已去
改過自新仰乞
聖恩與之更生咸希原赦除錯謬之炁續罄

竭之年凡百災殃自兹消滅伏望
北斗天之太尉貪狼星君列位特降
睿㫖允臣祈告備陳本人詞㫖即降
勑命告下東嶽泰山府酆都合屬宫洞三官
曹局主録司命主灾主病主考一切神靈特
與檢舉目前片善之功添展已窮壽筭除落
死名消釋惡根拘收主非主殺之神放免考
對魂魄使神炁守衛得滿天年所是本人見
病已見危困凡世醫藥不能療痊惟祈
玄皇正炁灌注本人五藏百脉之中斗罡星

精下降醮筵香茶酒果之内使本人飲服之
後去除内外伏連之厄蕩滌表裏邪穢之精
斥逐病魔保安患體務俾某魂神澄正身命
永堅上廣
聖慈好生解厄之恩下副皇民皈命丹誠之
禱臣不知氣候罔明天理僣越褻瀆罪當萬
死更冀哀憫奉道救民得遂貸宥臣不勝感
德荷恩之至謹具狀以
聞臣死罪死罪謹言
太歲年月日具位(臣)姓(某)箋

　右斗箋乃是法内格式後人用之當審事
　情如其中所述立誓令後改過自新之語
　尤不可泛用須臨時隨事立意可也
　　　上箋符(焚香/鑪中)



　　　上章吞服符(朱書淨水吞服即/大章中吞服符)





道法會元卷之一百七十二







