










道法會元卷之三十四持十一
　清微龍天通明内鍊祕㫖
　凡行鍊度首初具録誠意上聞慈尊瓊書
　上諸師家書申祖元君備牒城隍專差徐
　符使追攝當行鍊之時先夕再備公牒一
　道朱批攝魂符於年月之左用印僉押訖
　次日清早發遣關告催追然後靜坐默啓
　三境慈尊師帥請降恩光書拂符籙收起
　次隨意誦經號不拘多少回向惟在至誠
　此日必當簡節俗事寡慾清心行坐之間

　默持太乙慈尊號務要純一以致感通候
　日暮於閑靜處或法靖中望空設一卓左
　置香爐右置水盂前頓飯盒師正坐從容
　詳緩行鍊度法默念
　　　凈口業呪
綺妄謟讒兼兩舌悖辭詬詆恣凌人願談道
德改前愆語合天心口靈聖
　　　凈身業呪
殺盗淫邪污行免慈廉正直可通神是爲清
凈自然身四獸百靈長擁護

　　　凈心業呪
道境清明無穢凈貪嗔痴昧曰妖邪澄心滅
念等虚空是即大羅無色界
　　　蕩穢呪
琳琅振響十方肅清河海靜默山嶽吞煙萬
靈振伏招集群仙天無氛穢地絶妖塵冥慧
洞清大量玄玄
　内外壇場皆成金光凈界師飛三台蓋頭
　南斗于前北斗于後魒指艮户然後凝神
　定息物我兩忘密祝功曹云

亶育奕欽　唵喼叻哪吽吽吒哩攝謹請
直日傳奏功曹使者當境土地里社正神傳
此信香通誠達悃請降
三境慈尊宗師眞宰關集諸司將吏效職威
靈俯賜光臨鑒今祭鍊功曹使者速去速來
佇俟昭報
　存功曹土地承命而去次念慈尊號及救
　苦經存三境慈尊諸天梵炁下映兆身歛
　息規中默運金光透出頂門上接霄漢監
　度衆眞浮空而至法中將吏洋洋左右次

　上香默啓
稱職(臣)某稽首皈命志心上告
虚無自然元始天尊玉宸道君靈寳天尊太
上老君道德天尊南極長生大帝統天元聖
天尊東極青華大帝太一救苦天尊九天可
韓丈人朱陵度命天尊十方救苦天尊眞人
童子諸天帝尊日君月后北斗南辰五星列
宿萬象高眞清微宗主眞元妙化上帝太初
天君紫宸太華天帝上清玄一三眞君三元
三官大帝法主四聖眞君祖師三天教主正

一天師顯佑眞君高元宸照法王清眞紫虛
元君太極左宫仙公冲應孚佑眞君九州都
仙太史高明大使眞君正一嗣師系師女師
眞君太和依玄元君靈妙和凝元君靈光聖
母元君元上侍宸金闕昭凝妙道保仙元君
瓊室洞清郭元君福和耀眞傳元君龍光道
明姚元君紫英玉惠高元君洞陽上宰清虚
華眞人青城山通慧朱眞人雲山保一李眞
人眉山混隱南眞人丹山雷淵黄眞人西山
眞息熊眞人泰智冲和彭眞人洞淵塵外曾

眞人浚儀元陽趙眞人清微靈寳道德正一
諸泒歷代宗師仙衆南昌上下宫南陵樞府
朱陵火府靈寳大法司上清黄籙院東極善
政院聚魂五總府諸司眞宰三界内外應感
仙靈咸賜恩光開明長夜攝魂制魄監眞度
生再伸禮請
九斗陽芒流金火鈴大將威雷浮光劉天君
上清神烈陰陽苟畢二雷君玉清主水火王
趙二將軍水火二司鍊度官屬天醫監生合
干神員神虎何喬二大聖三部使者七眞玉

女承差龍天飛元攝魂徐符使三元五道追
攝等神本佩法籙諸司官將城隍祀典社令
之神雲集行壇各共迺職仰憑
二寳慈尊慧力攝化法食周遍十方降流
道炁祥光醫鍊河沙鬼衆俾沾
道渥各證生方
　次結五嶽印請降三境慈尊慧光下照幽
　關師内運神光爍開鬼尸仍取鬼炁吹布
　于前諸類幽魂乘光而至退攝官將部領
序列壇前

謹請承差龍天飛元攝魂徐符使神虎何喬
二大聖三使者七玉女追攝等官火速引領
十方無極世界一切魔靈道人倫道地嶽道
餓鬼道畜生道諸類男女孤魂劫亡苦爽及
宿今負恩負義負命負財寃債仇怨囚徒山
川竹木水石精靈壇社祠廟鬼神等衆悉承
道力來赴靈場各令滌慮洗心和𡨚釋對
　念想執迷結成𡨚對想滅念滅𡨚對亦無
　次默念
天尊慈憫九夜沈魂遞相執對不悟攝因攝

因本無妄想非眞凝神清凈冤對停輪
　衆魂省悟恩怨兩忘次密召官將醫治曰
謹請天醫大聖六職治官治病功曹掌藥仙
吏飛行變化布炁分眞醫療衆魂蕩除垢穢
　天醫仙靈效職委注道炁攻療師内運五
　行眞元正炁遍布魂爽次密呪曰
喨㖤呢□啼唎娑訶
　次運眞水降注華池我之身心無垢衆魂
　皆得清凈次密念丹陽呪一徧
龍漢蕩蕩無形無名渺渺億劫黄道開明神

清朗耀九炁吐精玉虚澄輝太霞高明元始
開化諸天齊臨三元導養二象攝生朽樹固
根已枯使榮蠧動蜎息一切冥靈懷胎含孕
俱得生成亡者命過魂歸三清魄受鍊度南
宫變形今日大吉皆得光明五帝監映普告
萬靈天神地祇及諸河源五嶽四瀆及諸名
山洞玄洞虚洞空洞仙無極大道至眞尊神
無窮無極普監度生地根斷絶玄都紀名衆
眞監映一切咸聽
　　　念甘露開咽喉呪

唵哩𠰂唏呯吒唏攝華耶(一炁/九徧)
　降注太上靈光天中甘露合已華池眞炁
　徧布斛食攝化無窮悉皆飽滿次化食
唵□𠰂嗌唏哆唎𠾬吽(一炁/七徧)
　　　念大梵隱語
　　　念甘露五厨呪(各一/徧)
　　　散食呪曰
我設清凈供普施幽靈衆一粒徧十方河沙
鬼神共
　　　散食訖說教云

諸仙子等飢虚飽滿疾患廖痊執對消除𡨚
仇和釋更能皈依道免墮地獄皈依經免墮
餓鬼皈依師免隋畜生又能持受九眞妙戒
當消九幽大罪能結四大誓願當證無上道
某今以逐一宣傳各宜一心聽受
　　　三皈依者
皈依大羅玉京妙道　皈依華堂内景王經
皈依人天得道宗師
　　　九眞戒曰
一者克勤忠於君主　二者敬讓孝養父母

三者不殺慈救衆生　四者不淫正身處物
五者不盗椎義損巳　六者不嗔兇怒凌人
七者不詐諂賊害善　八者不驕傲忽至眞
九者不二奉戒專一
　　　四大誓願
誓願了明本性不墮迷津誓願啓大慈悲離
諸清慾誓願廣修福德普濟群生誓願皈奉
眞宗讃揚道化
如上皈戒檢束身心願力扶持終劫不昧更
須攝鍊即遂徃生謹請上清神烈陰陽苟畢

二雷君玉清主水火王趙二將軍鍊度宫屬
堅生神員攝降陽明陰精助吾眞靈普爲衆
魂豐加鍊度
　師端坐靜默密念水火呪
亶暉存朗清存(各七/徧)
　次昇降陰陽攝情遣性攝性歸元凝聚規
　中陽光充溢盎然如春受鍊衆魂如在太
　陽景内宛如萬點星光便當超度
諸仙子等懲忿窒慾成返還旣濟之方捨妄
歸眞證明慧洞清之妙永無拘滯便可超昇

謹請九斗陽芒流金火鈴大將威雷浮光劉
天君同元承差迫攝官將護送仙魂徑上南
宫生天得道
　師運眞火透出天門流鈴八衝光輝十極
　速飛南斗一座于空中
離(已)㫖(辰)火(离)天(坤)尊(未)勝(午)剔(岀)密呪曰
火鈴炎熾飛徧八方攝送亡爽上生天堂
　衆魂乘光上朝丹極昇入無形師稽首瞻
　送回向云
願以此功德回向大慈尊嘉被我宗親師資

併眷屬普及諸衆生皆成無上道
　　　次解坐
　　　龍天飛元攝魂玉符



　古符朱批於追魂牒上年月之左如别以
　黄紙書貼於牒前亦可
元始符命生天寳籙




右籙普告
三界昭示萬靈拔度神魂超登
仙界一如
告命
　　年　月　日告下
　具位　　　臣某承誥奉行
　　　丹陽符





　右符行鍊時焚水盂中用青紙或皂紙皆
　可用






道法會元卷之三十四












