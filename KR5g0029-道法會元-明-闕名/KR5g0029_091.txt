










道法會元卷之九十一縻九
　雷霆六乙天喜使者祈禱大法
　　　　　　(大無先生汪集靈傳授)
師曰凡書使者之符須要形勢雄勇精神聚
合氣運生動體類蝙蝠翅分八字脚踏斗罡
筆力勁健切忌軟弱筆健則法力健筆力弱
則法力弱疾如飛隼一筆掃成朝思夕思運
筆研墨模寫形狀開目如見默以神會自然
入妙洋洋左右不可忖度古人畫龍點晴風
雨飛去畫水通神夜聞水聲畫佛圓光明照

滿寺良由用志不分乃凝妙於筆墨之所寓
皆能變化彼豈用呪訣能至是哉所以祖師
莫月鼎書符之時或不作炁或不誦呪隨筆
掃成用無不應叱咤風雨馘滅妖魔不知使
者之爲我我之爲使者終身行之何必他求
哉又曰書符只一筆不許再填不問濃淡枯
燥但要精神鼓動形勢雄偉毋生一毫雜念
毋令一刻間斷心與筆俱運氣與筆俱轉恍
惚之間如見帥將奔雲走霧號令雷霆須臾
之際金光洞耀紫炁鬱勃妙用縱横風雨聽

令切不可學世俗布符之法有散形有聚形
一人一呪一氣一訣一想一畫情思間斷意
氣落空縱能成符始勤終怠施之行用萬無
一應良由不知精神感召之妙呪炁罡訣特
土苴爾道豈在是哉法豈在是哉
　　　師派
火師汪眞人　　　侍宸玉眞人
　　　神將
雷霆飛捷報應六乙天喜暘谷張使者(珏)
　後天歘火相金珠雲頭冠焦赤髮面棗色

　鳳眼鳳觜銀牙赤體赤肉翅手足皆鳳爪
　金鐶身掛金縷仙飛帶緋紅裙手執斧鑚
　隨事换易祈雨雪一手執斧鑚足踏雷車
　駕黑雲祈晴一手執撥雲杖足踏火雲傳
　奏號召一手執敕字雷神旗足踏火車駕
　黑雲
　　　登壇作用
　先念凈口凈身呪左手雷局右手劒訣變
　神次兩手掐玉文運祖炁入衝開天門便
　念凈天地呪畢叩齒七通默念

嚤呢靈黑赤虚嗚(七/遍)
　謂之中山神呪就劒訣書于水中謂之元
　始玉文次念小金光呪取天門炁罩滿自
　身及布壇中次默念
金光掣電吒(一炁/七徧)
　存金光罩定無令散亂却凝神定志兩手
　雷局舌拄上腭虎音念十六字呪及七十
　六字大興雷呪怒目一視南方左手飛南
　斗一座見南斗横跨天河光芒燦爛第五
　六星間有一小星名火令星即霹靂星也

　其星金光火炁直衝斗口乃天河所屬之
　地便以神光書一祕號　　于斗口見一
　團紅火光明中有金書急握兩手雷局擊
　動以玄機衝之斗柄便翻倏然不見祕號
　却有□字見于光中纔見此字變爲使者而
　至壇前念
天清地寧日月交並飛捷使者速現眞形
　次念誓呪一遍呪曰
三界使者捷疾大神輔佐主帥興雲伐神與
吾發誓百和香焚立降左右助我威靈稍違

元約天誅及身吾負戒言永隨迷津受命上
清走霧行雲甲戌降日録罪奏旱落滅九祖
永不利貞急急如律令敕
　　　大興雷呪
唵吽吽婆吒波伽馬晟吉利順帝唵菩提野
伽末伽火支火撥火輪盤盤嘉律台台審審
誅誅白靈和盧帝叱吒婆推訶金頭賓那郭
吉刁眞如帝尼沙三昧烏眞火呢啼孽帝訶
句尼句尼娑蘇吒訶
唵唎吽唵唎吽唎吽唵唵唎唵唵唎吽吽

　　　書符妙用
凡書符先念金光呪想神光射紙上結成使
者眞形左手雷局右手持筆念七十六字呪
便下筆一力掃成符體呪盡符成即無散形
書畢想使者在紙上有飛走之勢次再作用
下太極畢却入諸項號頭祕竅再作用以筆
點兩翅想使者飛去行事不待燒符而往矣
　一體三身　馬晟吉利　一字金書
　二字祖炁　三箇號頭　四箇祕諱
　九字靈章　風雨立至　(一應號頭/安在腹内)

　祈晴用黄紙朱書若急用紅紙朱書以香
　上熏乾烈火焚之存火光滿天爍開雲霧
　書符之時存南斗及火令星光烜赫吸入
　心宫混合呵出符中
　祈雨存吸南斗天河之水與身中黄河混
　合(即元/海也)吹入符中仍運天河水逆流坤山
　激搏而成符
　祈雪存腎水上升結成氷湧成雪山吸入
　肺宫混合吹入符
　煞伐於雷字上加罡諱取眞炁入塗艮上

　出筆掐辰文存火光入符
　蔽日如法作用書符畢對太陽焚之以水
　噀去存太陽中有一離卦存使者立其中
　塞之變成乾卦指揮使者起雲掩日即坐
　運
　回風如風在東南起欲回西北風却焚符
　一道向東南風起處以水噴之存使者立
　東方即以眼光書一回風號頭於西北方
　使者見之即回北喝使者即回風使者大
　怒即以兩翅扇動北風自然回轉也

　止風仍存風起處有巽卦便燒符一道向
　風來處想使者塞於巽卦之中成一乾卦
　喝使者速止風
　　　檄式
五雷使院
　本院見據某處某人等詞稱本境自(某)月
　某旬以來
　天時亢旱雨澤愆期田禾枯槁祈禱未應
　乞與施行當司據詞虔切除已具奏
　天廷請

　恩差降
　貴職施行外今經日久未見感格合行符
　檄者




右檄請
雷霆飛捷報應六乙天喜使者張某疾速部
領雷霆風雲雨諸部雷神即於今月某日某

時斡旋造化會合陰陽鞭龍震霆翻河倒海
興雲致雨大布□𩃱救濟焦枯顯揚
道法毋致稽違速準
玄科律令故檄
　(某)年(某)月(某)日某時檄
法師具位　　　　　姓　　承誥奉行
　　　封皮式
五　雷　使　院　　　　　　　　謹封
　　　背書
　符檄　雷霆飛捷報應六乙天喜使者張神君

　　　祈晴符檄
　　　　　　　　　　　腹内加使
　　　　　　　　　　　者符内□
　　　　　　　　　　　㷜□□□

　　　祈雪符檄





　










　　　一字金書



　　　二字祖炁

　　　　　　𡄼□(變換用)□□

　　　三箇號頭
□　□　□

　　　四箇祕諱
□　□　□　璹
　　　九字靈章
□□𤆶烓炩□燝□□　祈晴用
□□□□□□□□□　祈雨用
□□□□□□□□□　殺伐用

　春夏



　秋冬


　右法四時變换用
　　　加法
天黑阿利羅摩耶吽百帝薩竭陀伽梵吒
□　䨔　□　霙　　辛□
唵赤帝晶明離火迸炎霹靂合明天帝日
鑛　錟　𨯂　鋋　　鄧燮

　　　法中變用
雷書云北方子丑斗牛之位有斗宿號南斗
居子丑之鄕是天一生水之宗故南斗六星
横截於天河水中若能運行逆流玉京山之
上雷門雨户並臨天河之内二斗初生在坎
斗柄對射水火星中以陰陽二氣衝開雨户
風雲雷雨電隨聲而至矣
　　　内運詩括
鱉腹駝腰目視臍三家混合結嬰兒踏翻斗
柄天昏黑倒湧黄河雪浪飛

一點金星下紫微陰陽交媾結嬰兒五方服
色皆歸一吐出之時泄萬機
昨夜七星潭底現分明神劒化爲龍鴛鴦綉
出從君看若向金針又不同
　　　符中變換字號
𡄼(起風)□(止風)□(起雲)□(動雷)□(起電)
□(殺伐)𣈷(祈晴)羽(先次/用)□(二次/用)□(三次/用)
炓(罡諱晴雨殺/伐皆用之)□(祈晴)□(電號)
　右諸號隨用皆入在雷字内
　　　祈雨殺伐坐功

　凡祈求必須先發文書限某日某時分報
　應却尋一處靜所如法打坐收拾一念居
　中三花聚頂五炁朝元塞雷門雨户謹閉
　一身之炁存黑雲四起天地黑暗覺使者
　部領雷神行雨之兆待氣滿即放念頭一
　吁此即踏翻斗柄之說也如此作用良久
　身中微汗口中津液盈滿此即倒湧黄河
　之說也乃自己工夫到矣更夜靜出觀北
　斗如斗星間或有雲霧所掩或穿斗口或
　電光閃動乃我工夫合動造化矣來日必

　有大報應如斗星不動又看太陰或有雲
　霧昏灌來日主大雷小雨如太陰不動再
　加工夫打坐次早看太陽升東如有黑雲
　遮護來日主小雷大雨報應蓋太陽爲雷
　應左腎鄧君也太陰爲霆應右腎辛君也
　北斗爲水司爲張君也爲炁合日月星辰
　攅乎一身靜則爲金丹動則爲霹靂所以
　閉氣作用則雲雨即生矣
　　　召雷雨造化
　如雨行他所不到壇上法帥如式召出一

　將指揮到彼處行雨然後即以目光書一
　號令於空中壇上　　師即收拾念頭靜
　坐壇中須臾風雨即至矣
　　　回風祕訣




　　　召法
　先行凈壇關召功曹焚符命前去召張使

　者密念金光呪一遍取金光炁布壇却以
　目光書一號令急念十六字靈章三遍畢
　如法攝念居中凝神靜息却塞雷門雨户
　(舌下二/穴是也)緊閉一身之炁存天地黑暗風雨
　交馳待氣無所容即以劒訣虚書一乾
　卦坤　卦就召見使者於坤上吹氣一口
　雷局撒去怒撼一聲存使者立於坤卦中
　現急運念七十二字呪雷章以劒訣引過天
　門拱立于前書號令罩定速祭速遣無事
　虚文

　祈晴號召閉氣爲火雲衝滿天地不塞雷
　門雨户常用號召閉炁爲紫光鬱勃用時
　隨機應變

道法會元卷之九十一





