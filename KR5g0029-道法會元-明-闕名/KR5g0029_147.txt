










道法會元卷之一百四十七二一
洞玄玉樞雷霆大法
事實
宗師白眞人海瓊人也元姓諸葛名猛生而
聰明長而奇異覩石火之無光嘆白駒之過
隙遂捨富貴而志慕神仙混名曰白玉幨蓋
欲隱其姓名也足跡半天下一日雲遊至廣
南山路遇一人衣服繿縷問白君曰子將何
之白君曰願見明師參傳道法遂與之同宿
大慈寺傍旅店飲酒之餘雙目火光照耀上

下繿縷之衣變爲皂袍語白君曰吾乃雷霆
猛吏辛(某)也汝宿有仙骨心存濟利吾故變
相示汝擊案三聲而劉帥立現辛君曰此將
司雷霆風雨之權掌樞機二臺之職護帝駕
出入能救民疾苦事無大小叩之即應今以
授汝其職則上殿捲簾大將軍九天雲路護
駕使樞機二臺節制使神霄玉樞洞玄執律
蒼牙鐵面劉神君其法則名洞玄玉樞雷法
後又於海上倚玉闌干授以洞玄之祕白君
得法於陳泥丸得法於辛天君皆神仙聚會

非偶然也繼其法者泉州馬居士有女及笄
不願有家自㓜焚香齋戒願遇至人一日感
召白眞人至焉付以洞玄之法至元十八年
泉州大旱蒲左丞命僧道祈禱無應其門人
曰市舶司馬居士有女道法昭著可令祈禱
蒲相帶翁君詣壇下請雨馬君曰公自回府
但令帶行令史伺候符命前去焚于醮壇以
三日爲限至三日催符之際雷風震響電掣
交橫報應非常蒲東帛來謝馬君辭曰妾以
濟人利物爲心公之所賜妾豈敢受但昨宵

將吏與妾夢謂公之帶行令史前世乃雷部
中人令妾以法授之蒲相如所請原夫翁君
雷室先生乃丹山翁狀元嗣孫也家寓建寧
至元十六年張九萬提兵入閩執拘到泉州
蒲相見其天姿粹美詞翰兩優收置幕下得
法之後遂回故居則城郭是而人民非矣至
元二十一年建寧大旱府判梅庵請命祈禱
十分感應所管建陽縣亦旱縣宰申府府官
令其下縣祈禱縣宰史嵩之郊迎立壇于公
館報應如前一時嗣法弟子百有餘人江東

則有趙菊存時爲建寧儒學教諭捐車馬竭
行囊北面而師事之師淳至元己丑浪遊閩
地仰慕高風而無汲引是年十一月甲子良
日五福萬壽宫道士劉璧峯連樂山保舉監
度蒙師付度師淳侍度師翁君三載有餘凡
士夫請命祈禱必令相行余見其平日所用
不過九陽少陽元陽眞炁熏魔等符及洞玄
九章以之祈禱治病如谷應聲觀其付與趙
菊存丁松隱文字不同雖有玄妙處而無綱
緒何況丁趙二公又從而敷演之殊失至道

不繁之意余所得洞玄九章及太一玉笈太
一劍尖以之參用歳次壬辰賦式微之時乙
未重遊建寧於后山馬鋪侍師回北山道院
其年五月十一日翁君召羣嗣法曰吾欲暫
回雷府雷聲響吾即徃俄頃縣冶之東名曰
庵山峯巒聳峭雷聲隱隱而翁君羽化矣羣
嗣法爲請擇地藏劍于北山道院之傍山水
環聚後之嗣法必有冲舉者焉師淳壇下嗣
法五百餘人今洞玄教之昭著四方皆翁君
主教之靈也若夫祈求感應則在人人操修

如何耳昔翁君度人必擇性行純謹者付之
亦有輕狂之士求而不得者撰爲湖海新聞
以謗之人雖欲自絶容何傷於翁君乎多見
其不知量也歲在丙申嗣法弟子薛師淳謹
紀其實
壇式










正面神牌(一十三位)
洞玄教主妙行眞人神霄玉樞青靈雷霆天
帝君
主法都天元帥欻火律令鄧天君
主帥三五九陽上將蒼牙鐵面劉天君

三五邵陽閭神君暘谷飛捷張神君
陽光霹靂寧神君陰精霆烈任神君
馬郭方鄧田五大天雷使者
(某)靖諸司官君將吏
太乙火鈴大將流金飛火謝神君
太乙玉玄元帥華陰流光朱天君
九州社令近遠潭洞龍神
太歲之神城隍主者
破穢罡
炓(左手展文上虛書此字旋成金星紅色)如

天罡星剔於壇心次布九罡




以手點就午文剔出存一火星飛起衝入
壇心天罡星上存二炁交擊奮然火發存
南方一鳳九首吐火而至將四圍上下焚
蕩取巽炁吹出存如碧玉色布罡履斗依
法號召

破穢呪(午文)
天火雷神九鳳火精破除凶惡守衛元眞唵
嗔呤攝
又呪
唵𠼳□嗔呤□𠺽攝
九洞九陽罡





以手點撤起想上有九炁則有九霄中有
九天則有九洞下有八卦則有九宫自九
宫内反覆發用
履天英兮歸天任青靈垣兮高立丁步天柱
兮擁天心從此度兮登天禽倚天輔兮望天
衝入天内兮出天蓬九洞開兮風雷濟九霄
開兮神合炁
再天蓬反步至天英
吾從天蓬入天内飛過天衝逢輔退反至天
禽入心度直至天柱任英會斗道通兮鬼道

塞上下天兵團萬百殷勤三界佐玉宸吾入
斗中驅雷霆
變神
變自巳爲祖師相次步罡用雷局叉腰步
九陽罡默念五斗諱用五斗訣二清訣
青靈五斗
貧巨禄文廉武破(子午)
魁𩲃𩵄䰢魓𩳐纒(丑未)
□焴燋□烜□□(戌辰)
㳆□汫□𣷡𤎜洷(辰戌)

□(玉文)□(午下文)書(午文)
(點訖蓋身復還雷局叉腰念)
蓋身呪
白炁渾沌灌我身禹步相催登陽明天回地
轉役六丁太微命我驅雷霆衆眞助我斬妖
精一切邪魔皆滅形衆邪滅後我長生我得
長生朝上清急急如
洞玄天帝告命
會雷呪玉文
渾沌無象一氣化生開朗天地雷霆運行嗒

唷大梵𡃳□□啍陰陽交際𠯐明喯𠾬□呶
𠺮哪咥哧□嗔呼吸吽咤咭啵□咆啝嗐㖨
𠷕吙喯吽□𡄖□啷嘸噇𠻴吟唫嗚□□
𠻗𡂒□□持誦一徧雷霆降臨急急如
元始洞玄雷霆君告召
下令
一擊天門開二扣地户裂三擊萬神至寶香
一炷十方肅清法鼓三通萬神咸集
召功曹
五雷使院行司以今焚香關召(某)日受事功

曹聞吾關召火急到壇有事指揮急疾
呪曰
天廣靈靈地廣靈靈存直日符使至
吾聞使者高居雲漢乃號天仙去若雲奔每
稟玉皇之敕行如掣電咸遵北帝之文吾有
叩祈功曹速至
呪畢焚召符再念
功曹使者旣已到壇爲吾齎符奉請
洞玄教主隨應妙行眞人神霄玉樞青靈雷
霆天帝君宗師白馬翁三眞人主法都天元

師欻火律令鄧天君主帥三五九陽上將蒼
牙鐵面劉天君三五邵陽閭神君暘暘飛捷
張神君陽光霹靂甯神君陰精霆烈任神君
玉樞排難解紛二大神太一火鈴大將軍流
金飛火謝神君太一玉玄元帥華陰流光朱
天君馬郭方鄧田五大天雷使者洞玄雷霆
至眞諸司官君將吏急如天命速赴壇治
帥將召合服色
辛帥用(已炁掐已訣)念唵呼嚧
存巽宫一圍火光風雷震響吸入心中合

心火降升腎水交姤了變成元帥鐵面烈
鬚秃髪皂袍金甲跣足仗劍口中呼出在
前
鄧君用午炁掐午訣念唵吽吒唎
存天門一詗字金光想欻字打去變成元
帥青面狼牙鳳觜朱髪藍身内翅執雷斧
駕火龍吸來與心火同呵出
劉君用天罡炁掐酉訣念啼□𡄦
存夭門有黑雲雲内有一團紅光内一匹
黑馬馬上劉某(少老)形吸來與自己水火交

姤爲一同輥下腎宫夾脊雙關提起從頂
門出劉(某)在前
少陽神服色
黑面少顏怒容緋袍紅髪撒開金甲金鞭
跣足火車從之
閭靳元復
面黑色皂袍金甲緑靴虎符冠兩手擎水
輪
張浩元伯
面赤色紅袍金甲皂靴火冠兩手擎火輪

謝炎
黑面黑鬚怒容三目玉冠絳服朱履手執
玉鉞斧其上有一日像帶劍
老陽將服色
青黑面老顔蒼牙金髪衝天冠紅袍金甲
朱履執戟火車
甯烈忠慈
面青色狼牙火冠緋袍朱履手執雷斧鑚
任忠居仁
面火色狼牙火冠皂袍金甲朱履雷斧鑚

朱光
玉色女質三目皂服朱履玉冠手執金鉞
斧有一月像帶劍
誓章
雷霆猛吏神威震九天廷出入三界内忠勤
佐帝君湧身千萬丈號爲雷部尊統轄諸雷
部風伯雨師神霹靂電光母大力夜叉羣左
右承天命輔佐五雷尊吾奉上帝勑下救世
間人人若受持者吾當速現形遣吾上天界
朝奏玉帝君遺吾入地府直至幽陰宫遺吾

入水府直至海龍庭遺吾救大旱霶霈雨淋
淋遺吾止風雨風雨即時停遣吾捉精恠摧
碎諸鬼營與吾同終始共爲玉帝臣若犯天
律者九祖受毒刑吾若負汝者天上日月昏
地下泉源竭草木俱不生永爲幽冥鬼不能
朝上清與汝發弘誓誓願救衆生壬癸吾降
日受持當要勤浄茶棗湯獻桃木香上焚吾
在左右現安心勿得驚唵咮□急急如
洞玄教主眞君告命
鐵面呪

吽𠻣哆□哆□□哆□□哆鴨□哆□□哆
咖𠻣□唏咦啼噠□唎哆□□嗏急至一如
元始洞玄君告命召雷則云霹靂
向來召請
洞玄主帥三五九陽上將蒼牙鐵面劉天君
邵陽閭神君暘谷張神君寧任二神君玉樞
排難解紛二大神火鈴大將軍流金飛火謝
神君太一玉玄元帥華陰流光朱天君馬郭
方鄧田五大天雷使者神霄玉樞雷霆三司
一行官君帥將吏兵疾速赴壇上明天信疾

下令再呪
杳杳冥冥天地齊生散則成炁聚則成形聞
呼即至遇召即臨有求即應有願克成再伸
奉請願賜降臨(宣意致禱)
三獻文
切以眞風纔動神馭初臨布三天而瑞炁氤
氲湧法界而祥煙馥郁旣臨壇治願殫螻蟻
之誠快覩儀容克享蘋蘩之薦酒行初獻誠
運一心
切以微誠具格精意交通酒滿金甌香浮寶

鴨昭伺感通之至願垂盻響之私一酌非所
以爲儀再獻乃見其盡禮酒陳亞獻願賜受
沾
切以樽酒三行主賓百拜乃前賢制作之禮
實後人恪守之規而況誠意所臨祭神如在
旣蒙歆納所合盡歡傾倒芳樽酒當三獻
合信章封奏(宣行遣化紙)
遺將
吾以清爲本以正爲威使鬼神擎拳隨侍令
風雲聚散如期一呼一吸體天地之樞機舉

措奉行稟元皇之節制以致三天之上九地
之下一如律令咸聽指揮劉天君等上天之
精惟汝最靈遣汝上天速赴帝庭遣汝入地
直至泉扃遣汝入水速至龍庭遣汝布雷電
眞炁運雷霆遣汝捉精怪速縛來現形吾稟
天命按令奉行有罪當戮無罪不征乾元亨
利貞日月與吾並敕召鐵面將疾速現眞
請勿爲小節自抵負眞盟吾今斗口立竢
早回程捷下令
執劔三歩出噀水發遣祈雨誦木郎呪祈

晴誦火鈴呪捉崇誦大威德呪助其威光
直衝而去次回向
今則寶篆香殘情詞巳畢神將有將歸之意
誠心伸奉送之儀俾告報之有期凡呼召而
立至百千神將負儀仗以前行億萬吏兵載
甲兵而後擁各歸壇治整肅威儀後召復來
一如故事
燒九宫紙訣
祈晴在召將先燒紙畢入壇召將如祈雨在
召將後當夜黄昏燒紙九宫按方各酒一碗

一手執劔一手執盂隨方燒紙隨方噀水先
自坎宫起至午上住如祈晴午起坎住各方
紙都要燒着祈雨待午方紙燒將半用水潑
滅各方燒紙時存各色炁不用吹呼壇内止
許己身與齋主入餘人不可入



道法會元卷之一百四十七

