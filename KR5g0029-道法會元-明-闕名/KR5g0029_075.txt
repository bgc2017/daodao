










道法會元卷之七十五爵九
天書雷篆下
雷嗔意
意者淺俗愚夫末材下士承乾坤之覆燾荷
雨露之生成二善全無千愆實有自慚愚味
罔或首陳伏念某家下某偶於某日忽蒙
上天譴怒雷令誅夷魂散魄飛屍留田野深
慮某爰從先世乃至今生或怨天地裸露三
光咨暑嫌寒抛擲五穀不忠不孝不義不仁
起意用心虧他利己千般罪戾萬種過尤致

犯上天何逃譴戮匪伸首露曷釋冥愆伏願
上天息怒雷部停威赦萬種之過尤錫千祥
之福祉仰希大造曲賜洪庥
贖屍牒
雷霆都司牒當境社令正神
本司旣奉來詞豈容抑塞除已具聞
三界遍達雷部合屬眞司外合行備牒贖
屍安埋者
牒具如前請
詳事理遵承法令務在必行發放屍骸許令

安厝免致穢污天地冒觸三光少停天令之
威暫息震驚之怒仍析神馭同賜證明幸準
明科毋或稽誤故牒
太歳年月日牒
具位
雷神牒
雷霆都司牒雷部官君帥將
(同前意)伏乞告命所司疾速施行明顯印
篆即遂感通仍建醮功以伸告謝須至專
牒者

牒具如前請
詳事理頒行威令普告雷霆即使亡過某宿
愆頓釋罪戾蠲除原下民過誤之愆廣
上帝好生之德更希
神造俯格醮誠謹牒
太歳年月日牒
具位
九天雷祖大帝奏狀
具位(臣)姓(某)再拜上
奏(入意)須至奏

聞者
右(臣)謹具狀上奏
九天雷祖大帝(御前)恭望
天慈允兹所懇告下三元考校司九天採訪
司天曹雷部照應今來某爲某首罪事理特
爲轉
大造回生之心證明卑請放前世今生之過
許以自新少息雷威宥原天譴仰祈
洪造俯鑒醮儀(臣)干冒
天威激切之至謹狀

太歳年月日具位(臣)姓(某)狀奏
昊天奏狀
具位(臣)姓(某)再拜
上言(臣)謹據(入意)造作過惡觸犯
天廷雷部誅罰欲乞安厝未行檢驗投(臣)
看詳罪犯未敢擅專先具狀上奏
聞者
右(臣)謹具狀上奏
昊天至尊金闕玉皇上帝(玉陛下)恭望
天慈允(臣)所奏伏乞

敕㫖告下雷司明顯印篆俾臣看詳速獲顯
現庶使凡愚咸皆信悟臣恭就行壇拱俟昭
報(臣)干冒
天威下情無任激切屏營之至謹奏
太歳年月日具位(臣)姓(某)狀奏
昊天表式
具位(臣)姓(某)誠惶誠恐稽首頓首再拜
上言重念某末學道淺自漸仙品之未充
凡質材踈深慮已愆而莫首一誠伏地再
拜瞻

天(臣)誠惶誠恐稽首頓首恭惟
昊天至尊金闕玉皇上帝(玉陛下)
德毓純乾量包大有光明廓落達巍巍妙
有之庭清靜虚靈藏寂寂無宗之奧建大
功於億劫積元化於諸天日月星辰麗其
明風雨雷電惟其令高高在上蕩蕩無名
功德難量讃揚莫盡(臣)仰蒙道蔭冒領玄
科旣奉來詞理宜懇請(臣)奏據(某)生居中
土忝處人倫受廛爲氓造業莫悟或因屠
宰而貪殘妄殺或作牙儈而秤斗未平或

奉父母而孝養未專或居鄰里而呪詛興
禍或住居陰陽不正或時序風雨愆訶作
機業以謀生居壟斷而罔利欺侮神聖觸
穢乾坤自積愆尤罔明懴謝致天威之警
戒加雷令以伸嚴一家驚怖無門萬種愆
尤難逭敬干教法虔露衷忱是取某日祓
嚴蝸宇恭命羽流披閱琅函拜朝寳懴營
陳菲供醮謝衆眞懺塵劫之愆尤解多生
之業障仰冀大慈普濟一視同仁鑒察忱
恂曲赦原於罪咎庶幾民子獲保命以全

生倘副卑清永依大化(臣末謝)再拜謹言
太歲年月日具位(臣)姓(某)上言
補謝雷神牒
雷霆都司
據郷貫(入意)切慮某或夙生之積咎或見
世之爲非或歲時罵雨呵風或住居陰陽
不利侮慢神聖觸穢三光起意用心虧他
利己千般罪戾萬種過尤致使雷令嚴加
眷屬惶懼弗伸首露曷遂清寧是以䖍瀝
丹衷謹涓今月(某)日具詞投告

雷壇丐求補謝本司領誠䖍恪除已備録
詞情具奏
上帝申聞師省遍牒三界眞司依科修奉
周隆外再惟雷部官衆奉行
上帝敕命施令人間警戒下愚神功昭著
今來法事周圓諸天廻馭爲此所合備牒
補謝雷威即希感格仍與信士某家眷等
原赦宿生今世故犯誤爲一切罪咎咸與
自新少息雷威毋加天譴導迎和氣以降
吉祥改禍成祥變凶爲吉庶醮因之感格

蕆道法之恢弘上廣大道好生下副小民
祈請須至專牒補謝者
右牒具如前事補謝
雷部官君帥將牒準
金科玉格奉行謹牒
太歲年月日牒
具位
雷霆謝過設醮儀
各禮師存念如法
元始正眞五雷高尊上帝降命洞朗八門

太華皓映無幽不聞上統九天中制酆山
下領河海十二河源八威神呪靈册玉文
召龍負水收炁聚煙束魔送鬼所誅無蠲
日月五星北斗七元諸天諸地諸水諸山
至眞所部溟泠大神仙王遊宴五帝仗旛
天丁前驅金虎後奔钁天猛獸羅布四門
所呼立至所召立前赤書煥落風火無間
攝龍應命金龍驛傳
鳴法鼓二十四通
無上三天玄元始三炁太上老君召出(臣)等

身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓此間土地里域正神(臣)今
正爾設醮祭酒拜表燒香謹奏爲入音其諸
情悃具載表文願得
太上十方正眞生炁下降流入(臣)等身中令
(臣)所啓之誠速達徑御
至眞無極大道昊天玉皇上帝御前
華夏讃
各稱法位

具位姓(某)與臨壇法衆等謹同誠上啓
太上無極大道玉清聖境元始天尊上清眞
境靈寳天尊太清仙境道德天尊金闕至尊
太上昊天玉皇上帝紫微上宫天皇上帝紫
微中宫北極大帝承天效法厚德光大后土
皇地祇高上神霄玉清眞王長生大帝高上
神霄玉清王判府青華大帝九天應元雷聲
普化天尊九天雷祖大帝上清紫微碧玉宫
太一大天帝六天洞淵大帝六波天主帝君
可韓司丈人眞君九天採訪使應元保運眞

君梵炁九天上帝三十二天帝君五方五老
上帝十極十華天君上清十一列曜星皇君
南斗六司星君北斗七元星君天罡大聖節
度星君諸天上聖瓊闕高眞三元三官大帝
三元考校神仙北極四聖眞君泰玄樞機三
省上相使相眞君雷霆九司列職眞君九天
朝元官衆天曹列職威靈太上經符法籙中
官童將吏法部諸司官將吏兵雷霆主帥欻
火律令大神鄧天君雷霆猛吏銀牙耀目辛
天君雷霆飛捷報應使者張天君五雷天醫

陶使者玉府主帥九陽上將蒼牙鐵面劉天
君亞副閭甯任三大元帥雷門左右伐魔使
苟畢二大元帥九天雷公將軍五方雷公將
軍八方雲雷將軍五方蠻雷使者雷部總兵
使者莫賺判官糾録廉訪典者掠剩積逮幽
枉報應四司大夫先天十五蠻雷使者雷公
電母風伯雨師神君雷霆一府二院三司主
宰威靈雷部官屬執職萬神三天門下主執
威靈上界雲宫星府眞仙聖衆五嶽五天聖
帝嶽府威靈天下名山大川洞天福地靖廬

治化得道神仙中界主權聖衆水府榑桑大
帝水府校籍眞仙北陰酆都玄天大帝幽都
主者直年太歳至德神君四季掌風雲雷雨
電五部造化神祇天下都大城隍之神某州
分野社令司烈雷主者本屬府縣城隍之神
當境廟貌威烈神祇三界符使四直功曹行
風布雨龍神直壇官將土地司命六神家奉
香火聖衆虛空下降鑒察應感威靈恭望洪
慈洞回淵鑒伏聞天道好生怒則震威而警
惡人心懷懼凜然悔過以知非忽蒙示誡之

嚴自訟首愆之切濃焚香鼎敬瀆雷霆仰冀
仙仗迂臨雲車泛景下空洞虛無之表鑒勤
拳俯屢之恭仰望碧霄祇迎聖駕臣與醮士
等謹稽首再拜奉請
降聖
伏以天耳目以非遥言如響答雷威聲之可
畏敬則怒消想靈旗扈聖而來瞻法駕浮空
而至矜憐懇切釋赦愆非諸聖迂臨香茶奉
獻
舉步虛宣表

請稱法位
具位姓(某)與醮士法衆等謹同誠上啓
三清上聖十極瓊眞神霄九宸雷霆列聖醮
筵眞宰合座威靈恭望天慈俯垂省覽(臣)聞
上帝無私實天網恢恢而不失下民有過在
雷經事事以當誅兹略述以進聞欲縷言而
恐瀆天地之大猶有撼風雨之愆人或咨抛
擲五穀以爲常觸穢三光而靡覺悖父母昧
劬勞之德對鬼神忘恭敬之心用秤尺以非
公置斗升而不等罪深累世善乏纎毫致司

命之繩愆激靈窿之鼓怒警戒莫大乎是悔
悟痛省其非且拜且祈不敢不告伏願魂安
魄定免驚幕燕之翻身泰命甦早助河龍之
起深慚過望全仗包容冒瀆尊嚴酒陳初獻
舉步虛散花
重稱法位
(臣)等謹重誠上啓
九清帝御四府眞仙雷部威靈醮筵衆聖
伏聞位列五方名巍稱於五帝身遊三界命
上奉於三天鳴乎雖曰有時聞者奈何不敬

每讀大訓格言之炳若乃知前朝往事之昭
然德若姚虞可試弗迷之驗聖如尼父尚懷
必變之因或流言拔木以恐周或方食失筋
而警蜀矧塵世動多過咎在天理實切震驚
伏念某愚而無知罪不容赦非敢謂小懲而
大誡其實爲重禍以深憂憑道侣以奏忱詞
叩帝尊而回化筆伏願嚴威外示生意中存
德乃宣揚兆甲拆勾萌之象刑焉明罰息夜
號晝舞之妖過此以還吉無不利臣與醮士
等謹稽首再拜酒陳亞獻

舉步虚
(臣)等謹同誠上啓
三境高眞十方衆聖醮筵列位雷府官君
再聞隱隱谹谹(音宏)孰不畏天雷之動善善惡
惡莫能逃電目之明故威嚴每務於行誅肆
印篆惟彰於禍福消萬咎而徼恩減罪定三
事而返得延年俾下愚懷悔悟之心顯上帝
有好生之德今某深加恐懼盡改修爲常思
斧鉞之嚴不越準繩之外伏願眞靈寬宥俾
消彌天遘罪之原宅舍鎭寧息裂石鎔金之

勢然後恩霑雨露會際風雲漑灌身田降眞
元於上境掀轟命宇樂化育於明時廣施除
害之功誕布撥雲之澤臣與醮士法衆等百
拜威嚴酒陳終獻
舉法事宣䟽
(臣)聞霹靂一聲奉
蒼穹而罰惡勤拳三獻屈諸聖以投誠神尊
嚴而未必敢輕人卑賤而將何寓敬塵言縷
縷無非悔罪之詞大德恢恢曲賜矜從之念
聽蓮漏屢催於銀箭愧華門久駐於瓊輿拜

而送之難挽威靈之久竊有請也滿祈福祉
之增稽首皈依奉辭仙駕
送聖復爐
香官使者左右龍虎君侍香諸靈官當令臣
向來設醮拜表祭酒之所自然生金液丹碧
芝英百靈衆眞交會在此香火爐前當願凡
誠上達恩貺下頒宿業蠲消慶祥駢集十方
仙童玉女接侍香煙傳臣向來所啓之誠速
達徑御
至眞無極大道

三清上聖
昊天金闕玉皇上帝(御前)
焚燎頌向來
回向
道法會元卷之七十五





