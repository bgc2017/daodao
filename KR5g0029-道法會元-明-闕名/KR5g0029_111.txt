










道法會元卷之一百一十一邑八
帝令寶珠五雷祈禱大法
序法
夫寶珠雷法者玄之又玄實衆法之祖也世
間罕傳自前宋樞密宣使李閑雲先生得傳
於駕前承應法師集賢院學士朱梅靖先生
後朱入蜀於青城山羽化之時止傳之三人
一乃新淦州郭提舉二乃三十六代天師張
眞人三乃閑雲李先生也此法行諸天之號
令總三界之雷霆以先天一炁而運用以後

天八卦而成符名曰寶珠乃靈寶度人之妙
道收歛萬化俱入寶珠採日月星而内養化
神氣精而成眞復臨泰壯夬乾兮六陽左旋
遘遁否觀剥坤兮六陰右轉綿綿不絶固蔕
深根五炁朝元三華聚頂千和萬合自然成
眞金木間隔旣殊途水火調和歸一性七返
返本九還還元結就玄珠鍊成至寶不神之
神所以神减息定息至無息二十四炁體天
地之消息七十二候應時節而卷舒散則成
形聚則成炁所以炁滿丹田雷震動呼之速

出即轟天若夫誦呪掐訣圖其靈枉費精神
皆是妄此法傳授高人不傳下士得之者謹
守奉行遇之者精勤修鍊行持旣久可以坐
役鬼神可以指揮將吏可以嘯命風雷可以
超凡入聖非特能保命護身其實可登眞度
世當正心修行始終如一奉道尊師濟幽度
顯慈仁正直忠孝清廉勿自持而妄叱雷霆
勿傲忽而輕視神鬼臨之在上質之在傍使
人鬼兩全是陰功也勿專慕淫祀視物如我
若泥於殺性祭設鬼神以求靈則非大道之

正法也奉法之士得之者始勤終怠苦海沉
淪精進奉持升仙可必咦莫輕泄莫妄傳天
條青律不虚言積成功行三千滿玉簡題名
位列仙侍宸祖師云茫茫九州四海萬里何
處求師不如求己勉哉後學吾言畢矣又歌
曰無形無影莫虚無虎勢獰威龍戲珠日隱
金烏蟾映兔修行體用勝行符石中藴火潜
瓊玉沙裏藏金祕寶珠地厚天高雷電隱欲
興風雨在須臾
主法

高元宸照法王紫虚元君魏
存鍊作用
入室三凈吐濁納清剔斗蓋身向左畫艮
卦閉穀道封鬼户取金光正炁覃身端坐凝
神聚炁攪動華池神水咽下丹田内想不出
外想不入物無其物惟見於空空玄之中懸
一寶珠减息定息至無息使龍吟雲起虎嘯
風生兩手摩搐存無守有然後赤牛耕地九
帀前朱雀後玄武獨乘白虎透入頂門歸根
復命萬神無越久而行之可以坐役雷神上

朝帝闕矣
變神作用(存神呪曰)
敕吾身敕吾神吾爲玉虛師相君部領玄天
十萬兵巨虬獅子隨雷霆天關地軸擁黑雲
八煞六丁擲火鈴下遊三界擒妖精敢有後
至先滅形急如雷霆風火律令
又呪
左有日君右有月君前有雷電後有風雲聽
吾驅使受吾處分振怒天地十二將軍各排
隊仗速降威靈急急如火鈴攝

行三才作用
玉皇口敕(子)演法羣眞(丑)九天之上(寅)五色
祥雲(卯)金光燦爛(辰)照耀乾坤(離)鬼妖滅爽
(坤)制禦萬靈(兊)巽户速破(玉)聽召雷霆(巽)龍
車嚧唎八煞九星三界聽令九府知聞元亨
利貞速見光明急急如律令
雷音電光霹靂攝(一炁七遍)
唵嚩明囉喗□唎娑訶(卯文)
唵嚩明囉㗶囉唎娑婆薩訶(酉文)
取金光布壇西北炁(舌尖書鎭壇令)

元始雷水解卦

紫微乾卦虚書(飛二斗蓋身)

亨轟滑辣救竟敕(子午)雷威震動便驚人(午子成局)
安天地人三才
陽日午子魁至魒搯定先安人才在坤搯
南離北坎訣左劒訣虚書令
天皇令於地上用水火旣濟卦

呵吹呼炁蓋之開乾安天才於右肩先書
乾卦劒劈開陰日子午貪破搯定劒訣書
玉皇令用乾卦(舌尖書)
天公令乾卦
用前陰斗打開吐出舌尖書令想諸將出
合前人才天才破巽安地才先陽斗子午
魁至魒搯定(取東南炁舌書)
眞王令東南方畫此巽卦就以劒

劈開飛斗一擊地才舌書

后土令坤卦(子午斗)雷威震動使驚人
抛向巽户狂風大發黑雲擁見天昏地暗
五方風雲雷雨電交作鬱擁而出雷神風
雨應生念亨轟滑辣救竟敕
召役三神祕呪(三十六雷同此)
唵阢唎吒𠱀娑吽吒囌咜吽吒敕吽啒𠷈𡂙
𡂙吒唵哹吒啹唭□吒神功速吒𠷯哩嘶吒
咕𠷯敕吒喼攝吒喼嚩吒吽吽俱那吒𠯜哪

吒𠯜咭吒𠻜鳴囌塗吒啡唏吻嘘吒唵𡀎㗚
吒𠻜鳴吒斬神吒誅魔吒羯帝羯帝吒那微
那微吒吽吒叱吒風火吒急急風火吒嗚蘇
乞盟斯咜攝
召三神作用(三十六雷同此)
召鄧帥吸南方赤炁歸心宫合我三炁左
手搯午文呵炁隨右手劒訣虛書離卦
於香烟上用劒訣劈開鄧帥現形
召辛帥吸東方青炁歸肝宫合我九炁左
手搯卯文吁炁隨右手劒訣虚書震卦

於香烟上用劒訣劈開辛帥現形
召張帥吸西方白炁歸肺宫合我七炁左
手搯酉文呬炁隨右手劒訣虚書兊卦
於香烟上用劒訣劈開張帥現形
存鄧辛張各現本方舌拄上腭吸歸黄庭
混合逼下丹田緊閉穀道運過三關透上
丹田至太一雷府再吸神霄炁開頂門吁
呵呬合出劒訣虚書○存神各現○内再
用令鄧天罡令辛太陽令張太陰令用離
震兊三卦中左右劈開存三帥各現眞形

分明聽令如意役遣(如存鍊吸入黄庭)
發遣作用呪
吾是祖師弟子勑召五雷符使火車霹靂發
聲速驅五龍行雨織女四哥諦聽𠯜嘍咭唎
鼓舞登僧得色降臨推車速離巽户順者佐
天施恩逆者不逃雷斧今仰某帥五方雷神
疾速統領五方蠻雷使者風雲雷雨電大神
依時捲水興雲前來本壇定限只今大施風
雨轟雷掣電以濟焦枯少慰民望急急如雷
霆律令

右以雙手斗印鼻一吸取三帥炁各入方
位東南西合祖炁入黄庭混合閉炁歷下
丹田候氣滿緊閉穀道念總召呪雙局運
二炁歷三關上升玉枕至上丹田過太乙
雷府再吸神霄炁呵嘘呬合岀劒訣虚書
離震兊三卦于前左右就劈開卦存見三
帥現形次書眞王令號令將吏
靈唵吽韓怛那𠼳咦攝
二掌按摩撒香上舌書老君令


又依前三才作用存將禀令行事
符座
元始祖劫開明三景陽左合明天帝日
化生諸天是謂天根陰右乾元亨利貞
卦炁(六十四卦亦隨方點掐)
(乾天搯子取西北黑白炁吹呬出)(坎水搯丑取北黑黑炁合腎炁吹出)

(艮山搯寅取東北青黑炁吁吹出)(震雷搯卯取東青炁合肝膽炁嘻吁)


(巽風搯辰取東南青紅炁吁呵出)(離火搯離取南方赤炁合心炁呵出)

(坤地搯坤取中黄炁合脾炁呼出)(兊澤搯兊取西方白炁合肺炁呬出)
總大合同令


陰陽日先后十字十卦








凡登壇之先作一合同令粘于牒前先發於
中各隨事意生尅或治病祈雨祈晴動雷煞
伐各有生尅作用依方位五炁點掐入將其
法從天門上起順行一周天書雲頭太極畢

依批令法陰陽日呪炁塗了逐一批令入卦

炁蓋之只留所限本日(某)時一令不批却批
所差將吏陰陽日合同令卦炁如委鄧帥則
隨陰陽日批合同上入離卦加天罡令又入
離卦蓋了次陽日先批乾元救晶敕逐一入
鼎旅噬嗑未濟大有卦蓋後批霹靂横天霸
五字逐一入家人賁豐旣濟同人卦蓋如委
辛帥則隨陰陽日批合同上令入震卦加太
陽令又入震卦蓋了次陽日先批乾元亨利
貞五字逐一入恒小過大壯解豐卦蓋後批
天火青中光五字逐一入益頤震屯噬嗑卦

蓋如委張帥則隨陰陽日批合同上令入兊
卦加太陰令又入兊卦蓋次陽日先批合明
天帝日五字逐一入大過咸隨困革卦蓋後
批轟天霹靂攝五字逐一入中孚損歸妹節
睽卦蓋陰日以陽日後者先批先者後批陰
陽日又俱各書○(某)總監□五字皆用大壯
卦蓋了然後於所限時補足本宫帝令卦炁
差將入意加雷霆支干年月日時令卦炁蓋
了却於周天之上批老君令泰卦蓋押發於
先一日牒前先發之次日登壇依前法批陰

日合同令於辰時發催牒將合同令粘在香
案前號令雷神候風雲結壇雷電交作却取
卦炁作用轟雷發訣焚合同催之必驗
鄧帥陰陽曰合同
陽日掐離訣取南方赤炁合心炁呵入






第一發天罡令檄
雷霆都司恭准上令仰雷霆都總
管欻火律令大神鄧燮疾速召起
西北二方之風赴壇興雲致雨檄
至星火奉行一如元降律令
年月日時檄具位姓(押)
第二發天官令檄
雷霆都司恭准上令仰雷霆都總
霐管欻火律令大神鄧燮召起東方黑
雲赴壇騰雲結蓋掩翳陽光布降

雨澤檄至星火奉行一如律令
年月日時檄具位姓(押)
第三發天皇令檄
雷霆都司准令仰欻火律令大神
鄧燮疾速號召南方雷神大震霹
靂攝上甘雨赴壇刻時報應檄至
星火奉行一如元降律令
年月日時檄具位(某押)
第四發眞王令檄
雷霆都司准令仰欻火律令大神

鄧燮疾速攝上某方雷雨赴壇布
降甘澤蘇救禾苗檄至星火奉行
如元降律令
年月日時檄具位(某押)
第五發元始令檄
雷霆都司准令仰欻火律令大神
鄧燮疾速號召電母秀文英掣電
流光攝上甘澤赴壇尅應檄至星
火奉行一如元降律令
年月日時檄具位(某押)

辛帥陰陽日合同
霳(陽日掐震訣取東方青炁合肝膽炁嘻吁入)




第一發太陽令檄
雷霆都司准令仰雷霆大都督鐵
筆注律大神辛𤋺召起西北二方

之風赴壇興雲致雨檄至星火奉
行一如元降律令
年月日時檄具位(某押)
第二發地官令檄
雷霆都司准令仰鐵筆注律大神
辛𤋺疾速攝上某方黑雲前來結
壇蓋頂掩蔽陽光布降雨澤檄至
星火奉行一如元降律令
年月日時檄具位(某押)
第三發普化令檄

雷霆都司准令仰鐵筆注律大神
辛𤋺速驅五方社令蠻雷大震霹
靂攝上甘雨定限只今赴壇尅應
檄至星火奉行一如元降律令
年月日時檄具位(某押)
第四發玉帝令檄
雷霆都司准令仰鐵筆注律大神
辛𤋺疾速驅龍捲水布降雷雨蘇
救禾苗定限只今赴壇尅應檄至
星火奉行一如元降律令

年月日時檄具位(某押)
第五發道君令檄
雷霆都司准令仰鐵筆注律大神
辛𤋺疾速號召電母秀文英掣電
流光攝上甘雨赴壇報應檄至星
火奉行一如元降律令
年月日時檄具位(某押)
張帥陰陽日合同
(陽日掐兊取西方白炁合肺炁呬入)




第一發太陰令檄風
雷霆都司准令仰雷霆飛捷白虎
使者張□疾速會集五方肅煞之
風掃清壇界攝上黑雲布降雨澤
檄至星火奉行一如元降律令
年月日時檄具位(某押)
第二發水官令檄雲

雷霆都司准令仰雷霆飛捷白虎
使者張□疾速攝上某方黑雲前
來結壇蓋頂掩蔽陽光轟雷致雨
檄至星火奉行一如元降律令
年月日時檄具位(某押)
第三發紫微令檄雷
雷霆都司准令仰白虎使者張□
速召五方蠻雷蔣畢華雷陳大震
天聲誅收旱魃普施雷雨檄至星
火奉行一如元降律令

年月日時檄具位(某押)
第四發碧玉令檄雨
雷霆都司准令仰雷霆飛捷白虎
使者張□速召雨師陳華夫捲水
上空只今赴壇布降雨澤檄至星
火奉行一如元降律令
年月日時檄具位(某押)
第五發太清令檄電
雷霆都司准令仰雷霆飛捷使者
張□速召電母秀文英掣電流光

只今赴壇攝降雷雨蘇救禾苗檄
至星火奉行一如元降律令
年月日時檄具位(某押)
右所批限之時於令上詳批事意加雷部
霆部支干年月日時令
太乙
青華
雷祖
水官
天皇

右法如起風則於上面雲頭下書召風令
卦炁召雲書召雲令卦炁餘皆倣此在乎
活法但祈雨用黄紙墨書檄牒祈晴用青
紙朱書檄牒煞伐用紅紙雄黄書檄牒如
風雲聚壇但虚書二檄號令風雲聚壇皆
可但書五令作一烏塗亦可二檄疊書為
上卦炁蓋下批事意
風
電雲雨
雷

總檄式(如差鄧天君即改本部五雷)
雷霆都司恭奉
道㫖特請
雷霆大都督鐵筆注律大神辛𤋺准
令限只今統集五方蠻雷使者馬鬱休
郭元京方仲高鄧拱辰田元宗各帶風
雲雷雨電疾速於某日某時來赴本壇
大施甘雨以救焦枯檄至星火奉行一
如元降律令
年月日時批行

具位姓(名押)
祖師雷霆火師汪眞君
催檄(差使者)
雷霆都司恭准
上令仰
雷霆飛捷白虎使者張□火急準
令部領五方蠻雷使者蔣剛輪畢機先
華文通雷壓陳石五方行雨龍王六十
四卦雷神二十四炁雷神疾速於即日
某時來赴本壇蒸雲擁霧掣電轟雷大

施三日之霖以慰萬民之望一如
元降律令
年月日時批行
具位姓(名押)
祖師雷霆火師汪眞君
又催檄
雷霆都司恭準
帝令速命
飛捷白虎張□統領風雲雷雨電到壇
以濟焦枯仰地雷主者翊靈昭武顯德

上將温瓊急準
上令疾速統兵前去(某)方移掇風雲雷
雨電定限只今某時赴壇以應祈禱大
彰感應火急奉行
年月日時告行
具位姓(名押)
祖師雷霆火師汪眞君


道法會元卷之一百一十一
