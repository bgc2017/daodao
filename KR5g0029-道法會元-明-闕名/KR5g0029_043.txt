










道法會元卷之四十三雅八
　清微保生文檢
　　　奏九宸(上崇明金/元心章)
具位(臣)姓(某)誠惶誠恐稽首頓首百拜
　上言(臣)奏據(某)投詞伏爲妻(某)本命建生
　伏自有娠漸彌厥月恐夙生之積釁或寃
　業之相纏運限有乖吉凶罔測憂惶在念
　懇禱是懃皈叩玄壇乞與禳謝(臣)領詞虔
　切恪爲奉行除已拜發箋狀上聞
　師省求爲面奏外謹遵

　元降進呈崇明金元心章奏聞者
　　　(空五寸篆符)
右章泄自太虛流降三界(臣)謹謹再拜上奏
高上神霄九宸上帝(陛下)恭望
天慈允(臣)所奏特賜
敕㫖降付省府宣告九霄諸天臺館府閣九
天三界斗府星垣本命玄曹太歳煞局三官
五帝九府四司注生曹案洞天嶽瀆城隍里
社合屬攸司咸令照應特爲信士(某)信女(某)
夫婦身分檢會宿生今世故作誤爲不忠不

孝負恩負義損人益己害物傷生難述難殫
無邊無量一切深愆重過法該受絶嗣報者
悉令赦宥許以自新即賜化斡璇璣解身命
孤刑之厄回旋限度釋夫妻尅害之灾次祈
㫖命九天注生官屬監生大神太一司命衛
房聖母保產催生合干官屬同神烈陰陽苟
畢二雷君一合下降主爲某氏身中宣注先
天道炁生旺正炁消除疾患保固形神營護
胎元資扶命蒂俟當臨產之時分生有喜坐
蓐無虞母子兩全日時俱吉上廣

好生之德下副懇禱之誠(臣)冒瀆
天威下情不勝惶懼之至謹具章
奏以聞謹奏
　　年　　月　　日具位(臣)姓(某)　上奏
　　　可漏式
神霄九宸上帝(陛下)　具位(臣)姓(某)謹内封
　　　方函式
謹　謹　上　詣
神霄九宸天宫(請進)具位(臣)姓(某)謹外封
　　　申九司(上沖和妙/道心章)

具位(臣)姓(某)
　申據(入意)領詞虔切恪爲奉行除已拜上
　章書奏聞宸陛師省及合屬外謹遵
　元降進呈沖和妙道心章上聞者
　　　(空五寸篆符)
右章泄自太虚流布三界志心皈命上告
雷霆九司眞君聖前恭望
聖慈允俞所請即賜保奏
天廷頒恩合屬赦除罪犯斡運化樞解釋孤
刑消除尅害次祈㫖命九天注生官屬監生

大神六甲將軍衛房聖母太一司命保產催
生合干官吏同神烈陰陽苟畢二雷君一合
下降主爲某氏身中宣注先天道炁生旺正
炁消除疾患保固形神營護胎元資扶命蔕
俟當臨產之時分生有喜坐蓐無虞母子兩
全日時俱吉上廣
好生之德下副懇禱之誠干冒
聖威下情不勝惶懼之至謹狀
　　年　月　日具位臣姓　(某)狀申
　　　奏北斗(上三境伏/魔心章)

具位(臣)姓(某)
　奏據(入意)領詞虔切恪爲奉行除已拜發
　章書奏聞宸廷師省眞司合屬外謹遵
　元降進呈三境伏魔心意上聞者
　　　(空五寸篆符)
右章泄自太虚流布三界臣謹志心上告
中天大聖北斗九皇星君九宫夫人妃嬪姆
女(闕下)恭望
聖慈允臣奏懇特賜
恩命行下斗府注生眞司日月星斗列曜星

垣三官五帝九府四司本命玄曹大歳煞局
九天三界嶽府隍司合干去處咸令照應特
爲信士(某)信女(某)夫婦身中檢會三生七世
有無萬羅千愆並體好生之德咸從寬宥之
仁乞賜
㫖命斗中注生仙靈官屬斗中保胎化形内
嬪注生判官六甲將軍衛房聖母監生大神
一合下降宣布元皇正眞生旺道炁流布信
女某身中消除疾病保固形神營護胎元資
扶命蔕俟當臨產之時分生有喜坐草無虞

母子兩全日時俱吉上廣
好生之德下副懇禱之誠(臣)干冒
聖威下情不勝惶懼之至謹具
章奏以聞謹奏
　　年　　月　　日具位(臣)姓(某)　上奏
　　　箋三官(上崇明金/元心章)
具位(臣)姓(某)
　謹據(入意臣)領詞處切恪爲奉行除已拜
　上章書奏聞宸廷師省眞司合屬外謹遵
　元降進呈崇明金元心章上聞者

　　　(空五寸篆符)
右章泄自太虛流降三界臣謹志心上告
上元天官紫微大帝
中元地官清虚大帝
下元水官洞陰大帝(聖前)恭望
聖慈允俞所請特賜
聖㫖行下三宫九府百二十曹三界十方名
山洞天福地嶽府隍司合干去處咸令照應
特爲某氏身中檢會宿生今世一切故作誤
爲之罪並體好生悉從原宥區分塜訟解釋

訖僧化斡命官消除刑害增延禄筭保固形
神委三元化育於身田布九炁結形於胎孕
默施抱送俾符智慧之男降謫下生克應家
庭之瑞臨盆有慶坐蓐無虞式副懇祈實叨
化育(臣)干冒
聖威下情不勝惶懼之至謹具章
奏以聞謹啓
　　年　月　日具位(臣)姓(某)　上啓
　　　申東嶽(上元始赤/靈洞章)
具位姓(某)

　申據(入意)領詞䖍切恪爲奉行謹遵
　元降進呈元始一炁赤靈洞章上聞者
　　　空三寸篆符
右章泄自太虚流布三界志心皈命上告
東嶽天齊大生仁聖帝聖前恭望
聖慈允俞所請即賜
聖㫖告下四嶽名山洞天福地合干眞司咸
令照應特爲信士(某)信女某夫婦身分原赦
深愆重罪區分塜訟寃憎消釋孤刑過度灾
難春生化筆旋增嗣續於青編慶恊神功早

誕聰明之男子得知懇禱端拜生成干冒
聖威下情不勝惶懼之至謹狀
　　年　月　日具位姓(某)　狀申
　　　箋魏祖引進
具位(臣)姓(某)
謹據(入意臣某)領詞䖍切怡爲奉行以今修
具章奏一方函敢乞師慈轉聞
泰玄都省三位眞君特賜謄奏
高上神霄玉清眞王九宸上帝陛下未敢自
專謹具箋狀端拜上啓

祖師高元家照法王清眞紫虚元君(道前)恭
望師慈俯念宗枝允俞所請或恐奏箋謬誤
語句無倫行列不端不合玄範就乞俯爲削
治正定必使上合
天心毋令遺却仍丐不以他類章奏進達敢
祈速應請祈恩命頒下施行上弘
大道之恩以廣清微之化(臣)干冒
師嚴下情不勝惶悚之至謹啓
　　年　月　日具位(臣)姓(某)狀箋
　　　開天符誥

元始一炁開天通三界玉符
　恭準
　元降道㫖符文所至三界咸遵萬神侍衛
　奏入天門
　　　(空三寸篆符)
右謹上請
天闕掌關諸君三界主者準此證應毋得稽
滯速達帝廷立俟昭報一如律令
　　年　月　日　時告下
　　　　　　　　　　　　　　　　遣

　　　　　　　　九天捷疾焚炎符使楊傑操捧
　　　　　　　　上　　　　　　　達
具位　　　　(臣)姓(某)承　誥奉行
祖師金國上保清眞紫虚至道元君魏
　　　遞牒
元始一炁萬神雷司
　當司今爲(某)保安胎甲事仰仗神威速爲
　齎捧崇明金元心章一通
　箋狀一方函上詣
　高元宸照宫(請進)

　沖和妙道心章一通上詣
　雷霆九司眞君(聖前請進)
　三境伏魔心章一通上詣
　北斗璇璣宫(請進)
　崇明金元心章一通上詣
　三元都會府(請進)
　元始一炁赤靈洞章上詣
　蓬玄太空宫(請進)
　元始一炁開天通三界王符一道告聞
　天闕掌關諸君三界主者前憑此照證毋

　輙邀滯逕達帝前守待恩命頒下旋行凡
　歷雲程嚴加防護如有妖魔妄行遏截者
　就便攝赴所在有司依律治罪以明
　天憲事干利濟不得稽違星火奉行立俟
　昭報須至牒者
右牒請
九天捷疾焚炎楊符使詳事施行謹牒
　　年　月　日牒
具位　　　　姓(某)
　　　符牒二雷君(催生)

元始一炁萬神雷司
　本司今據(某)投詞爲妻某伏自懷娠已彌
　厥月見當臨蓐甚切艱危懼若履氷不能
　分娩恐罪愆之稔積或寃業之障魔涇叩
　行壇求爲救濟本司領詞急切事干利濟
　合與奉行所有元降玉符合行宣告者
　　　(空五寸篆符)
右奉符命謹請神烈陰陽苟畢二雷君即爲
會合本佩法中雷霆官君將吏九天注生官
屬監生大神六甲將軍衛房聖母太一司命

陰扶抱送合干仙靈一合下降特爲(某)消除
罪咎解釋寃憎安鎭魂神保固榮衛䟽通壅
滯斬伐胞元即令分娩無艱臨盆有慶日時
俱吉母子雨全若有妖魔故行障害者就便
究治不得留難上廣清微蕆化之功以弘
太上好生之德一如元降律令
　　年　月　日牒
具位　　　　姓(某)
　　　告斗拜延生度厄心章(保嬰)
具位(臣)姓(某)

　(臣)今據(某)投詞伏念(某)托佑自天久遂室
　家之願奉先淑後幸諧兒女之縁奈刑妨
　關煞之交衝恐保抱擕持之未遂敢伸預
　禱仰乞扶持天地之德曰生願矜憐於赤
　子父母之憂惟疾冀永免於洪灾乳哺無
　虞宗祧有托臣領詞虔切難以抑違除已
　恭就本家立壇像斗然燈飛符度厄謹依
　清微灌斗急告大法進呈
　元降度厄益筭心章上聞者
　　　(空五寸篆符)

右章泄自大虚流布三界(臣)謹謹端肅上奏
中天大聖地斗九皇解厄星君
北斗九皇夫人闕下恭望
聖慈允臣急奏特賜
恩命行下星宫斗府本命玄曹太歲煞局三
官五帝九府四司岱嶽城隍里社合屬咸令
照應特爲嬰孩某赦宥宿生罪業順調行限
星辰消三刑六害之灾解四關九厄之難添
禄筭之符於南極削死名之籍於北都次祈
㫖命七元童子降注元皇正炁下注(某)身中

安鎭魂神保固形質飮食起居得以遂其性
陰陽寒暑不能爲之灾長大成人利宜父母
得遂請祈之願不忘大化之恩(臣)干冒
威嚴下情不勝惶汗之至伏候昭報謹奏
　　年　月　日具位(臣)生(某)　上奏
　　　　　　　　謹　　　　　　　遣
　　　　　　　　北極灌斗暘谷神君張靈操捧
　　　　　　　　上　　　　　　　達
　　　牒將斬關煞
元始一炁萬神雷司

　今據(入意)領詞䖍切恪爲奉行除已啓白
　師眞奉告斗樞希恩行下禳解外所有
　元降符章合行宣告者
　　　(空五寸篆符)
右符謹請
北極循璇霹靂灌斗暘谷張神君即煩會同
斗中解厄諸大靈官即爲徧歷周天躔度十
二分野二十四向八卦九宫天干地支合干
去處照勘嬰孩某命運限宫或犯三刑六害
四關八煞九厄八難種種灾非並仰宣布

太上符章一一解釋勿爲留難削死名之籍
於北都添禄筭之符於南極俾令某體魄安
閒魂神澄正乳哺笑言得以遂其性陰陽寒
暑不能爲之灾長大成人利宜父母得遂請
祈之願不忘大造之恩一如元降律令
　　　年　月　日牒
具位　　　　　姓(某)
　　　牒二雷君(治驚)
元始一炁萬神雷司
　今據(入意)領詞䖍切恪爲奉行合與

　元降符命告下者
　　　空五寸篆符
右奉符命謹請上清神烈陰陽苟畢二雷君
下赴本人家指揮司命主者土地六神特爲
孩童(某)攻治風邪消除痰氣内安眞性外伏
魔精或有旃擅神王座下一十五種鬼及山
魈五酉内外傷亡伏屍故炁久近寃親滯爽
檀邪魍魎加諸惱害者就仰張羅布網奮武
揚威淨盡收擒攝赴雷司依律究治當令孩
童(某)魂神澄正身體安和驚啼不生睡眠安

穩端賴匡扶之賜式彰
道法之靈一如元降律令
　　年　　月　　日牒
具位　　　　　　姓(某)
　起土文檢
　　　檄太歲
元始一炁萬神雷司
　今據某投詞伏爲先廬久弊尅日重修趨
　吉避凶罔知禁忌揮斤動土恐犯方隅非
　預告於神司曷保全於終吉用伸皈叩求

　爲奉行本司領詞䖍切除已啓奏
　上帝師眞請希恩命奉行外謹遵
　元降九牛起土符檄告下者
　　　空五寸篆符
右奉符檄專請
地司猛吏大歲殷元帥宣告
后土尊神土宫土府聖眞十二狩士九牛將
軍三十六衝二十四向七十二候土伯黄元
成已大將軍九壘十垣四維四極飛揚神靈
天煞地煞年煞月煞日煞時煞灾煞劫煞神

君土司千禁萬忌大小諸煞等神咸遵
元降收歛神威起離方隅返還空界俾令修
造免致有干事畢休二依儀醮謝鎭安境土
保佑生民上廣好生以彰
神化符到奉行一如天信律令
　　年　月　日時告下
　具位　　　　(臣)姓(某)承誥奉行
祖師高元宸照法王清眞紫虚元君魏
　謝士文檢
　　　符檄太歳

元始一炁萬神雷司
　今據某投詞伏爲自某月爲始偶興工匠
　起造屋廬恐犯神司已預伸於昭報仰蒙
　錫佑幸得護於畢工寧無干犯之愆所賴
　寬原之造庸伸懺謝併致奠安本司得此
　除已啓奏
　上帝師眞請希恩命奉行外合行
　元降眞符
　　　(空五寸篆符)
右奉皇英九土鎭元内法眞符告下

地司猛吏太歳殷元帥速遵元降告諭
后土尊神土宫土府聖眞十二狩士九牛將
軍三十六衝二十四向七十二候土伯黄元
戊己大將軍九壘十垣四維四極飛揚神靈
五方禁將龍君住宅干係司命土地六神各
還方位安鎭神宫輔正除邪安人阜物俾令
四時清吉百福來崇無害無灾爰居爰處上
廣清微之化益彰賛化之功一如
元降律令奉行
　　年　　月　　日時告下

　具位　　　　　(臣)姓(某)承　誥奉行
祖師高元宸照法王清眞紫虚元君魏
　求陰地文檢
　　　瓊書上諸師
具位(臣)姓(某)
右(臣)伏聞明於人倫養生喪死而無憾上其
宅兆愼終追逺之有歸兹領孝忱哀鳴大造
(臣)今據入意慟念爲之棺槨衣衾之美可謂
哀榮按諸陰陽地理之書當詳安厝儻停喪
之不葬即準律以非輕揺揺霜露之悲凛凛

雷霆之譴願蒙師造特賜指迷使亡者得其
所安而生者永有依托臣領詞哀切難以抑
違謹具瓊書端肅再拜上奏
祖師高元清眞紫虛元君
祖師西華通慧龐元君
祖師三天大法師眞君
祖師太極仙翁眞君
祖師神功妙濟眞君
祖師金闕保仙元君(道前)恭望
師慈允(臣)所奏特賜行下合屬攸司咸合照

應即與(某)釋亡運之休囚會仙家之向坐所
求吉地早遇明師庶可逃不孝之愆得以遂
送終之禮次祈面奏皇天上帝后土靈祇轉
聞日月星辰五星列曜中天大聖北斗七元
諸天諸地諸水諸山九天玄女太一元君青
鳥白鶴仙人天罡淳風上仙陰陽主宰道德
神仙演法度人承流襲慶歷代宗師密賜護
持曲垂濟度開顯天星地曜敕召土地山神
許以理藏恊之吉兆或亡者有稽留之厄或
山林有禁開之期或宗先有塚訟之呼或子

孫有孤虚之難並希原赦解而釋之俾陰陽
者流不期而自會古今之制襲明而玄同卜
龜而龜筮恊從揲蓍而蓍爻克應神和道合
日吉時良山水有縁世代蒙福方隅土地咸
共證之祈禱應誠以爲效信(臣)干胃
師嚴下情不勝激切俟
命之至謹奏
　　年　月　日具位(臣)姓(某)　上書
　　　　　　　　謹　　　　　　　遣
　　　　　　　　九天捷疾符使楊傑操捧

　　　　　　　　　　　　　　　　達



道法會元卷之四十三





