










道法會元卷之一百二十九夏八
雷霆箭煞年月樞機
法說
雷霆玄妙出乎樞機之造化達乎奥理之
冥途五行運用不出陰陽至道之内樞陽
機陰雷善霆惡萬物厥有至符生煞之用
卯爲雷門子爲雷穴巽爲雷户離爲雷所
運乎坤傍乎乾藏乎子出乎震是也凡欲
起雷興雲呼風致雨掣電須得旺地相衝
則易爲驅召符合則應驗速矣且起雷之

時先尋雷公在何處軫宿在何方翼軫主
雷虚危主雪箕星好風畢星好雨星宿主
晴各得所在之方毋落休囚之地若得威
星大曜猛將毒雷臨其宫分之間管取雷
轟電掣雷公在卯若得太乙臨宫軫宿相
會煞氣同到天罡到宫時辰一定陞壇告
召無有不應雷居旺地宜在卯辰巽離坤
兊戌七宫若居亥子丑寅四宫則伏藏不
爲動用若得星辰衝動則微有響應若論
打廟樹驅邪壇用箭法宜金虎大曜星煞

臨於所地候流火兇星到來與雷公太乙
軫宿相會天罡煞氣相併臨其時法官隨
即行事召雷誅伐以雷火眞符繫於廟樹
之下令人齎符於所繫廟樹焚之即走行
持無不應也若論祈雨無雷公則尋雨師
與畢星同宫或衝或合之地候太乙天罡
到宫風伯與箕星相會則無不應也若論
祈晴則風雲與星宿相會天罡登明到宫
則無不感應太乙加雷公軫翼二星到來
亦主雷雨若無太乙天罡則一同天罡河

魁太乙之星臨宫主大雨登明天罡河魁
太乙加虛危二星與風伯雨師同宫主雹
雪登明河魁天罡加星宿主晴更看二十
八宿各有所主各居本宫相應宜居已午
未寅戌之地虚危宜居亥子丑之地軫星
宜居辰巳之地箕星宜居寅卯辰已之地
畢星宜居申酉戌亥之地何謂四衝子午
卯酉辰戌丑未寅申已亥是也雷居辰戌
丑未大應若居四孟半應若居子午卯酉
四衝虚驚而不大震也執法之士宜詳而

用之
發用
凡召雷行事先召直符召雷公次行天罡號
令然後使雷箭若祈雨之時只書於鐵札之
上繫投於壁宿之方輪訣飛罡喝之行雨僕
又不愧荒蕪更以下雷誅伐邪廟之法試言
一二吾師每聞妖邪鬼賊屢曾殺害生靈性
命者罪當誅伐之時於掌中尋金虎大煞流
火兇星在二十四位之中於今月今日落在
甚處指射旣定即雷火符犯之彼星屬金此

符屬火金火相尅應時雷火俱發惡廟焚蕩
其他行用例皆如此嗚呼天玄寶誥琳室琅
文自非異士親傳眞師口訣雖皓首窮年終
無所得且如尋常起雷之法必須飛奏
上帝以求報應然後行事大抵驅邪治病馘
毒斬妖如救頭然若待
上帝勑下方可行事是謂和聲求援緩步救
焚其功安可立而待也眞王重教雷霆玉府
乃五雷之都轄也奉命賞罰便宜行事自非
至眞靈骨之士豈能遇也又非忠孝猛烈之

士豈能行也且持法之一端實修眞之徑路
非眞炁者豈能策役雷神救焦枯起沉痾哉
是以漢天師云吾以眞炁化無量大將軍滅
六天之魔鬼積此陰功上朝
金闕故汪火師授王侍宸云凡行持之士不
鍊内丹形還壞滅不積陰功難達玄境不漱
精華神不清悅不濟疾苦道果難成凡若求
仙學道不出於爲國爲民興利除害救厄拯
難馘毒斬妖正直剛明精勤香火解九玄七
祖之愆尤消百劫千生之釁結靈文祕典蓋

縁接物利生妙㫖眞詮普救沉痾厄會得之
者固守遇之者有縁毋背盟言飛昇可待輒
犯眞科沉淪苦海精研用之響應斯在
雷分八節會應吉兇之圖
立春謂之雷生應主萬物發生太秀而不實
主小兒驚風癎多至秋無雨生艮地在寅
驚蟄謂之雷會應主蛇蟲翻身出穴應時萬
物發旺震地旺在卯
春分謂之雷震應主夏秋雨暘萬物皆盈自
此節炁法師宜運雷致雨伐廟誅邪

立夏謂之雷興應主霹靂發嚴躍龍致雨搜
邪神伐妖精誅滅五逆十惡之人牛馬屋樹
去處興發離巽旺在已午
夏至謂之雷變應主社令神龍各分分野自
此節炁法師宜行社令法運雷至秋分前立
應
立秋節謂之雷衛應主冬無雪雨
秋分謂之雷隱應主冬生冷瘟雷隱地霹靂
不生蛇蟲隱藏草木凋零萬物皆殘至此法
師不可運動召雷自遭重譴隱乾上在亥

立冬謂之雷沉應主國土兵革四興帝主王
侯災異宜醮禳謝之沉坎
冬至謂之雷伏應主來春災荒旱澇疫癘流
行兆民死傷水火之災宜設醮禳謝
右録于前應行持之士不可輕易行之
飛定星宿主事法
甲日子一天遁女乙日子六地遁氐
丙日子二地遁斗丁日子七天遁婁
戊日子三天遁危己日子八地遁胃
庚日子四地遁尾辛日子九天遁奎

壬日子五天遁壁癸日子十地遁軫
運用飛遁星宿興雲致雨法




十干起時例(陽順陰逆陽奇陰偶)
甲日子女一丑虛二寅危三卯室四
辰壁五已奎六午婁七未胃八
申昴九酉畢十戌觜一亥參二

乙日子氏六丑亢五寅角四卯軫三
辰翼二巳張一午星十未柳九
申鬼八酉井七戌參六亥觜五
丙日子斗二丑箕一寅尾十卯心九
辰房八已氐七午亢六未角五
申軫四酉翼三戌張二亥星一
丁日子婁七丑胃八寅昴九卯畢十
辰觜一巳參二午井三未鬼四
申柳五酉星六戌張七亥翼八
戊日子危三丑室四寅壁五卯奎六

辰婁七已胃八午昴九未畢十
申觜一酉參二戌井三亥鬼四
巳日子胃八丑婁七寅奎六卯壁五
辰室四已危三午虚二未女一
申牛十酉斗九戌箕八亥尾十
庚日子尾四丑心三寅房二卯氐一
辰元十巳角九午軫八未翼七
申張六酉星五戌柳四亥鬼三
辛日子奎九丑婁十寅胃一卯昴二
辰畢三巳觜四午參五未井六

申鬼七酉柳八戌星九亥張十
壬日子壁五丑奎六寅婁七卯胃八
辰昴九巳畢十午觜一未參二
申井三酉鬼四戌柳五亥星六
癸日子軫十丑翼九寅張八卯星七
辰柳六巳鬼五午井四未參三
申觜二酉畢一戌昴十亥胃九
五星遁數法(起陽加生陽起陰加生陰三次便知壁宿方)
金遁十三數(生陽加九生陰加四)水遁七數(生陽加一生陰加六)
土遁十五數(生陽加五生陰加十)火遁九數(生陽加七生陰加二)

木遁十一數(生陽加三生陰加八)
遁壁星方例(壬申日從壁子起申時到井順逆到本日)
假如壬申日申時用事先用壬日起時例申
上井遁三把井星加申上順數三星柳星到
申次看壬申日屬金日納音也金遁十三數
除牛宿從女宿數起係昴星到申却看箕壁
宿在辛戌是也
却除柳星從星宿上數十三位係牛宿到
申又將生陽加九數數
五行生尅

水生木木生火火生土土生金金生水
水尅火火尅金金尅木木尅土土尅水
已上星數以五行相尅制行用行此法迺
天之隱書莫可尋常用之慮泄天機罪及
九玄昔
祖師王侍宸遇河魁星君汪若澄授之眞
君乃雷中樞相自後神文隱祕罕傳於世
奉法之士遇之者有縁得之者固當保愛
幸勿輕傳非人
星禽應事

婁畢陽日斗虛陰日應雨
井星陽日張星陰日應電
軫星陽日昴箕陰日應風
房元陽日角心陰日應雷
牛壁陽日氐鬼陰日應雲
危胃陽日尾柳陰日應罡
女奎陽日室觜陰日應遁(罡遁亦興雷也)
春禽
日逢室壁多風雨每到奎中天大晴婁胃雨
風陰凍冷昴畢登高天轉晴觜參井遇大風

起鬼宿星沉日月昏莫道柳星雲霧起四山
皎潔天還晴張翼相逢風大發軫角夜雨日
開晴亢宿大風沙石起氐房心尾雨風聲箕
斗朦朧天欲雨牛女微微濕雨形當到虛宿
大風起直至三更雲見星此是神仙眞妙訣
萬雨黄金也不呈
夏禽
虛危室壁天半晴奎婁胃昴雨霖霖昴畢二
星帶黄色觜參井位雨微聲鬼柳二星降大
雨星張翼軫更開晴角元二星太陽現氐房

之宿雨風鳴心尾二星大降雨箕斗牛女復
天晴
秋禽
虛危室壁大天晴奎婁胃昴雨零零畢觜參
井天陰雨無雨有雲雲霧形鬼柳温温天色
黄客逃大路盡堪行星張翼軫原無雨角亢
之位雨奔程氐房心尾微微雨箕斗牛女倚
山行
冬禽
虛危室壁天陰陰有雲無雨雨如金奎中微

見大風起婁胃昴畢半天晴觜參井位有雲
雨或解爲雲倚山行鬼柳星張天氣朗氐日
還教有雨形冀軫之宿天陰凍角亢之宿雨
無傾房心尾日零零雨箕斗牛女空雨聲
雷霆合炁停年歌
甲子尋猪甲戌寅甲申辰上好安身甲午本
宫扶上馬甲辰申上妙推輪甲寅戌上定其
位便知雷處實通神若逢子丑爲讎路逢癸
中間跳兩辰惟有丑寅連接路輪其太歲在
何門便從停處起正月却從正月用星辰即

以月星歸中遁細推此法莫傳人
且如甲子旬以甲子從亥上逆數遇太歲
是也
停年立成局
敷福雷霆從丑起血刃逆行謂之列宿歛福
雷霆從丑起血刃順行謂之合宿






右排定六十年太歲即從太歲上起正月
逆行一宫一月看是甚星即行飛遁入宫
月起霆煞例
太歲之神便起正逆行尋月便知情本月住
時加亥順(順行五位)數到卯宫是煞神(自亥至卯五位)若
檄雷霆激起煞金剛犯着也成塵

霆煞詩
陰陽大煞至通靈禱雨祈晴頃刻生玉帝親
機留妙訣謫仙方始得流行不將文字飛金
闕舉目長呼閃電生披髮步罡尋煞炁劒尖
起火爇眞文須臾遍滿長空黑閃爍之間布
火雲霹靂運來無所住閻浮何處避天嗔
推霆星入中宫飛遁例(一名動雷藏炁法)
鼠來生刃順行蹤陽丑仍於孛虎同後取霆
星合月分順流中出釣飛宫
且如癸丑年四月霆煞在子先將雷煞在

戌以金水加中官後將霆煞子上太陽加
中宫仍看戌子上是何星辰次看坎震上
是何星辰
如甲辰年雷煞在午三月霆煞在戌便將
天罡加中官次將霆煞戌上金水加中宫
更看坎震宫有甚星辰激剥仍看申戌上
有何星辰
如前用血刃後用水潦加中宫二利並是
順行之宫星將十宫星順行作一盤於上
前歌刃子陽丑孛寅若是

係霆煞之盤次逆行作一盤於霆煞之下
係雷煞之盤相加飛合看坎震二宫有何
星辰激剥更妙
如坎上有三血刃更加將必然有大雷雨
四路詩訣
震雷坎雨本主陰離兊乾宫却轄晴細取五
行知炁候天機勿妄示非人
定雷詩訣(又云起雷例)
雷霆合炁要星同有炁方能達上穹坎震二
宫看所值須臾雲雨遍長空

四仲加臨互相同將來歲建示逰充戊子若
來臨本位赫然雷電震西東
溽罡台將入宫巡月孛還加水潦行金水炁
罡并燥火奇羅乙丙雨雷生
起年例(又名日方合炁)
甲庚血刃丙壬金丁癸還從月孛尋六己台
將紫炁戌乙辛偏向日邊臨收入中宫飛出
合風雲雷雨定晴陰時人會得此眞法任是
仙公也仰欽
如甲庚日以血刃入中宫順飛八方看燥

火落在何方便於此方焚符合也
起月例
太歲常將遁甲停更將停處起元正直須認
取星辰位飛入中宫次第行
起旬例
甲子奇羅甲戌罡甲申金水甲午陽甲辰紫
炁甲寅分丙乙定布吉凶方
起日例
丑日元來是刃星到頭逆轉却分明常將本
日依元位飛入中宫却順行

起時例
求時一法少人知甲已先從燥火推乙庚太
陽爲定例丙辛還向天罡期丁壬月孛分明
數戊癸紫炁不相離
推六十甲子合炁(乆晴論雨乆雨論晴)
先使傳音報犯神興雷致雨滿天雲勿令變
易先知會斬斫元來不奏申
假如甲子年六月初一日午前晴午後雨
爲兊易在兊丁巳酉丑
借問乙亥㝷血刃飛到申子辰官是土溽

時故下雨雷星天罡又在兊丁巳丑逆行
亥卯未在孛上順行至亥上紫炁却將紫
炁入中宫飛出其兊丁巳丑是太陽土溽
以上星要到震庚亥卯未是雷路有炁日
月時加遁時動雷則有應若星辰無炁則
不應也
十二星所屬雷雨陰晴風電
血刃金水水潦雨天罡雖雨亦易晴風雷元
是月孛主天罡水潦雷雨星土溽陰風奇陰
電丙乙一星亦主陰太陽月孛并燥火紫炁

四星皆主晴惟有台將隨所屬雨雨晴晴陰
亦陰
震坎二宫曡星推驗
手把雷霆正訣推溽罡相會便興雷就中最
惡惟台刃暴雨狂風烈石摧月孛若還逢水
潦先雷後雨滿天來那堪水恊月孛宿霹靂
滂沱遍九垓燥火從來逢水潦先雷後雨忽
然開燥火丙乙如衝會興雲布雨莫相猜明
人若得此祕訣但把星辰坎震排木到四維
須霹靂奇羅丙乙雨電催太陽金水并紫炁

孛羅可靜獻三台
又詩括
溽罡會興雷台將風雨催月孛逢水潦先雷
後雨來金水臨月孛雷雨遍九垓燥火重逢
潦雷雨莫疑猜但於六八位(六坎八震是也)細把疊
星推(霆位更得雨星尤佳)
星辰所屬五行
刃罡俱屬金丙燥孛燈尋金潦元居海溽將
地中臨陽羅炁屬木五行造化深
十二星九宫五行定局






子爲水潦水雨卯爲太陽木晴辰戌丑未爲
土溽土雷午爲燥火火晴酉爲天罡金水寅
申巳亥爲丙乙陰甲庚血刃金風雨丙壬金
水水雨六戊紫炁木晴乙辛奇羅木晴丁癸
月孛火風晴六巳台將土風晴

丙乙直沖宫飛入爲衝會



(乙辛太陽)
(奇羅未詳)
飛宫掌訣圖

坤二(申未)兊七酉乾六(戌亥)
離九中五坎一子

巽四辰已震三卯艮八丑寅
溽罡台將刃水火金月
逐月釣星法
且如丁未以月孛加中宫蓋丁癸屬月孛未
屬震震屬卯(所以亥卯未也)則丙乙到震將丙乙加
中宫
雷路
先依霆例看是月煞在何位如煞在子即入
中宫飛看卯至何位如卯至艮雷路在艮艮

震屬東亥卯未是也巽離屬南寅午戌是也
乾坎屬北申子辰是也
金火大煞例
甲巳龍飛鷄正啼乙庚虎嘯喜羊肥丙辛蛇
犬同群戲丁壬兔走向猴歸戊癸馬居猪寄
宿此方兇煞應天機飛罡掐訣焚符命佇聽
雷公霹靂威
甲辰巳(酉)乙(寅)庚(未)丙巳辛(戌)丁卯壬(申)戊
(午)癸亥
假如丙申日巳亥時可破寅方廟又如巳

日辰巳時可破離方廟餘倣此今推定式
于後
推定式
六甲日丙乙入中宫飛遁燥火到兊巳巳時
庚辰金到兊庚午時辛己金到兊
六巳日台將入中宫燥火到離己已時癸酉
金到離戊辰時壬申金到離
六乙日紫炁入中宫燥火到巽此位到中宫
者是甲午乙未金俱到中宫乙酉時甲午
金到巽丙戌時乙未金到巽

巳上炁星起金火俱到中宫血刃起金火
不同宫
六庚日土溽入中宫燥火到兊戊寅時庚辰
金到兊巳卯時辛巳金到兊
六丙日燥火入中宫火到中宫重輪到艮(一云)
天罡入中宫燥火到艮辛卯時甲午金到
艮壬辰時乙未金到艮甲午時乙未金到
中宫可破辰戌二方
六辛日金水入中宫燥火到坎巳丑時甲午
金到坎庚寅時乙未金到坎丁酉時壬寅

金到坎戊戌時癸卯金到坎
六丁日六壬日水潦入中宫燥火到震丁巳
時甲子金到震戊午時乙丑金到震
六壬日天罡入中宫燥火到艮
六戊六癸日太陽入中宫燥火到震丁巳時
甲子金到震戊午時乙丑金到震
六癸日月孛入中宫血刃太陽月孛金水台
將天罡土溽奇羅燥火丙乙水潦紫炁
輪盤金火局
先於輪盤上輪日看是甚星却將日星入中

宫飛看燥火到何方位次看時辰遁去得金
水與燥火同位方好此名金火大煞凡火到
艮震巽離宜用如到未申酉戌亥子丑不可
用也
坤(七)兊(三)乾(二)離(五未)十二中(戌十一丑一)
坎六巽(九十辰)震八艮四
天煞將軍(伽叱)地煞將軍(郍耶)
水煞將軍(勒叉)火煞將軍(摩訶)
年煞將軍(摩羅)月煞將軍(天伽)
日煞將軍(摩訶)時煞將軍(咤伽)

八煞將軍名字法院中常當供養
三十六雷煞名字
欽魔呵唎呼□吸泄招江須靈上羅檀修僧
牽娑婆沙提式拔呮法加訶耶救羅攝斗伽
普稽竟彌那澄是波每隨天乙常順轉一宫
四直佐玄科
(寅五帝羅欽陰陽羅魔四令羅呵六甲羅唎)
(卯霹靂羅呼發水羅叉八風羅吸十雨羅泄)
(巳閃電羅招興雲羅須行雨羅靈五嶽訶檀)
(午四瀆訶修八節訶僧六候訶牽大川訶娑)

申(江河訶沙四海訶提鳴皷訶式轟輪訶拔)
酉(火車訶呮火輪訶法移山波耶走石波救)
亥(洒雨波攝行雪波斗布霜波伽降温波普)
子(破陣波稽驅邪波竟光明波彌黑暗波那)
辰戌(六通羅江溪谷訶娑)
丑未(興風波羅火印波澄)
右八煞名及雷煞名每遇起雷祈雨之時
先起例指射認煞方要十分的定掘定土
穴埋符之時默念煞名召之存至次以符
激之念激煞呪云

吾奉帝勑激起天煞地煞陰煞陽煞年煞月
煞日煞時煞火煞水煞三十六煞激起黑雲
靉靆煞氣浮空電火飛騰雷車憾動只今澍
雨急救焦枯(如起雷云)只今轟天大震霹靂掃滅
妖氛急急如
太上律令
五雷祕字(流火兇星作用此)
亨轟滑辣救竟敕左七雷威纔震便驚人(右七)
魁雷震電霹靂攝(陽申七)霹靂興雲勑煞攝(陰中七)
起雷次舍與雷公位合時直指

起雷次舍及與雷公於一日之内同時當爲
妙今以捷法推成甚爲簡易先取雷公位次
取月將位以雷公加於月將位却就月將上
起雷公所住之辰順數至卯看是何時則用
此時也蓋卯位乃雷震之地兩者故合用之
月將例
以亥上起正月子爲二月順行至本月住是
也
雷公立成位
甲日午乙日未丙日酉丁日戌戊日酉己日

戌庚(日子辛日丑壬日卯癸日辰)
假如十一月癸日其雷公在辰上月將在
酉上即於酉上起辰順數卯在申故用申
時行事雷公與次舍合也
丁神名
薩怛奴丑那怛奴卯婆怛奴(已)阿怛奴未㗭
怛奴酉喝怛奴亥
甲神名
結婆阿□(申)那吒阿□(子)伽吒阿□(戌)魔登
阿□(午)毗唎阿□(辰)呿帝阿□(寅)

陽日先甲後丁陰日先丁後甲
雷霆白虎煞方
甲己歸坤戊癸兊丁壬順巽要君知乙庚陰
遁離宫逆辛丙還須震逆飛
甲巳順坤走乙庚逆馬逰丙辛震上逆丁壬
順巽求戊癸從兊順皆將甲子周飛宫到本
日白虎坐星頭
此須看月屬十干起飛至本日布星
白虎金金虎箭帝星木地符火麒
麟土風伯人劒天關進寶黑雷

箭福德土唐符朱雀火國印天
富木雷師鳳凰水官符火五符
黑虎箭魁罡金龍王三台火雷霆
甲己丙寅乙庚戊寅丙辛庚寅丁壬壬寅戊
癸甲寅(右遁月訣)
甲巳丁壬戊癸屬陽順乙庚辛丙屬陰逆
甲巳甲子乙庚丙子丙辛戊子戊癸壬子丁
壬庚子右遁時訣
鳳凰使得降朱雀麒麟伏虎不爲殃魁罡人
劒他方去白虎值之也不妨

犯白虎黑虎黑雷金虎謂之雷箭神箭吉
則吉凶則凶若犯白虎遇水火日其凶稍
庶幾大凡修造陰陽山向方位日時遇帝
星麒麟天富鳳凰三台福德魁罡到者上
士登科選用之吉庶人則進財添人之喜
若犯凶煞加之於箭煞神催促則凶急矣
論日取用(按年月日時取用須要有飢飽日)
子午棄蹄爪辰戌眼睛光巳亥元來飽卯酉
閉中藏丑未飢渴甚寅申行路傍
昇玄上局年起例起雷公

甲巳順羊逆巽宫乙庚順虎逆壬同丙辛順
犬逆坤位丁壬順丑逆乾中戊癸順辰逆艮
上此爲年例起行蹤
昇玄中局月起例起電母
甲巳順猪逆向庚乙庚順馬逆乙行丙辛順
虎逆壬走丁壬順巳逆甲奔戊癸順猴逆歸
丙此爲月例遁其精
昇玄下局日時起例飛劒
甲巳順羊逆癸鄉乙庚順虎逆坤方丙辛伏
犬逆歸乙丁壬順丑逆丁藏戊癸順辰逆辛

地日時爲例細推詳
霹靂年月日時起例
甲巳順卯逆在癸乙庚順午逆乙行丙辛順
羊逆巽上戊癸順丑逆乾明丁壬順虎逆壬
位順逆安排遇此精
闢開地例
陽月以順闢開加月將陰月以逆闢開加月
將正月在亥逆二月在戌是也
布星例天
雷公金火烈木飛劒火吉祥水太陽火

風雲木電母水鬼火火血刃金木神水
旺相木亡殁土
又布星例地
霹靂雷文蓋沉溺武庫炎烈瑞霞
破敵兵權勝事甘澤飛電祥光
又布星例人
闢開絶墓昇傳長生殃咎焦枯
明言喧淨浩齡慈惠殺傷分刑
月將例
天罡辰上順行流正月登明亥逆周月建合

辰爲月將六壬從此定蹤由
正月亥二月戌逐月逆數地天罡煞以正
月亥上地逆行二月戌三月酉且如三月
十八日甲子爲例以從魁加子上順數至
未得天罡便知其日天罡在未又如五月
丁丑日五月在未即以小吉加丑順數至
戌即天罡也
十二宫例
登明正月河魁二月從魁三月逆數
雷霆伏飛出三方(又名風雷電三箭方)

子日(坎離兊)丑日(艮乾巽)寅日(震兊艮)卯日(離震巽)辰
曰(離坎乾)巳日(離坤兊)午日(離坎震)未日(坎艮坤)申日
兊(乾)坎酉日(兊離坤)戌日(乾坎巽)亥日(坎離坤)
流火星例
雷霆流火號凶星但把支干自内尋順走九
宫尋戊子納音之火尅其金
冬至至夏至尋戊子夏至至冬至尋戊午
昔漣川萬眞人遇老子親傳此法以此星
剋金虎則雷雨大作震矣年月日時入中
宫飛去尋戊子即兇星到此乃雷霆之正

煞炁也
玉皇御駕
帝星動處發天罡辰問取東京朱七郞(卯)住
在北門花柳巷子有錢好把學陰陽
布星陰逆陽順
炎輪天乙火輪君天定太乙識輪星炎帝玉
皇并月孛金輪水帝土輪巡
甲巳丁壬戊癸陽順乙庚辛丙屬陰當逆陽
龍陰兔同紫微帝星一般地甲子尋本身所
住帝星

雷霆直符方
甲軫乙井方丙畢丁奎鄉戊危己尋斗庚心
辛角芒壬定尋張吉癸井是排行(陽遁冬至順)
甲角乙逢箕丙軫柳歸丁戊參己尋胃庚壁
女加辛壬箕癸角上陰遁掌中輪(陰遁夏至逆)
直符風伯雨師雷公風雲雷霆
甲日軫
乾午丁辰己卯乙寅辰子癸
乙日井
艮庚酉未坤丁丙辰巽甲卯

丙日畢
震戌乾庚酉未申丙丁辰巽
丁日奎
巽子癸戌酉未午
戊日危
離艮子亥酉未
巳日斗
坤卯艮丑子戌亥酉
庚日心
兊巽巳卯寅丑子戌

辛日角
乾午辰卯寅丑子
壬日張
坎未申丙午辰甲丑艮
癸日井
艮辛酉申丁巽巳卯
甲日角
乾寅甲辰巳丙午未申酉
乙日箕
坤坎寅乙巳丁

丙日軫
坎巳丙未庚戌
丁日柳
艮丙未庚戌壬
戊日參
艮丁申辛亥癸
巳日胃
震庚辛亥癸寅
庚日壁
巽辛亥癸寅乙

辛日女
離亥癸寅乙巳
壬日箕
坤癸寅乙已丁
癸日角
兊寅乙巳丁甲
直符例
甲生乙出丙居藏丁伏戊煞巳飛方庚隱辛
没壬生位癸尋出上好推詳
陽局順布

生岀藏伏煞飛隱没
陰局逆布
生没隱飛煞伏藏出
詩訣
雷遇飛煞應時鳴出生稍緩有雷聲風雲雨
師風伯遇煞飛有雨或風雲
直符布星例
直符霆星風雲雷公雨師風伯
六丁六女
右活例即甲生乙出丙居藏也

冬至



夏至
傳音例(乃雷神也)
傳音一訣報君知遁甲從寅子細推走逆九
宫尋艮發吉凶逐一莫猜疑
但將本日五虎推遁假如庚辰日乙庚戊
爲所戊寅艮巳卯在兊庚辰乾此日在乾

其方隨星推斷星兇則兇星吉則吉
先遣傳音報犯神山奇水秀總停均勿令變
動天師訣斬砍元來不奏申
直符例(乃霆神也)
直符事應疾如飛天門甲子起星移順走九
宫尋本日吉凶雷雨自然知
甲子起乾甲戌起兊甲申起艮甲午
起離甲寅起坤(右裝成定例)
乾上甲子如庚午日作震方乾上甲子兊上
乙丑艮上丙寅離上丁卯坎上戊辰坤上巳

巳震上庚午直符在震
正例訣
月將逢生旺傳音要炁神本年并本月正日
及時辰四局星同類方當便煞人陰人陰位
討陽命察陽神動火須憂火興殟水土輪固
將眞妙訣又細與君論
逆順裝局例論
看他發其箭定日時煞此日雷箭非特動雷
亦能料理諸事可以伐神壇社廟破山打邪
乾泉伐樹誅戮山魈五酉悖逆之鬼發火燒

其物件可以興風雨雷電除陂塘惡物之類
發火瘟疫官符口舌刀兵盜賊等事以濟貧
乏若作墳宅功効不可盡言其法有絶玄之
處先師不傳下士以爲身寶得者夙縁會遇
不可泛然動天地感鬼神將比泛常兒戲等
法日時到處便有作用試之有驗意不相得
對面便可料理應時受種種之禍也
雷霆箭法詩斷
雷公一動震天庭射外須教百里驚射内定
應雷打死救神相助必須輕

火烈雷神便火光同年月日一般裝射外不
知天火發射内子孫皆滅亡
飛劒之星主血光殺人流血主官方向外他
家招盜賊向内爺兒皆滅亡
吉祥之星大吉祥内外人家便吉昌喜氣萬
重生貴子文章及第佐君王
太陽星吉照人間百口人家自等閑官職高
遷盈駟馬富貴聲傳出外關
風雲半吉半爲凶射外和平不箭衝射内定
教刑小口更妨孕婦血光逢

電母毫光射小兒不過半月見悲啼射内一
家人枉死射外陰人帶寶歸
鬼火生災發大瘟一年半載絶除根射外他
人相呪尅射内人財盡底傾
血刃星凶六畜當父南子北血星光射外他
人當跌死射内鎗刀坐獄亡
木星一位㝡高强動輟令人進外庄射外修
營主百口射内因親及第郞
旺相來臨富貴家紫袍金帶便榮華隨年旺
在三六九貴子良孫實可誇

亡没凶神切莫修家母姻親即便憂周年滿
月還他死内外人家月月愁
順射陽年急如箭逆射陰年尅日見救神不
到更催神切忌相逢無改變
霹靂詩斷
霹靂一位是凶神纔下靈符火便焚開合中
間尋煞氣青天隱隱有雷聲
熒惑莫與沉溺同其年下着便招凶南方邪
廟火雷伐北方邪鬼火雷焚
盛事喧爭是惡神犯着其神霹靂聲五酉雲

魈并古廟靈符下着絶妖精
分形飛電乃凶星若到其方雷變驚作法焚
符衝煞炁轟天霹靂盡昏昏
殃咎其神星劈神更同水潦主驚人莫權敲
破焚符命文蓋臨方莫動雷
明言炎烈惡星神作法焚符雷震驚古廟邪
壇天火爇隱隱雲中雷發聲
甘澤焚符雲靉靆霖霖三日灌焦枯瑞霞奇
雪紛紛下邪炁瘟災盡掃除
生神在庫吉星辰作法焚符枉用心切忌帝

星臨照處步罡掐訣謾勞神
遁二十八宿例起日
第一虛張室軫求二元奎亢胃房逰三畢尾
參斗木獬四鬼女星危月優五翼壁角婁金
狗六氐昴心觜火猴七箕井畔牛參柳此是
七元眞例頭
假如甲子起虛巳卯起張甲午起室巳酉
起軫後元都同此一般起
七元暗金伏斷
子虛丑斗寅兼室卯女辰箕已怕房午角未

張申怕鬼酉觜戌胃亥壁當
七曜禽星會者希日虛月鬼火從箕水畢木
氐金奎上上宿還從翼子推
二十八宿交時
寅陽卯陰辰水來巳金午上未木排火到申
上元頭宿此是七元交過來(年家暗金起與前同)
二十八宿日一同地第一虛張且洪武十
七年甲子爲五元甲子依兹遁月家伏斷
太陽正月角上生太陰除平室火尋火宿起
星天馬位水星來徃起牛耕木星便從參上

起滿屋黄金心不寧惟有土宿起胃上十輪
月裏要分明
坤(已已申六)兊(酉二乙丑)乾(亥一甲子)
離(午四丁卯)中(九壬)申坎(子五戊辰)
巽(巳八辛未)震(卯七庚午)艮(寅三丙寅)
十二星順盤
申燥火酉丙乙戌水潦亥紫炁
未奇羅子血刃
午土溽丑太陽
已天罡辰台將卯金水寅月孛

飛宫訣
取出中宫至於乾西邊兊上艮山連離上却
來坎上去坤來震上是根源巽上丁白歸前
月九宫飛訣是眞傳
流火起例(陽順陰逆)
甲辛坤位丙壬乾庚坎乙癸丁艮邊戊巳都
來蛇宫坐一衝流火便驚天
帝星起例
甲巳順行居震上乙庚逆向艮方求丙辛坤
位仍行逆丁壬順起向中流戊癸順從艮上

起帝星坐處善縁由
甲子震甲戌巽甲申中甲午乾
甲辰兊甲寅艮
太乙眞數
甲巳子午九乙庚丑未八丙辛寅申七丁壬
卯酉六戊癸辰戌五已亥還當四
年月日時筭得幾數仍用金虎流火霆煞
日時值何宫計艮一兊二坎三離四震五
巽六艮七坤八乾九總加若干數每十除
九如一三五七九數是也若存二四筭非

也



道法會元卷之一百二十九
















