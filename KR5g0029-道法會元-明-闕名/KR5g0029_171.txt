










道法會元卷之一百七十一邙一
　上清童初五元素府玉册正法
　　　統序
　謹按西龜臺元籙江東句曲之地有不死
　之鄉即金陵之所部下有山曰勾曲爲山
　形勾而曲故以命名焉其山有洞天之所
　號曰華陽洞天天之陰宫内有眞館名曰
　童初府府有仙都總治之曹太玄館是也
　館中別有分教之局左曰蕭閑堂右曰易
　遷宫廼東華下教男女眞仙授書之所其

　統謂之曰童初府也其地多出眞仙奇藥
　多産靈芝金漿玉泉地脉兩聯皆通天下
　洞天乃三茅二許楊郭七眞南嶽上眞元
　君成道之所後人以三茅眞君之姓改山
　名之曰茆山𣈆永和青童大帝降元君之
　宅飆輪之迹於今存焉所謂華陽天仙之
　眞館括蒼地户之陰宅皆孫考校之所凡
　是天地水仙莫不司𨽻焉童初府者總宰
　之眞司也如太玄眞人孫思邈童初上卿
　劉寬皆執職其中府内别有五府號上清

　五元素府有五聖嗣教司之統攝三界水
　火刀兵風雨龍神魔鬼妖恠生死禍福眞
　仙升降莫不由之予奪也五府之中有上
　帝册命封嗣四聖並正一天師作外臺卿
　以掌幽顯存亡不典之事金文玉誥擇仙
　才遞爲嗣教之眞使下元修眞之士繼世
　代代名刊金闕位封仙眞之官佐助天地
　行化翊賛邦國救民其法因局命名故曰
　五元素府玉册童初府正法是也斯文亘
　古及今上天威禁寶祕至重不傳下世因

　眞人楊希眞遇元應高聖請命
　玉皇至尊封爲第一代嗣教外臺卿因兹
　漸露玄奥其法内載玉册五府五道皆係
　赤明劫自然玉文符有十品並述上道禁
　經印封五府儲以七品仙班流降凡塵撫
　厥晩流拯其末運依科遵用可以呼召丁
　甲驅叱風雷拯推七政調和五運辟斥三
　灾濟拔生死摧魔馘妖剪邪立正賛助皇
　猷修之於身則靈炁布於三關藹沖和於
　九竅陽削妖魔陰除散結内集百神外降

　千眞指日而昇上清矣玄科有格四萬劫
　一傳於上仙矣旣以流降塵寰而從五府
　新令有諸其人四十年一傳五人爲限過
　數不得後出諸又云夫童初府乃司命考
　校之府也按登眞巡山隱訣曰江東金陵
　勾曲之地山有三峯各有洞巖石宇周迴
　聖眞古迹乃三茆二許楊郭七眞成道靖
　所也洞天之名乃號革陽仙館而名太玄
　宫府左曰童初府右曰蕭閑堂是司命下
　校男女仙眞授事之局此法未見顯於世

　中因淮甸白沙修眞之子楊希眞遇仙聖
　嗣授玄文内有高聖洞玄玉册五卷皆上
　天隱奥之文眞人指示篇目釋上清寶册
　之㫖章符數十道引明大洞宻諱天文印
　記嗣掌大帝五府之仙階七品並以眞班
　之列總括三洞寶文樞紐嗣行五聖之大
　教此皆非世之常詞通究尋常末學下夫
　豈可参受眞仙之子尚未洞曉苟混雜術
　同行天憲非輕授受盟科各如本經亂示
　非人不依年限各招冥譴不敢廣露天機

　得者按五聖本行之數詳之而明謹叙
　　元應太皇府玉册
　　　册曰
攸明朗空三元咸辯柤考億劫孰爲校勘
逮乎肇始玄極表中重光俱分上下益正
元育司形交通惟哲肅靜肅清兩儀自會
眞明搆和玄黄冥際雲爲作中還乗誓主
不法不明上下反覆中黄元一承位玄極
司眞司一東西賛化鎭乎景分治此大位
應化有方是曰元始

　右元應玉册元景玉册元照玉册元和玉
　册乃天蓬大元帥天猷副元帥翊聖保德
　眞君佑聖眞武眞君四聖眞君皆自赤明
　主者俱嗣上法而各主陰治故世莫得而
　知之但知有司驅邪院也蓋此文事簡而
　難成法簡而難行非山林枯槁之士莫得
　與語
　解曰重光玄黄色也元育司形主者平育
　舉清左相也乃中黄元一太皇君賛化卿
　也司眞司一乃是太皇君左右理禁主者

　皆執職平河宫主定地界法官
　天蓬大元帥乃嗣教外臺卿也元帥嘗授
　教曰上下炁辯萬殺俱起隨情隨變慢眞
　日益苟以陰印治之陰符鎭之則山川俱
　不息宣化俱不行付以太皇府印上元重
　明九斗陽芒火鈴眞符太赤皇主定元府
　鎭治凡事奏上元重明宫申童初翊治所
　筌曰自延康開劫之始懸象著明三光分
　辯之後萬類分葩歷劫無窮循環任運中
　有工用之宰是爲校勘之祖爲普天之中

　表作肇始之法王分定玄黄益正上下者
　中黄元一太皇帝君是也有左右賛教理
　禁主者謂之司眞司一與平育舉清左相
　同治其職封爲賛化卿又曰元育司形主者
　育者養也以善養萬化生成不忒故曰元
　育但自先天先地玄黄開闢二氣分𨽻陰
　昇陽降媾和中道生育人倫無窮劫數至
　季運之末慢眞日益異景紛紜上下反覆
　萬殺俱起莫知法明惟中黄元一大帝承
　玄鎭景應化御位統攝總殺肅清二儀靜

　明三元掌元應之玉册執職平阿官封
　天蓬大元帥爲嗣教外臺卿别有神局是
　陰治之有司號北極驅邪院如世之殿帥
　兵府是也其中皆是陰治主者乃地界法
　官是其任也及至季氣彫殘陰印陰治不
　能治之山川不息宣化不行故付岀是册
　以舉仙官爲任使拯治陰魔禁禦萬殺承
　陽宣化保寧山川生育萬彙皆荷道化
　　　上清火鈴九斗陽芒重明眞符
　　　　　炎神炎神火鈴火鈴上通紫極

　　　　　下徹黄冥劫妖煉魂赤帝之靈
　(午/訣)　炎精二神三台　　　煉胎易質
　　　　流晶(掐巳午/未訣)　　　　魄煉魂康
　萬妖摧落成　　　上元賜福天官中元
　煙飛揚(掐玉/清訣)　赦罪地官下元解厄
　水官天蓬大元帥天猷副元帥翊聖保
　德眞君眞武靈應眞君(自子至亥塗/一十九轉)
　　　　　　　炎精一德洞入火鄉混
　　　　　　　合九炁總契虛皇(叠書/午訣)
　　　玉皇有勑流金振芒九天

　　　煥落貞利無疆(掐午文/布離炁)
　魁𩲃𩵄䰢魓𩳐魒斬滅魔鬼攝捉
　(引七星光芒入口/剔子午斗布入)如靈急急如律
　令煉陽治陰治病延齡
　　　　　　　　　　　　　此字吞服
　(玉/訣)急急如律令(玉皇訣/玉皇炁)
　　聚形




　謹按師㫖火鈴眞符乃五府之總冠衆符

　之元首出上清七轉七變儛天經及中皇
　大帝祕勑後人巧偽改易符形增飾命名
　殊虧元訓今依師㫖重行改正並詳書祕
　授口訣使全眞道後之學士無再易眞授
　非唯招愆三官用之不神所誤非輕幸冝
　遵用庶符宗㫖右欲書符時先面太陽搯
　玉帝訣念玄眞隱諱呪引太陽紫光九芒
　炁吹布丹砂及筆中誦天蓬呪一遍然後
　端坐炷香靜神凝思丹陵上宫赤帝吐絳
　光三道入兆頂中下灌神符洞徹如日次

　存三臺星蓋於泥丸光映一形後想目中
　有炎精二神長三寸丹裳赤冠口吐火光
　二道自二目中與三台星光洞合於筆端
　閉炁書符至急急字處發訣吹炁於符上
　若得九鍊丹砂書之可以迴尸起死焚蕩
　鬼營如學士自進鍊陽消陰愈痼疾沉痾
　下三尸九虫以丙丁巳午日爲始書竹膜
　日吞九符三日驗
祖道玄眞烜赫正神鬱儀賦質熒惑澡形
赤明和陽理禁威靈曜明宗飆帝重光明

戊巳之英中央鎭星排蕩邪氣破滅妖精
海逢之沸木逢之燼金逢之鎔長離之主
統攝飛行迷離奴那唵唵吽吽迷離奴那
唵唵吽吽東海青童總括張羅迷離奴那
唵唵吽吽
　　　大赤皇定元眞符
　　　　先書四字於羅念四字轉
　　　　字上起筆圍之四匝蓋形



　　　皇主定元符
　　　　先書四字自員念四字轉
　　　　字上起筆圍之四匝蓋形


　右二符將乃斗中二童及日月二童子主
　拂塵化光破陰翳正純陽掐太皇明堂訣
　存斗中及日月内童子降光吸炁閉炁書
　符書畢噴炁發訣於符上邪恠用前符陰
　魅用後符

　右三符大事下鎭以金玉銅鐵作板長一
　尺二寸闊四寸厚二分又云長九寸闊三
　寸或以磚石刻文丹砂填書或楓栢梓木
　作板釘之或沉或燒皆背書誥命作五行
　太歳並法位共七行常事朱書赤素焚之
　書符各有口訣不可妄行恐遭殺譴亦可
　每日朱書竹膜以清水吞服二七日之後
　可篆於金玉香板水滌飲之百日後存神
　炁書之口吸咽於丹田中消陰純陽與眞
　合同百魔自怖可移精變炁愈於百病拯

　救人民
　　　火鈴誥命
上清重明火鈴眞符告下今年某甲太歲已
上諸位神煞咸聽符命衞佑某人移徙嫁娶
動土興工修營宅舍更改門庭所向所止抵
犯禁忌方道相刑不得妄動興灾害民一依
太上青城摺石上古元盟迴避逺去愼勿稍
停事畢復位萬神咸寧敢興灾恠火鈴奔衝
逆者滅形一如告命土官驛呈
　　焚化言風火驛呈　貼釘言地示驛呈

　　宅宇言神宅驛呈埋之言土官驛呈
　太歲　月　日　時告下
具位　臣　姓　某　誥行
　　　元應太皇府印




　右元應太皇府印統制萬殺消滅害氣招
　眞命靈伏魔除怪管轄萬神滌蕩鬼邪劾

　地界法官糾邪驅治刻以雷震木或赤棗
　心木爲之
　　證幽微篇
　朝靖宻呪神心同契平旦户外臨目思日
　月分輝停輪六合紫光轉燭洞映一身乃
　微呪曰
大明靈神九度鬱青朝霞散輝濯鍊五形
宫駕六合七神調平結節解釋胎根肅清
　先叩齒九通微音呪訖再叩齒九通嚥液
　九過以右足先入户至聖前烈火豐香凝

　神心拜一炁宗神因心所祝祝訖存香雲
　結蓋玉女侍靖再心禮兩拜出户
　筌曰右足先入户者外則地之户以朝眞
　之法入巽登乾鬱儀左顧則致日精結璘
　右眄則召月神停輝六合眉後二小宂處
　也右足入户出消魔朝眞儀也平炁臨目
　乃均息凝視叩齒嚥液爲命神和眞盡禮
　道宰則曰一炁宗神隨願薦詞則曰因心
　所祝心拜者上參紫府帝一忻怡也設像
　則玄想易通天魔敬護也彌羅者香雲鬰

靄則曰香雲結蓋使徑御九天也黄房啓
閉龍虎馨香則曰玉女侍靖格誠帝前
　　元君入靖法
謹按南嶽上眞司命元君魏夫人眞授昔
爲女官祭酒入靖之法並仙人馮延壽口
訣清靈裴眞人朝眞儀皆先以右足入户
次左足併入靖燒香閉炁對席心拜百鬼
畏伏功曹龍虎君乆乆可使人見又叩齒
陰祝正心平炁使人啓陳通達入户燒香
勿反顧反顧則忤眞光致邪出户反顧忤

眞光致病又入户漱口洗穢出户漱口閉
三官不得與人言語並足踷門限凡香不
得以口囓及用竈中灰火勿使五辛菜六
畜皮毛爪甲皆天人大禁道家以六戊日
不燒香如有急切祈告者惟戊辰戊戌乃
道父道母之忌餘戊日亦聽從便也如遇
大風大雨可暫止入靖俟過方可朝修
　存思式
凡入靖朝修當於户外存想靖内香官功
曹使者直符各侍衛森列龍虎君立於道

　前金童侍香玉女傳言香官侍鑪直符通
　誠香雲五色三炁蓊靄然後依科行事勿
　使寂寂而已如此則誠心上御感格天靈
　其諸品朝眞别有禮典者並從本科自兹
　之後續而按行酉時入靖北面燒香精念
　九神下映帝席接手正坐良乆乃云
七星玄眞魄靈皇君流輝内映浹御斗魂
三台曜華七液纏津金璫虎籙備衛生門
神化洞虛攝輪紫庭
　右北斗九晨一曰九星泥丸九宫中有帝

　席魂神𩲸靈分化列位隱名曰天蓬亦曰
　太微神事見上道禁經三匝斗内文及紫
　庭祕㫖大洞天書也呪畢嚥液九過叩齒
　三十六通出户或未出户因祝天蓬神呪
　數過遏試蕩穢束妖滅邪皆紀斬司鬼之
　神名也北帝祕其道誦之可以致眞散結
　用之可以命神消魔誦時存丁甲侍衛默
　念之不出聲也念天蓬呪不得混淆俗語
　靜坐叩齒默誦而已不得高聲邪鬼聞之
　化血滅形存丁甲者六丁六甲神將也

　　　　天蓬神呪
天蓬天蓬　九玄殺童　五丁都司　高刁北翁
七政八靈　太上皓兇　長顱巨獸　手把帝鐘
素梟三神　嚴駕夔龍　威劒神王　斬邪滅蹤
紫炁乗天　丹霞赫衝　吞魔食鬼　橫身飲風
蒼舌緑齒　四目老翁　天丁力士　威南禦兇
天騶激戾　威北銜鋒　三十萬兵　衛我九重
劈尸千里　去却不祥　敢有小鬼　欲來現狀
钁天大斧　斬鬼五形　炎帝烈血　北斗燃骨
四明破骸　天猷滅類　神刀一下　萬鬼自潰

　天蓬神呪誦時掐都監訣隨誠上祝心拜
　出户
　筌曰夫天蓬神呪出自北帝玄變眞經古
　今修學上道無不先當授行蓋驅伏魔試
　之上法不死致仙之徑路兼元帥眞君門
　下有董大仙者專於此道以成高仙驅用
　直月五將奏拜鷹犬靈章助翼威神斬馘
　小醜及紫陽鄧天師有倒持之法七字宻
　語玉尺神印流傳塵世功驗難窮無所不
　治載之祕府旣司元應之局須遵元帥本

　行雖集次於册末而未備於眞詮今復按
　元科詳究靈文删其繁詞編類簡要恊賛
　眞猷拯濟羣品勿謂世所常聞而忽誕天
　靈瓊章矣
　　　鄧天師倒持法
萬鬼自潰　神刀一下　天猷滅類　四明破骸
北斗燃骨　炎帝烈血　斬鬼五形　钁天大斧
欲來現狀　敢有小鬼　去却不祥　劈尸千里
衛我九重　三十萬兵　威北銜鋒　天騶激戾
威南禦兇　天丁力士　四目老翁　蒼舌緑齒

橫身飲風　吞魔食鬼　丹霞赫衝　紫炁乗天
斬邪滅蹤　威劒神王　嚴駕夔龍　素梟三神
手把帝鐘　長顱巨獸　太上皓兇　七政八靈
高刁北翁　五丁都司　九玄殺童　天蓬天蓬
含元太虚　天蓬勑急急如律令
　右倒持神呪如欲成功須平旦入室朝修
　未出户之時以淨水一鍾安神尺於水鍾
　之上俱置天蓬元帥眞形前次安九天寶
　印在水鍾下然後二手結元帥印存見五
　臟分明六甲六丁侍衛次存九晨自北方

　玄虚中來罩兆頂紫炁出於泥丸後户蓋
　於泥丸中有天蓬大元帥長九尺存之分
　明良乆先叩齒九通念淨天地神呪又叩
　齒五通念天蓬安神呪嚥津五過畢再叩
　左齒撞天鐘後叩右齒鳴天磬次叩中間
　二齒擊天鼓各七通然後微祝之務以數
　多立限若至萬遍功德滿足邪鬼魔精兇
　惡妖怪聞名即去萬病千殃傳言即愈能
　令枯木生花竭水湧泉破五鬼疫癘降六
　天故氣半天五酉山魈妖狐隨呪絶其影

　響矣用印封鎖鬼洞伐戮蛟螭通達章詞
　無截遏之侮吞佩貼鎭有起死之功功成
　行滿乗尺佩印成仙如常誦自依常誦術
　常誦祕㫖
　陶隱居眞人曰吾昔在天臺山深洞學道
　之時每被山神邪鬼所擾現形露身互來
　相撓累聞此道未曾施用依法施行去室
　百步外見血流於地尸臭盈谷聞有哭聲
　詞理哀切云陶弘景奪我居止傷我性命
　自後更不復高聲若人常常持誦乆行此

　道如與百神同遊長生乆視矣若冥夜白
　日得祝爲常也此無正限時節修事有閑
　慢曉夜之際諸疑暗之處便可以祝之皆
　當微言鬼有三被此呪者眼睛盲爛而死
　此爲殺諸鬼之言也天地間自有惡疆鬼
　輩聞此而死之魂爽爲鬼者也如此則鬼
　眼亦是有睛故盲爛也神呪皆斬鬼之司
　名蓋呪中有酆都宫諸位神名如許(某)領
　威南之兵千人印呪之禦兇者也炎帝即
　火帝四明即諸公北斗即鬼官矣北帝祕

　其道北帝應見鬼殺人而值此呪便不可
　復得故祕其法若世人常能行之便不死
　之道也人之死皆爲諸鬼所殺矣旣不可
　取便不死男女大小皆可行之困病行之
　立愈鬼旣奔走病豈不愈也叩齒當臨目
　存見五藏具五神自然存在初先叩齒三
　十六通時應臨目内視存見五藏想之要
　分明五藏神亦備在内然後可得乗正禦
　邪神以誅鬼酆都中祕此呪令宻受之耳
　不可輕泄若有道者共宜祕之雖非高貴

　祕道乃是煎鬼上術兇鬼旣削正炁可接
　且以誅邪遏試學者之要法而諸人多輕
　其淺少每致輕泄漏慢使神呪無靈驗訶
　執不可行殊爲可責北帝有禁愼勿蹈也
　鄭眞人曰吾聞
　太上北帝仙人指要法教始學道士受之
　以道誦之萬遍先滅妖魅次截不祥修持
　者見眞道北帝仙人告鄭思逺曰凡誦此
　呪四言一啄齒以爲常節此是修眞之科
　若常誦不必四言啄齒若人有鬼難即如

　法端坐一依四言一啄齒或先啄齒七通
　誦之三過更啄齒七通陳心所願之事及
　爲崇難鬼魔聞之皆眼睛爛悉滅死矣眞
　人曰此神呪皆斬鬼之司名北帝祕之若
　遇世人得此法恒能行之可以制禦諸惡
　添神益筭延年度厄禳灾也男女長㓜悉
　可行之矣北華仙人曰修誦行持此法籙
　神呪當須靜心專一不得雜事諸邪法術
　並同一處安置切須愼之此法皆六天大
　魔侍衛見世人雜樂邪法等閑笑誦以爲

　尋常不能敬奉輕慢眞文天蓬作怒能令
　人顚狂自投水火延考墳墓流釁一門殃
　及後世子孫愼勿輕泄道法三官責考切
　宜愼之愼之
　謹按古祕天心太一攝邪正法曰淨天地
　呪念之噴水於靈壇自然化成天司玄局
　隨意應變其驗若聖後人增入乾囉怛囉
　洞罡太玄二句未見眞經藏典所載令删
　去不用止依元科庶獲感應
　　　天蓬元帥安神呪

勑吾身中十二神是吾神者居吾傍非吾神
者逺去他方神人神人五藏先生存我骨肉
養我華精天蓬天蓬所向者成急急如律令
　　元帥玉尺篇
　元帥神尺刻布三光一尺二寸攝炁召神
　指風顧雲愈災度厄命神殺鬼救治衆苦
　當取靈虚桃木一尺二寸厚四分闊八分
　上日下月中建七元背刻勑字上列三台
　開祭吉日封以絳囊護持精感所指利亨
　　　神尺式





　　　九天寶印



　右尺以比月長一尺二寸也以節象時闊
　一寸二分厚四分也羅絡三辰則日月七

　星也法則天道乃背刻勑字上列三台也
　生化有度依式造尺故曰神尺因名可以
　指百危於慾界超神眞於上清也用尺衛
　生功滿登仙祭用吉日元帥下降之日可
　祭矣祝用三光臨使神尺先祝日月祝後
　念北斗諱依持誦之儀後誦元帥呪然後
　用之所指元亨變氣移精其濟甚博無不
　可者移精變氣聞衆疾之由呼重者在前
　神尺一指皆得痊愈
嚥味漸沖玄心棲淵黙布炁鍊精嗇神内守

太一布和孕炁育神朱煙已疾
　若心棲淵默嚥味沖玄則天五内克神營
　精備祝由已疾所謂有餘朱煙已疾心氣
　也太一布和元眞也儻兆嚥味冲玄心棲
　淵默嗇神内守太一布和孕炁育神朱煙
　已疾嚥味沖玄心棲淵默嗇神内守者乃
　心合太虚默契無爲抱一去垢不視不聽
　忘言忘慮堅固體道不費精神内守是也
　然後誦太一元眞神呪引降太一和氣下
　流一體孕秀育神方可存心炁布玉尺祝

　三光愈萬病持此道入室靜思内視不瞬
　内聽不昩使欲者不欲不欲者欲以陽化
　陰以和化心心和氣靜陰弱神正神正則
　專持專持則景滅景滅則形忘形忘則神
　應神應則和同和同則天下精光可入精
　光旣入陽炁獨化可謂太一元眞布和沖
　神
　　　呪曰
三清上境　太一元眞　布和法化　開化度人
鍊魂日宫　校魄月輪　天帝總炁　地官飛塵

千二官靈　萬二千神　合爲仙宅　立爲眞身
眞身之中　七政九宫　心光朗曜　照玄明宫
明宫大神　和氣心眞　内清五藏　外召五神
精思不窮　開光度人　老者反壯　故者還新
飲食六甲　三境同春　十二吏兵　保衛爾身
日誦千遍　上朝元君　元眞老君　至道獨存
保爾元命　衛爾靈官　勤叩天鼓　和形鍊神
齊滿不忘　當見神尊　策空駕浮　升天躡雲
　誦記即注目存神炁祝三光以尺所向故
　一切人身萬病立瘥

　　朝眞祝尺式
　朝眞之儀自如常儀若清旦呪尺候朝眞
　畢即於元帥眞君前先子午斗次左手天
　蓬訣存炁温温以訣安在胷前右手執尺
　於香火上叩齒二十四通存元帥靈姿高
　秀衣赤羽緋衣雲錦丹裳攝統方維執玉
　㦸持印四面八臂及月直五將五色綉衣
　朱幘金甲都統大將玄冠黑幘緋衣金甲
　吏兵朱衣甲胄皆在空中叩齒三通默誦
　　　淨天地呪

洞中玄虚晃朗大元八方威神使我自然
靈寶符命普告九天斬妖縛邪殺鬼萬千
中山神呪元始玉文我誦一遍却鬼延年
按行五嶽八海知聞魔王束首侍衛我軒
兇穢蕩盡道炁長存急急如律令
　次誦天蓬安神呪取天蓬炁咽服及吹身
　中念天蓬呪取天蓬炁吹天上次有日月
　在左右天罡星首建華冠佩流金火鈴素
　羽飛雲之裳仗三昩火劒總輪上宿光回
　諸天及照兆身用本呪訣請炁吹尺次念

六甲六章　天圓地方　五行相應　日月爲光
身披北斗　耀格天堂　青龍居左　白虎右傍
熒熒活曜　辟除不祥　北斗誅斬　滅兇散殃
五星從我　周旋四方　左驅右伏　盗賊潜藏
行者有喜　坐者迎祥　吾今所願　吉吉昌昌
一如上帝律令勅
　法曰若遇救治攻人身中百病添火鈴神
　呪搯火鈴訣誦呪取眞炁並訣吹尺上次
　誦朱明呪
朱明大神養炁存眞化身三界吞伏魔精

存我日月七政安寧遊行五臟疾速驅兵
聚魂歸祖收魂還靈何邪不去何病不平
火車去毒水車合眞風車炁車洞達玄冥
眞光變化道骨輕清上昇功滿皆我眞形
朱明朱明九玄九眞光攝萬道驅惡潜寧
青龍鎭木白虎衛金朱雀守火玄武水神
吾爲土主八百萬兵上衛玄帝下赴八靈
中遊北闕守護天丁萬神速去符到奉行
急急如朱明上清律令
火鈴呪

太上神靈炎帝之精光霞電掣明耀三清
流火萬里鬼無逃形神印一著灰滅邪精
三五將軍豁落吏兵平天戛地誅鬼不停
飛符走印頭戴五星擲火前殺萬鬼千精
六天故炁付與天丁五靈眞老是吾本師
無礙神通萬靈同歸惡鬼絶滅不祥者追
中黄九道威布四維伏匿故炁不遣纖遺
五瘟七疰吾能殺之何神敢逆何鬼敢窺
酆都戮形北斗斬尸神尺一下鬼賊消糜
急急如律令

　　　天蓬神變法
　以左手大指二指捻鼻中内際誦天蓬元
　帥呪服天蓬符存玄黄之炁下接泥丸覺
　温温然則沖炁應符存念納靈之驗也攝
　行法度應當存之右誦呪一遍服符丸一
　枚玄想凝心炁無不感心不凝則炁不降
　符不服則邪不賓矣
　　　天蓬符



　　　天蓬印



　太玄神篆曰天蓬印方二寸五分用神木
　刻印于甲子祭當庚申也陽精封篆盛以
　絳囊
　右天蓬祖師印印天蓬牒符篆應諸公文
　自有童初府外館印若鎭治及逐府行遣
　即用逐府印其印用楓栢棗木經雷震者

　爲神木



道法會元卷之一百七十一

















