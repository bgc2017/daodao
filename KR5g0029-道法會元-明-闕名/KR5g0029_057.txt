










道法會元卷之五十七好二
上清玉樞五雷眞文
論印
雷書自古有文逮秦皇焚坑之後零落傳記
仙經祕法多隱山林窮谷之中清世太平真
文始出由是博叅教理録而成文將示同流
普獲利益今録五雷天篆玉字真文祕惜瑶
臺豈傳凡世今聖賢治國康樂時和六極咸
歸四方進奉潄咽之外集而成篇傳法度人
豈小補哉三印之寶非人世所得聞見其靈

異神奇難以比類也凡書符法並可用之
氏陽云北斗正法五雷玉樞眞文有雷中
五符天篆寶印始自九天文人受五嶽眞
君佩負靈文余受汪君法印木爲之原其
嶽神佩者金爲之天樞相斗辰柄中吏官
云玉爲之受得者能祛邪斬龍誅妖滅怪
起雷霆雨雹治百病癆療危困之疾可照
江河潭源鬼神石穴洞谷出百怪見形降
魔伏毒獸昔同弟子昊猛將示大蛇盤屈
伏身而照兩目出血猛以劍斬之復照蛇

疾死印微裂小縫後再祭之即乃如舊何
神異若此乎乃知天中之祕寶非人理得
以見聞昔費長房嘗受浮丘老人神印三
道驅邪斬鬼乃此印也
一曰紫光丹天之文可奏上帝諸仙刊繫肘
男左女右除身中穢毒令人聦明可見國王
大臣得之生喜佩採藥物求仙學道保命護
身諸患無侵名係仙籍若印符神異無比非
世間印也乃五天眞文篆而成印佩帶印物
理在天心此符乃上帝賜茅君佩而升天後

因模傳弟子司命君降言三印之名乃知靈
異世人得之惜之祕之勿示非人
氏陽云紫光丹天之文可印符籙牒狀亦
可佩帶破廟驅邪
二曰雷光火文之書可印籙牒下五嶽城隍
社令及佩帶貼門户行法之士宜保盟傳度
奏上帝並篷萊都水使者嶽瀆名山斗下雷
神將吏俟有感應乃可用耳
氏陽云雷光火文之書可印符籙牒投江
河潭源中起龍發風雨印牒請風能使舟

航快急發雷電請晴雨雪照百千殃立出
佩入山林虎狼奔逃神異如此得此文者
神能感靈位登眞仙
三曰玉神洞靈之篆可印符籙去三尸九蟲
祭而佩之身入神仙但是符文牒狀請雨祈
晴感動天地神明此篆最靈能致風伯雷神
若修養鍊丹之士有此印者百鬼不敢視毒
龍不敢奪亦可印符貼古木塡塚鬼精疾走
萬里如得此篆者百鬼滅形可以鍊丹
氐陽曰昔茅君受此印仙至司命上卿功

滿眞官佩負昇天世人法術雖無若能過
此而祭用自佩肘後或以朱印施人佩負
延年消災若久被邪鬼侵欺印貼門户殃
去福生百鬼束形三印列于左













都天大雷火印
夫治天下山川仙官鬼神分野城隍廟社吏
兵皆可差使能伏㐫惡鬼神行法之士不得
此印鬼神無以役使神壇廟社龍蜃並用此

印起之不可與他印雜用印式如左




六丁玉女印(此印凡佩帶者兵刃不傷虎狼避徑精怪不害)
()


()

仙都滋攝印(召蓬萊將吏)




提舉城隍司印(關牒城隍掌役妖雷)





斬邪斷瘟印(斷瘟疫邪怪)




急催迫捉印(發遣將帥驅捉邪祟貼符用之)



()

雷火大將印(鎭潭源祈雨潭印符用之)




雷霆都司印(申發文字召都司將吏用之)





禹步雷光火雲大統印(祭神將用之)




五雷使院印(關劄符文用之立應)





靈風律令印(佩帶渡江河風帆順息降照精邪百魔莫干)




五雷火車印(火車考召用之)





論造印
三元之日及春分夏至之日庚申丁卯日用
桃木爲上雷棗亦可令匠人素食焚香精虔
開之勿令人見
氐陽云宜用堅實桃木向東者爲上雷劈
棗爲次常棗木又次之若得墓中桃木尤
爲神異更能依法選吉日命匠氏齋潔身
心忘誠刊刻仍不令僧尼小兒婦女及六
畜猫犬見之刊畢乃具香燭素餅酒果志
心啓告祖師雷神祭祝外以木匣乘之頓

於法靖中如遇施用靈驗無比
傳度
凡傳度須擇有道材法器剛斷之士可付之
此非常術又況雷聲猛烈若無德之人不能
感動師先受弟子誓狀取六丙日或六甲日
師爲保奏上帝申斗樞雷霆蓬萊東嶽牒本
屬城隍並合屬去處俟感應如有奇夢似可
付度則行文字請北斗下神將一員天兵三
百人北帝雷霆都司神將一員精兵三百人
付受法弟子

請兵
先用絹篩凈灰以木或竹作圈擇淨地焚香
誦淨天地呪呪水洒地團灰作三台體立牌
書三司兵將位各用香一爐燈三盞供養次
誦天童護命經叩齒步斗出門默呪曰天元
太空六龍金精吾召太極急急火令攝呪畢
閉門封鎖花押門外安香花供養三日内開
視之仿彿有跡見或有奇夢報應如一處未
到再焚香誦經步斗念呪出門封閉依法召
之候俱到擇六戊日祭之祭法于左

祭兵
祭時先三日前告示至日步斗誦呪洒淨方
始請神須精潔設案左右中安椅三隻牓神
將位先召斗下將吏次召蓬萊將吏雷霆都
司將吏用羊血三十六盞羊肉三十六釘熟
羊頭一枚果子等上香獻酒隨意祝之各獻
以錢馬出帖收補立位於靖室逐日以時新
花果供養有求則應感莫測勿令僧尼婦人
鷄犬到彼觸犯遇六祭日更能一一祭之□
妙三年滿日祭還逐處請換如欲再留再申

三處重立灰試驗收補供養六祭之日具列
如左
正月初五日寅時三月初三日寅時
五月初五日午時九月初九日戌時
冬至日子時歲除夜丑時
祭印
取六丙乃雷會之日或庚申丁卯春分冬夏
二至夜露天望天罡列斗中樞相通事舍人
都水左右使者紫光童子玉光童子五雷下
奏事直符直日功曹開逐印真文玉篆仙君

用時果淨茶錢馬䟽狀焚青木香拜祝前項
神明願賜慈悲受油供養某昨來傳受五雷
大法所受寳印未敢自擅行使今特伸醮祭
伏乞將帥神明貫注真光正炁入諸印中庶
俾(某)動使俱靈鬼神欽冀上香再拜三獻酒
後左手搯辰默默曰
天輔丙木靈光生化樞中降靈篆開八卦祭
之神靈收滅邪精震動五嶽九州皆驚水部
束首火怪滅形願降妙炁流布九清急急如
律令

呪畢存諸神各降紅黄眞炁凝注印中化錢
馬䟽狀送神收印安淨室中勿令婦人鷄犬
見祭滿十二次其靈驗無比若只三次祭之
亦可能滿百祭印中童子現身付兆金丹玉
篆令身入神仙之果更不用書符只用印文
或照或印百邪立誅神功至妙
謝恩
備醮應用儀物俱齊法師申奏關牒告會合
屬去處呈弟子印文花押誦經設醮謝恩畢
對聖給法書法印照貼版符鐵券付度弟子

分明誓約依法施行
版符
用桃木或香栢木爲之長七寸闊五寸面上
刊符以朱潤過法師具位姓名花押封印面
符如左




鐵券

以鐵造版長七寸闊五寸面符如左




補職
初受法之士法師保奏補充北極驅邪院五
雷判官行法功及三十人或百人陳設醮禮
師爲保奏遷北極驅邪院上清録事五雷右
判官功及三百人遷北極驅邪院上清録事

主管鬼神公事左判官功及一千人并祈禱
有功遷行斗中五雷正法上清司命卿北極
驅邪院副使功及三千人果有大功者遷北
極驅邪院上清元命君統攝三界九州邪魔
五雷使者更有上功遷斗中六通掌水使者
次遷斗中都水左使者次遷上清司命玉府
右卿次遷上清司命玉府左卿
前項法職係左右判官並許稱同幹雷霆
都司鬼神公事係斗中都水使者並許稱
同管雷霆都司鬼神公事係玉府卿相並

許稱知雷霆都司鬼神公事餘皆不許妄
稱恐貽雷憲風刀考身
論罡
師曰凡修眞奉法之士既遇明師指示雷法
符印等又須得罡訣方能靈驗故法中有建
罡起罡發罡將軍各主其事春從東面西先
步斗柄次入斗口搯罡收炁行持夏從巽面
乾秋從坤面艮冬從乾面巽悉依前法步罡
念呪
論訣

斗中祕訣岀乎掌中指要應諸行事各有本
訣得則鬼神攝伏失則妖魔不滅故法令不
行施爲無効寅爲斬目斬鬼斷虎狼蟲鼠吹
掐之卯爲顚目斷顚邪吹掐辰爲炁目去腫
毒疼痛呪水生雲雪雷雹已爲通目可發符
用兵通天入地書符批押關牒午爲光目呪
水治眼目暗消腫痛止血行炁未爲成目就
吉起造鎭宅求財交關求官除虛耗申爲去
目召發兵將追捉鬼祟戌爲賊目飛符夜行
人鬼莫見亥爲勾目收鬼追䰟勾城隍社令

子爲利目通臟腑解熱結心燥丑爲妖目斷
怪捉鬼凡用諸訣纔掐便呪曰
百鬼諸邪泛泛桑精急急如火令攝禁
師云誦呪三遍畢存想日月在吾頭上斗
星在吾前掐定訣目脚作丁字神異奇祕
莫可測也
雷訣
天雷訣兩手掐寅五指藏甲地雷訣二指三
指弓大指掐定四指五指押定大指雲雷訣
二指弓大指掐丑三四五指押定大指藏甲

不見水雷訣二三四指弓大指掐定亥五指
押定大指藏甲妖雷訣二三指四五指弓大
指押定並不見甲斗雷訣小指從四指背上
過中指勾定大指掐定子四指押定大指不
得見甲二指直向變神訣左手大指輪酉至
卯勒至辰存身爲五雷使
變神
師曰凡行雷法之士毎遇驅役呼召並掐變
神訣叩齒五通存己身冠九梁冠朱衣躡朱
履左右有持幢仙人執節童子又有捧印捧

劒二仙童次抹四山左手剔陽斗向前陰斗
向後左手握驅邪院印右手仗三昧火精劒
存香煙化爲雲霧雷電霹靂星光閃動六丁
六甲五雷五龍諸司將吏周布前後三台北
斗覆己頭上斗柄指前勿遮己目默呪曰帝
思帝思員門會孫玉皇太眞護我身命去病
除邪使我奉教永保此生急急如律令呪畢
任意行持事畢掐訣歸神默念歸將吏呪
歸將吏呪
天地神靈三五天丁吾今指使所業已成各

歸本部受吾叮嚀如有再召復逞前靈急急
如雷霆律令
歘火神
歘火大神者按五雷經云霹靂大仙者是此
神也又名律令大神姓鄧名伯温黄帝時爲
統軍領兵使收蚩尤氏從風后爲帥臣戰勝
帝封伯温爲河南將軍帝昇天伯温棄世入
武當山修行百載爲嘗食人肉不得昇天上
帝念之封於武當因見世人不行忠孝殺害
愈甚侵欺日增以强凌弱以貴虐賤遂日夜

發願欲爲神雷代天誅伐此等惡道之人念
念不絶怒氣衝天一日忽變形如鬼質狀若
蝙蝠鳳觜銀牙朱髮藍身左手持雷鑚右手
持雷鎚身長百丈兩腋出兩大翅展去則數
百里皆暗兩目迸光二道照耀千里爍石流
金乾枯滄海手足皆龍爪飛遊太空吞啗精
怪斬伐妖龍上帝封爲律令神𨽻屬神雷五
月五日午時昇入南宫火令之宅威力最大
劫壤之時以兩翼鼓動四溟之水翻浸崑崙
之丘崩倒山河大地凡行雷法之士宜於五

月五日祭之能驅大祟揺動山嶽應瘟疫鬼
魅蠱毒山魈聞此神名悉皆恐懼此神喜飲
鵝血當圖其形供養禱之隨意靈驗莫可測
度無鵝血以羊血代之又有歘火神符能斷
鬼祟治救百病祛剪瘟疫懸於廳堂門户鎭
宅消災辟除百惡
祭法
前三日夜作申狀一紙申聞至日敷神形像
于凈室中用鵝血五分羊頭一枚時某鮮粽
鹿脯清酒錢馬符命香花召而祭之

歘火符




又





火苓符




右符用凈紙三幅焚香祝告書之書畢以
香度過置在祭桉上供養
取雷火
雷聲初發時三步丁罡向雷發聲處左手握
雷局默念呪曰

上天賜我威震萬靈地降震雷入吾腹盛鬼
聞腦裂出語驚神急急如律令
呪畢取炁七口咽下腹中遇捉祟時起雷
火發自身雷火烜天烜地存己身在烈焰
中祟見自懼
取電火
電火起時三步丁罡左手掐煞文默呪曰
電火電光出自南方巽火萬里上到天堂吾
奉帝敕收付心王急急如律令
呪畢取炁七口咽下腹中遇治祟時存電

光自眼出鬼見自懼
召雷
召五雷下直符使者張元伯存至次指揮召
五雷存至到壇祝曰吾奉道無私操心正直
嘗於(某)法師壇下傳受五雷正法令吾築壇
拜汝爲將共剪妖邪同分天賞次存見雷神
一一上壇法師上香獻酒畢左手執雄鷄右
手持小劒對雷神曰吾依度師法㫖刺鷄取
血和酒犒汝未爲盟誓不得相負誤吾心願
從令以後遇吾開旗卓劒印行公牒召汝雷

神火急前來應吾指揮如違盟誓永爲下鬼
誓畢將劒刺破鷄冠滴血於盞中以劒攪匀
却放鷄依前卓劒秉簡上香法師誓雷神曰
吾拜此劒印皂旗爲誓代天行化助國救人
汝若違負吾心當如太上律令法師八拜畢
上香獻酒或有雷聲響或酒沸此爲妙也就
讀獻錢馬狀祝曰雷神遇吾開印卓劒展旗
呼召汝等火急前來酒食旣終各還巽户就
便收印捲旗倒劒呪曰
物禀一炁神化無方以呪爲財燦爛精光雷

公窟宅永作禎祥急急如律令
呪畢却依法收旗劒印等於凈所無事不
可開旗卓劒動印法師若能頻祭可以即
興雷雨妙在心受不可輕用
雷壇式






集神罡




論令牌
凡行五雷大法申發表章祈晴請雨止風禱
雪驅役神鬼掃除妖氣行符治病差使符吏
若不申明號令則將帥不行吏兵不肅五雷
大法中若不師受法令何以驅使鬼神祈晴

禱雪上則誤太上之法下則誤生靈之望凡
欲造令牌先選吉日齋沐身心奏聞
上帝申牒雷霆所屬去處訖用棗木節或石
榴木或栢木餘木不可用長三寸闊二寸九
分上圓象天下方象地於甲乙日採木庚辛
日造壬癸日黑書丙丁日朱書上面五雷號
令四字逢丁日命工齋戒開之用皂紗袋袋
之取戊子戊寅戊辰戊午戊申戊戌乃六龍
會日於高原或罕人行處祭之用大雄鷄一
隻先擇淨地用竹五竿云五方插之如無竹

用水亦可以皂錢不以多少掛於五方竹上
安淨盞五隻淨盤五面列於五方用烏蛇一
條如無蛇以皂紙造蛇一條以手裂爲五叚
安在五方皂錢下却用劒刺雞冠血滴五方
盞内和酒法師與雷神爲誓請五方蠻雷上
香酌酒訖將祭物埋於祭所太歲方下焚化
皂錢祝遺雷神訖收牌袋之勿令一切人見
頓於法壇中供養
行持下令
先存自身爲五雷使次呼青龍孟章居吾左

白虎監兵居吾右朱雀靈光居吾前玄武執
明居吾後存四神各執火輪隨方服色降立
左右前後默呪曰
摧山倒嶽覆地翻天萬神齊諾呼聖集仙敢
有妖魔奉命不䖍滅以黄□斬以钁天令持
在手永鎭吾權急急如
上帝律令敕(隨敕字下令一聲)
次誦開道呪(存歘火大神在前乃法中開道神也)
火晶飛烏鳳觜龍鱗飛符前路剪除妖氛敢
有妖孽斷宗滅形神威到處食鬼吞精急急

如律令
次厲聲云出吾身中罡風騎置吏驛馬上章
吏飛龍騎吏各二人出合居前者居吾前合
居後者居吾後合居左者居吾左合居右者
居吾右五雷院中掌執傳令功曹使者爲吾
傳香召院中某神及某處城隍社廟土地正
神各各赴吾壇下聽吾指揮次念戒神令云
咨爾神衆明聽予誓粤自中古皇天昭鑑于
我下土魑魅魍魎敢有肆威以亂常典書不
掩跡流滿川源妄生疫癘妖孽病民上清震

悼啓祐下民假我眞人肇播道法夷厥妖氛
乃人乃物乃蕃乃息惟予鮮德厥法是承凡
予所告不敢以私惟恐違天之命凡予所指
不敢以私惟恐致天之罰秖畏明威實始自
予矧爾有衆咸雷霆選中之神被敕佐予疇
敢荒怠惟爾堅忠正直耀厥威靈乃勇摧山
嶽乃變布風雲仗法以行乃無前旁疇或援
戈以抗遇敵勉哉以行上聽命令爾毋妄行
毋苟止毋私忿毋侵擾毋遵邪志毋泄陰機
毋敢不肅爾躬毋敢不善爾器反是其爾躬

有戮鳴呼豈不勉哉爾衆用命則功不爾蔽
不用命則罪不汝赦故誥以陳汝宜聽之毋
怠
道法會元卷之五十七






