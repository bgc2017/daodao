










道法會元卷之九十九都七
昊天金闕五雷祈禱祕法
師云雷爲天地造化之神雨乃天地生育之
德風雲雷電雨雹霹靂廼施恩布德以起雷
者各有力士掌之五雷屬五方結成五炁混
元之眞炁謂之天雷陰陽從而生殺焉除五
雷正司之外則風雷雨部自有雷神鼓操以
助推車起水而生萬物以是推之則風雲雷
電雨雹霹靂之神其功非細行法之士當具
奏昊天金闕箋申雷霆諸司請將關兵以助

神功可以祈求可以擊伐可以治病可以伏
邪由是而仙階不遠矣敬之愼之
雷神位
欻火元帥鄧(伯温)
邵陽引領將軍賀(安之)
耀目威神安(道)
雷公大神許(蒙)
風伯仙官田(惠)
雨師仙官蔣(元)
東方使者黄(述)

南方使者郭(元京)
西方使者孟(仲)
北方使者侯(靖之)
中央使者田(用)
飛捷使者張(元伯)
凡書符先設香案香鑪面東南坐定凝神
定息一念居中萬縁靜絶若意到便運神
光直上天目中而出却舉筆接神光依法
誦呪書符
召雷劔尖符




昊天金闕符




敕符呪


金闕命令頒降玄精親機烜赫天地皆驚玉
符眞字點畫分明一呪斗黑再呪日冥七呪
電激霹靂發聲金符纔到不得留停萬魔皆
折化作微塵急急如律令
鐵札符




篆符呪

乾降精坤應靈日月象嶽瀆形驅雷電運元
精摧凶惡亨利貞急急如
太一眞君律令
勑符呪
太上符命威攝十方天地奉勑策召神王三
界司命莫不束形九土眞官以神合眞摧山
攝海水帝送迎傳告五帝保劫長存諸天星
宿自來輔榮急急如
太一眞君律令
邵陽符





勑符呪
高上神霄玉清斗樞風雷雲雨電雹部隨雷
公電母風伯雨師五方雷神火急前行興雲
吐霧雨沸雲騰顯吾報應大逞威靈後有所
召急速來奔急急如
北極紫微帝君律令勑

治龍符




勑符呪
神雷金龍在天化生九江五湖水府眞仙生
變雷電統領陰精交風擲火驅役天兵飛雲
散炁上徹太冥布暴神化六甲六丁帝勑符
命不得久停急急如律令

右符用新磚一口面朱書符背書事由投
於有龍潭内如無龍潭可投於江水中祈
求雨澤大有靈應如久雨不晴用白絹一
丈二尺書符用癸卯戊辰辛未日燒於空
中大有報應
搜龍符





勑符呪
神靈天眞玉液元津上清華房元始老君妙
入太霞光耀玄文七晨飛仙北酆受烟我位
上王逼合鬼羣八威吐火束爾尊神千千去穢
凶惡不停萬萬魔王護命保形急急如律令
太一使者符





勑符呪
天界青靈日月星辰五斗五星璇璣玉衡飛
步使者鐵甲威神左擎泰山右執崑崙眞符
到處殺鬼萬千敢有拒逆化作微塵急急奉
北極殺伐律令
太一二使者符





勑符呪
北界溟溟萬里神君北斗七元七政玄㝠飛
步使者鐵甲威神左驅五嶽右役六丁直符
到處霹靂一聲敢有逆者化作微塵急急如
北帝殺伐律令
太一三使者符





勑符呪
水界幽㝠五嶽龍君三台華蓋大賜威靈飛
步使者鐵甲威神五丁大噉天地肅清直符
到處歘馘妖精敢有拒逆化作微塵急急如
北帝殺伐律令
右三符用黄紙朱書召雷神祈禱通用
歘火元帥役雷神呪
太玄玉清升玉隆歘火赤面生金風雷聲掣
電走碧空雨雹降水騎黄龍紫雲靉靆面北
東四溟返照見從容地神湧出九色紅天斧

飛斬蜃蛟龍列霹電母放光鋒雷公侍從玉
女從風伯吼噉雷進同雨師降靂徧虛空敢
有干試前來奔仗神火劒斬不容我今一變
爲雷使役使萬神應諾恭急急如律令
欻火元帥符




雷光符(用新磚朱書埋於一層壇中心祈雨立應)





雷文丹篆符(用新磚朱書埋於二層壇中正東南祈禱立應)




火文符(用新磚朱書於壇外朝巽埋之祈雨立應)





坎筆符(用新磚朱書於壇外朝東埋之祈雨立應)




第一貪狼星君驅風眞符





勑符呪
太一陽明六甲之精浩蕩使者飛砂走塵騰
空萬里邵陽將軍符到奉行不得留停吾奉
玉清眞王長生大帝律令
昊天金闕玉皇上帝勑
第二巨門星君興雲眞符





勑符呪
太一之精六陰之神靉靆使者蔽塞四溟周
徧萬鬼邵陽將軍符到奉行不得留停急奉
玉清眞王長生大帝律令
昊天金闕玉皇上帝勑
第三禄存星君驅雷眞符





勑符呪
太一眞人六陽之神火車使者雷聲騰騰震
響萬里邵陽將軍符到奉行不得留停急奉
玉清眞王長生大帝律令
昊天金闕玉皇上帝勑
第四文曲星君飛電眞符





勑符呪
太一玄㝠丙丁之精電光使者照耀乾坤一
歘萬里邵陽將軍符到奉行不得留停急奉
玉清眞王長生大帝律令
昊天金闕玉皇上帝勑
第五廉眞星君驅雨眞符





勑符呪
太上丹元軫宿之精潤澤使者廣布天恩飛
揚萬里邵陽將軍符到奉行不得留停急奉
玉清眞王長生大帝律令
昊天金闕玉皇上帝勑
第六武曲星君散雹眞符





勑符呪
太一北極玉光元精水雹使者雷擊風奔廣
布萬里邵陽將軍符到奉行不得留停急奉
玉清眞王長生大帝律令
昊天金闕玉皇上帝勑
第七破軍星君驅霹靂眞符





勑符呪
太一天衝繫戌之神霹靂使者迅速無垠火
光萬里邵陽將軍符到奉行不得留停急奉
玉清眞王長生大帝律令
昊天金闕玉皇上帝勑
右符七道凡祈雨奏北斗先用此符召邵

陽將軍賀安之承符起雲致雲
七元神將位
擊波掌風大將軍利波掌雷大將軍
离波掌火大將軍赫波掌電大將軍
飛波掌雨大將軍擲波掌雹大將軍
迅波掌霹靂大將軍
神霄驅風使者興雲使者
驅雷使者飛雷使者
驅雨使者掌雹使者
霹靂使者







道法會元卷之九十九














