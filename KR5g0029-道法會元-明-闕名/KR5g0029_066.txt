










道法會元卷之六十六爵一
雷霆網目說(青華洞玄子陳相眞集)
道自無極而太極其體渾淪一炁有動靜而
陰陽分陰陽運而日月麗日爲陽統天月爲
陰統地斗乘中極斡運陰陽統人三辰合三
統而日月運行陰陽闔闢而雷霆震發且雷
霆始於太極肇判之初則天地水火風雷山
澤之象以著後之聖人名八象爲八卦以乾
坤爲體以陰陽爲用以主宰爲帝王以變動
爲鬼神而雷霆昭然於人天之耳目不可掩

其名夫雷霆者實大道之功用也刼有上皇
赤明龍漢之兆炁有玄元始之稱一曰混洞
太無之炁二曰赤混太無之炁三曰冥寂玄
通之炁或出書而化號或雲篆以成符妙化
循環道法昭著故雷霆一曰無極無量梵炁
二曰清虛真皇清炁三曰虛混玄一景炁則
雷霆爲造化之樞機也帥有二百六部九萬
餘屯上佐乾綱下臨坤壘威行六合聲震萬
天長養生靈剪除兇惡護持國土號令人天
風霆流形雷雨磅礴昭昭其有冥冥其無集

之成一炁散之爲五雷卷之而寂爾無形舒
之而忽兮有象道行法界妙在靈臺知雷法
不在推求實玄妙本乎一炁開明至道序其
斯文
三炁雷霆所屬
無極無量梵炁雷霆(梵炁雷其派有四將吏一百三十七壇七百二)
(十人)
混沌大無雷(即洞真雷混沌雷)昭運雷(即清微雷)
天寶雷玉清雷玉京雷混沌神成雷
赤混大無雷(即洞玄雷)禹餘雷(即神機雷)

靈寶雷上清雷玉宸雷紫府神方雷
冥寂玄通雷(即洞神雷)大赤雷(即神樞雷)
神寶雷太清雷金華雷虚混神方雷
元梵統攝雷高上玉皇神方雷(以上)
(皆梵炁雷也)
清虛眞皇清炁雷霆
紫皇太一雷碧玉太一雷五福太一雷
天一太一雷地一太一雷四神太一雷
大遊太一雷小遊太一雷君綦太一雷
民綦太一雷直符太一雷青門太一雷

火珠太一雷九天太一雷璇璣太一雷
流金太一雷飛行太一雷十方太一雷
霹靂廣運太一雷紫極内華太一雷
周天太一雷太一轟天雷太一變神雷
太一神化雷太一獨神雷(以上皆清炁雷也)
虚混玄一景炁雷霆
高上神霄玉清雷神霄玉府雷(内分)
神風雷火令雷天山雷水元雷
應士雷
高上太霄玉府雷(内分)

神捷雷炎天雷鎭岳雷龍會雷
安國雷
高上青霄玉府雷(内分)
東華雷青林雷瑞光雷應化雷
明運雷
高上碧霄玉府雷(内分)
保生雷神慧雷威振雷清光雷
中天雷
高上絳霄玉府雷(内分)
風令雷火雲雷震山雷水運雷

定國雷
高上景霄玉府雷(内分)
飛捷雷明燄雷昇化雷龍光雷
儀制雷
高上玉霄玉府雷(内分)
嘯命風雷劒尖雷神王雷神烈雷
金炁夙興雷
高上琅霄玉府雷(内分)
瑞昌雷陽燄雷冲令雷龍運雷
太極雷

高上紫霄玉府雷(内分)
北極天心雷玄光雷天運雷瑞樞雷
斡化雷
九霄外衛玉元雷(内分)
玉闕雷斬勘雷紫英雷火雲雷
玉部雷金闕雷邵陽雷氏陽雷
九霄樞轄雷内分
樞化雷機化雷樞政雷機政雷
九霄四政雷(内分)
東極扶桑雷南極丹陵雷西極素靈雷

北極洞陰雷
紫微垣混天應神雷(内分)
演慶雷演明雷演靈雷演玄雷
演令雷演木雷演金雷演火雷
演水雷演土雷演樞雷演機雷
演天雷演地雷演日雷演月雷
演辰雷演星雷演混雷演威雷
演化雷演雲雷演運雷演眞雷
演方雷演甲雷演乙雷演丙雷
演丁雷演戊雷演己雷演庚雷

演辛雷演壬雷演癸雷
太微垣洞靈天元雷(内分)
廣天雷廣地雷廣日雷廣月雷
廣辰雷廣星雷廣木雷廣火雷
廣金雷廣水雷廣土雷廣樞雷
廣機雷廣運雷廣化雷廣明雷
廣烈雷廣沖雷廣甲雷廣乙雷
廣丙雷廣丁雷廣戊雷廣己雷
廣庚雷廣辛雷廣壬雷廣癸雷
廣乾雷廣坤雷廣艮雷廣坎雷

廣離雷廣震雷廣巽雷廣兊雷
少微垣洞清神復雷(内分)
五帝雷陰陽雷四令雷六甲雷
霹靂雷發水雷八風雷十雨雷
六道雷掣電雷興風雷行雨雷
移山雷走石雷興雲雷布雨雷
行雪雷布霜雷打瘟雷驅邪雷
光明雷黑暗雷火印雷破陣雷
五嶽雷四瀆雷八節雷六候雷
大川雷溪谷雷江河雷四海雷

鳴鼓雷火車雷轟輪雷火輪雷
行雲雷
心市垣紫瓊變雷内分
天洞雷天眞雷畢眞雷天鎭雷
威猛雷水輪雷流光雷統領雷
喝迦雷元皇雷咬綱雷重運雷
腥烟雷霹靂雷飛電雷仙都雷
火雲雷風霆雷虚光雷神令雷
浩華雷洞陽雷金炁雷流鈴雷
大華雷金精雷青林雷歷黑雷

炎閼雷丹化雷紫神雷玉陽雷
東原雷飛化雷威明雷
大角垣洞光蠻雷(内分)
東華大神雷南華大炎雷西華大恊雷
北華大和雷東南維燄雷西南維灼雷
東北維明雷西北維英雷角宿天華雷
亢宿天華雷氏宿天華雷房宿天華雷
心宿天華雷尾宿天華雷箕宿天華雷
斗宿天華雷牛宿天華雷女宿天華雷
虚宿天華雷危宿天華雷室宿天華雷

壁宿天華雷奎宿天華雷婁宿天華雷
冒宿天華雷昴宿天華雷畢宿天華雷
觜宿天華雷參宿天華雷井宿天華雷
鬼宿天華雷桞宿天華雷星宿天華雷
張宿天華雷翊宿天華雷軫宿天華雷
五方勘合雷(内分)
東方青天九炁雷南方丹天三炁雷
西方素天七炁雷北方玄天五炁雷
中央黄天一炁雷
中天紫極璇璣雷(内會一十三品)

斗樞雷(内會九品)斗機雷(内會九品)
玄運雷(内九品)玄靈飛化雷(内九品)
神樞雷(内九品)紫英元光雷(内九品)
紫光雷(内九品)機化雷(内九品)
北真神元雷紫極璿樞雷
玄範雷魁宸陽政雷
魁宸陰化雷天卜玉樞雷
北極玉樞雷禹步大統攝雷(内三品)
陽燄陰化雷北極流天雷内
土華雷中華雷

運華雷炎光燄陽元華雷
清虛耀靈雷洞清紫光雷
諸方混化飛行雷陽芒廣令雷
浮光雷三天風火雷(内四十五品)
上洞蠻雷(内六品)中洞蠻雷(内七品)
下洞蠻雷(内十二品)大洞威德雷(内會三十品)
捷疾飛天雷(附大洞内品)十方應運雷(内十品)
十鄕應變雷(内十品)周天傍運混元鷹犬
雷(内會十品)三界護國雷(内十二品)
陰景應運雷(内十六品)十方靈變神炁雷(十品)

扶桑龍化雷(合二十五品)五岳五天冲政雷(合二)
(十五品)神州廣應雷(合二十五品)
赤城廣神雷(内八十一品)已上皆景炁雷也
雷法何其繁邪神仙役使廣妙邪某自稚至
長慕道精勤立志弗怠廣陳詞信疊拜師尊
獲遇眉山至人於是叩頭懇請乃沐師庥立
誓設壇呼雷召將斯須感動報應不殊付以
雷書數品上自
三皇下根千古符文簡策寶笈琅書字字金
科章章玉篆上品雷書大小劫經尚存大有

(高上大有玉清宫也)非至人得此何能探討中品雷書
皆皇人按筆下品雷書即應世宗師採擇仙
經集爲契信上可以祈
天福國下可以賛法濟人豈不韙歟間有不
務叅考稍遇天時即云得法或圖形而畫像
或噀水以呼神玉石不分聾瞽世俗如是則
大道天經雷文祕訣幾希而息載觀經傳乃
知雷非人無以知雷之天人非雷無以知天
之雷嗚呼天人相孚感應若此切又聞許旌
陽五陵之驗至人出矣將必有拔茅連茄者

在天景丁亥雷囦子黄應炎書


道法會元卷之六十六

















