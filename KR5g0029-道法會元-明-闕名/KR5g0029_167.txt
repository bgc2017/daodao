










道法會元卷之一百六十七背四
上清天蓬伏魔大法補遺
遠罩訣(罩壇同)
奉請天羅神地網神銅羅鐵網大將軍火索
火繩銅柱將大張羅網罩(壇庭邪精)千里布黑霧
萬里下迷塵鐵犬銅獅巡内外千魔萬鬼走
無因吾奉
靈應眞君律令
右法兩手大煞文相合十指相交念三遍
手結印取西北炁吹布(壇庭患家)見溟濛羅網

存諸將捉鬼呪盡放印
關鎖門户壇庭訣
天丁力士日煞神君吞魔食鬼守衛(壇庭家門)敢
有透漏罪及神靈司命土地承令務要中外
嚴明急急如
紫微帝君律令
右呪念三遍取西北炁存二神將身著早
袍鐵甲仗劒在(壇庭患家)以炁吹布關鎻
顫撼童身訣
天皇帝君地皇帝君天地元君三皇帝君紫

微帝君三清上聖敕僻火僻眞左右玄眞都
天帝君速令神將顫童身寒風颯颯撼童身
發施氷水氷童身遍行法雨洒童身變將甘
露潤童喉顫撼童軀吐鬼名急急如
上帝律令敕
右想五方帝君隨方而來降入童身喝云
神將與吾顫童體顫鬼不顫童疾速報應
又念呪曰
斗柄靈靈三光同明太陽覆護天地交拜敢
有小鬼拒逆不聽奉天帝敕寸斬無停左右

神將不得容情急顫童軀通吐鬼名交魂退
病降伏招情俾佑(某人)病體康寧救民疾厄
如谷應聲急急如
太陰帝君律令
右呪念三遍取西北炁吹童身喝云大顫
毋停急急疾
捉鬼訣
夤具六丁六甲通靈天丁力士四目老翁駕
火力士遊宫將軍先捉邪鬼後擒妖精家親
眷屬土石魔靈盡數押到毋致逃形攝附童

體通說姓名交魂招伏病患安寧急奉
北極眞武眞君律令
衆神捉鬼呪
天蓬力士六甲六丁千靈萬騎急獲妖精聽
吾敕令速降威靈奉
北帝敕依命奉行
右法念三遍面北誦呪吹童身取炁想衆
將捉鬼到壇綳吊拷問
天猷元帥捉鬼呪
護請北極大力天猷神都總將大威眞孫廣

光吒唎大力天光都猷將丁公瑾黑帝有敕
速捉邪精吾奉
北極眞君律令
右法想天猷元帥頂金冠皂羅袍著元上
履仗劒身長千丈自北方而來兆面北取
炁吹童身
縛鬼訣
天羅神地羅神金羅神鐵羅神日羅神火羅
神敕令縛鬼精無分高與下紐縛莫容情綳
扒拜吊鞫拷打降通靈交魂而退病降伏立

通名吾奉
靈應眞君律令
右呪念三遍面東取炁吹童身喝令縛起
枷鬼呪
吾奉天法下助吾身借吾枷與杻枷杻不正
鬼和神急急如
上帝律令
拷鬼訣
天蓬天猷眞武眞君黑煞元帥無義將軍捉
縛枷拷四大天丁手執鐵棒拷鬼通名縱横

攝勘施威現形不分高下罪莫容情俾令患
體立遂和平急急如律令
右法用桃條一根面北念前呪取罡炁吹
在上並葉靠童腿喝打
天蓬拷鬼呪
天丁力士威南禦兇天騶激戾威北銜鋒手
持鐵杖拷掠陰魂奸神妖孽邪恠魔精冒犯
道禁酷虐生靈奉敕拷打通吐姓名交魂退
病降伏招情立要甘結病患康寧吾奉
紫微帝君律令

右誦畢取東炁吹桃枝上喝云拷打
天蓬燒鬼呪
天蓬天蓬手把帝鐘紫炁乗天丹霞赫衝南
斗火官降眞靈敕燒鬼崇不容情天火地火
三昧火雷火電火燄光騰燒煉强神拜惡孽
煉燒妖怪及邪精呪詛巫師寃魂鬼燒除祠
廟惡神靈降伏皈依吾道法時下病患立和
平吾奉
南斗眞君律令
右呪畢取南炁吹發火剔午喝燒鬼

又呪
炎帝烈血北斗然骨四明破骸天猷滅類速
發炎火煉妖精大施猛火燒邪魅惡鬼强神
皆燒伏喪膽傾心總加庇病者康安吉無不
利神火一燒萬鬼自漬急急如
南斗眞君律令
右呪畢剔午發火取南炁吹去
七星火符燒鬼呪
神火炎炎上按丙丁七星斗宿使者威靈天
火毒龍天地交並焚燒業鬼降伏魔精千千

燒伏萬萬滅形如有抗逆灰滅無停急急如
南斗星君律令
七星火符




右符誦前呪畢取南炁存火德星君從空
飛入筆端書此符於童子手内又取火炁
念呪吹入手中心喝神將云

火鈴大將軍與吾燒鬼疾速報應
四目老翁神將捉鬼呪
靈天老君速降眞靈四目老翁速捉邪精無
分高下盡與滅形妖祠淫社寺院橋亭大施
星火灰滅無停保扶患體立遂康寧急急如
上帝律今敕
右呪以左手掐中指中文取罡炁存四目
老翕神將陳齊如老人相四目執柱杖黄
判官紫公服金花躁惡仗劒雷使者赭黄
衣頭巾緑吊䪃玉束帶看四望旺方取炁

遣使
元帥口敕符宻呪
唵唦(沙)□底□(京)伽茄吽
□(里)□(莫)脾行唵吒沓吽咄
右呪各七遍行都統符鷹犬牒可先焚安
土地牒並取北炁入
天蓬火獄報應符
金木水火土五星土爲主火炁入
中赤龍噴火燒煞邪鬼魔精(午文)
昊天帝敕萬神稽首五星降炁入符中南

方赤帝火神行刑一切邪鬼化作微塵
開天門通天炁太陽火光太陰帝(呼召)
吕政準帝命内外百神嚴加守衛(亥文)
閉地户莫停滯三界邪魔難逃避(半天)
蠱毒傷亡鬼商英滅形奏上帝(掐已文)
留人門傳後世五方五帝降眞炁姚端
手執三昧火燒煉山魈及妖魅掐(申文)
塞鬼路疾速去千千截首斬妖精五
方戴涓擊鐘鼓一切邪魔化爲土(寅文)
穿鬼心燒五墓李元吉斬鬼禍去者亨拒

者劈吾奉破鬼肚李欽斬鬼無停步滅
上帝敕(中文)盡魈通絶禍蹤一切邪魔無
走路敢有逆戾者南極大帝敕煞鬼金
速送北陰府(中文)光火光入符中午文
急急疾疾速速宋無忌準
帝敕燒煉鬼神化爲汁(煞文)
大帝有敕誅斬妖精三十六將九天大神
速急二將捕獲鬼神不得容隱分明現形
患身附體通吐姓名唵欽吒吽吽
元帥有令不得稽停衆神稽首鬼

神皈正敢有不伏碎爲日光炁
微塵急急如律令敕月陰精
占六丁天帝有敕差韓準令急速
敲門擊户火急見形急急如律令
魑□□□□□火鈴大將斬妖精六丁童
子興猛火一切邪魔化作塵(春夏斗横符上秋冬斗布符中)





遣呪
謹請飛符報應法中大力天丁速急二將周
潤常胡叔眞同火鈴火輪火牢斬鬼將李季
叔火急前去(某)人(身家)中搜捉應干不正鬼神
爲禍妖精並行誅斬晩間分明報應
右符成批斬鬼將李將軍速斬鬼午文南
炁入此符乃天蓬火獄報應之符用將不
得别有差遣凡策役必有一焉祝畢加天
蓬呪存將吏隨符用五色紙錢一帖甲馬
一疋同符安患人牀頭或身上一日至夜

取於獄前焚化必有報應
押鬼現形符(面南叩齒九通書之)
唵吽吽天皇陸商叱帝敕注生
那伽摩尼訶急急如律令大帝
敕(朱書韓宋二名入於符中)魑□□□□□(出筆)
南斗飛光日月同明陽光昱昱紫
炁融融四大天丁丙丁帝君收攝
不祥一切邪精六甲玉女破洞大神押鬼
急見分明疾靈大唵波叉五霧吉那
逞威力助吾道法訶火帝火支斬妖

精一切鬼神形粉碎田慶元英捉
萬神稽首注生君鬼崇押鬼周
摧斷除蹤霹靂轟轟猛火發吼喊連天燒
鬼神急急如律令




右符吸南炁想將仗火劒自南來入符中
破六洞符





右符下書事由燒香爐中了點燈(丑至巳逆剔出)
大火鈴呪
朱鳥凌光神威内張山源四鎭鬼崇滅亡神
蛇吐毒邪精伏藏魂臺四明瓊户琳琅中有
玉眞坐鎭明堂手揮紫霞頭建神光口誦洞
經三十九章普召萬神龍虎截罡猛獸奔走

銜刀吞鎗揭山钁天神雀毒厖六頭吐火㗖
鬼之王雷猪電犬掣天流横梟磕□爍逆風
横行天禽羅陣皆在我傍吐火萬丈檢察不
祥羣神啓道村落山鄉千神萬靈稽首叩顙
澤尉捧爐爲我燒香所在所經萬神送迎邪
魔滅迹鬼妖爲塵天禽來衛震伏千精莫干
我炁内外合眞急急如律令
右呪書符後化此符然後點燈或行持頑
崇作拒燒此符念呪曰
紅燈照破千年鬼(巳午)古鏡照出萬年邪(巳午)業

畜妖精皆照耀(煞文)照破債負與寃家(寅文)
點燈呪
太陽正照陰鬼當衰神光赫赫九靈太微我
今所化萬鬼燒糜七炁成斗三炁成台五星
俱照符到速追乾元一炁元亨利貞吾奉帝
敕總攝吏兵三十六將急降威靈一依
敕命來赴壇庭焚燒魔鬼灰滅邪精豁落將
軍三五吏兵承準天符不得久停急急奉
北帝律令敕
右呪加入煎鬼籙内行用

天一北獄式
凡建獄别洒掃一淨室預備文詞奏申
天省元帥嶽府當院乞差雷神天帥於(某)
處立獄却用皂旗七首各書陰陽斗諱插
之每旗上掛黑紙錢二陌獄内大寫一榜
限只今要各崇分明現迹外書天獄所三
字法師封門三日後同主人開看如未應
即行移催督若病安則罷獄斷鬼






右獄門用淨飯蒸餅各一盤酒紙祭訖押
崇入獄指揮將吏令受祭畢方遣役依法
拷勘不得東西踈漏
天一流火毒蛇獄


黑旗
朱寫



右獄同前作用行持但旗上改易斗諱掐
卯酉斗須逐一分明剔入切忌猫犬等毒
妬師術人等及忌一切厭穢屍血腋炁生
人衝剔誤獄情事
天一火獄式
東嶽將兵
監獄大神
北極驅邪院將帥

守獄主吏
城隍將兵
右火獄每星燈一盞皮紙撚符一條三二
日三條爲準立獄先用淨灰鋪地作用念
大呪設灰圍四維如城墻前開一門用大
呪寫前各項獄額名字須兩竹邊掛各星
上黑紙寫各星名筯插小旗於各位存獄
門閉次行持又念大呪存獄中將吏無數
捉縛枷拷煎油鑊火柱火索綳吊鎔銅灌
頂燒鬼煉神蟒蛇毒蝎巨鷹猛犬神虎鐵

猪火獅銅獸在獄中吞食禍鬼存鬼悲酸
哭泣受罪苦惱獄名雖異作用皆同
月令建獄辰位
凡建天獄須依方所建置淨室一間並須
緊宻洒掃切忌雞犬猫猪一切血糞穢污
擇無礙方然後立獄獄神性急有犯則誤
報應如或觸獄患體加重犯者受災不可
不愼
寅午戌月(子)亥卯未月(午)申子辰月(卯)
巳酉丑月(酉)

立獄變神訣
存自身爲枯木掐午文發心火燒木成灰
掐巳文起巽風吹散灰滅存心中一嬰兒
漸大湧丹田内祖炁送上頂門出見一頭
在額上左右各有一頭共四頭八臂分明
了却存天門上有一元帥現降魔相四頭
並散髮直上紅色通天冠八臂左托北斗
右執帝鐘左執鉞斧右持㦸左執降魔印
右執金劒左提索右把夔龍角龍金色四
目兩角口吐赤炁目出火光緋袍金鎖子

甲兆誦大呪至紫炁乗天見帥在紫雲之
中再誦大呪舌拄上腭化一金橋湧出自
已三百六十骨節丹田祖炁從下直上元
所存大帥與雲間帥合而爲一以鼻意吸
下降於香筵之上再誦大呪一句一啄齒
志心祝事然後作法建獄存想嗣師董眞
人頂金冠披紫服左手握元帥訣右手執
神尺駕白鶴坐居雲椅降壇側一炁都統
周將軍頂通天冠皂幘皂衣金甲弓箭執
㦸飛鷹走犬大將軍緋衣金甲兜鍪執器

械翊衛火獄中主副元帥各執器械推勘
捉縛枷拷俱肅威儀煎勘
建獄作用變神
凡欲建獄先須變神三歩丁罡存左右捧
劒即青衣二童自身爲驅邪院使戴交泰
冠披白鬛服右手仗三昩火鈴劒左手執
都天大法印於建獄室中歩七星罡令人
臨歩時插竹子每一獄星上插一莖竹子
用七條各長一尺二寸左細緋絹繩七條
每一條竹上縛一繩先寫追魂符兩道内

一道朱書一道墨書紙錢一貼於獄前燒
其追魂符如急捉之狀便掐追魂訣次念
呪曰
天獄靈靈上帝敕行都天法令牒命嚴行收
捉邪鬼無道神明盡將禁勘不得容情急急
如律令
變獄呪
北斗靈靈斗柄前星(乃天罡星)四天閉塞(變化結爲)某
獄(煞文)靈官巡檢(乃宋馬二靈官斗口魁神大將)掌持獄印主
宰獄兵(即歸天印)九州社令一一呼名(以手圈一圈存天池)

(盡在其中)斬鉏兇惡誅戮邪精(煞炁)妖塵蕩滅人道
安寧(以金光炁吹之存世界黄金色)
立獄前榜令
元應太皇府
本府備奉
北極敕命差到官將應捉至爲禍鬼神並
仰押赴北獄施刑枷錮評拷磨勘退病收
炁交還魂命俾令患身立時痊瘥不許容
情踈漏須至指揮者
右付

(某)靖(某)獄推勘一行官典
太歲年月日
具位姓(某)押
行持次序
凡作用念天蓬呪了掐上帝訣四指藏頭
五指朝天又用天丁符貼於天獄竹子上
存黑絹作黑雲靉靆化作黑暗天獄八星
陽日用石灰陰日用炭灰各七寸武曲星
下立獄圓闊一尺二寸用青竹九莖各長
四尺九寸星並獄各以細灰爲之以上竹

子逐一標定乃以竹爲直獄將吏以皁帛
九條各長九寸一分竹子頭量一尺七寸
繫定朱書八星於皂帛上日閉夜開愼防
觸犯並不用燈燭如治病以斗柄指病人
卧房其餘則以罡指月建經兩宿看獄内
尚未見蹤跡當行文字催促承牒神將獄
前門上貼天獄二字大書自有報應相度
施行若已報應一依陽法公道行遣不得
曲順人意妄入鬼神情罪凡立獄不可令
人見只是自己出入最忌雞犬孝子孕婦

僧尼師巫一應術士立天一火獄必申驅
邪院並牒城隍請兵守衛駐劄着落司命
土地用心守獄牒本部將兵併力奉行守
衛毋令東西走閃踈漏併直壇將吏呵令
專一聽事須當先令焚化紙馬及追魂符
敕灰壇呪
敕此淨灰壇光眀瑩皎潔上映三天開下照
三塗裂地獄見嵯峨鐵關維曲折磨塵光閃
爍細細生寒熱一握遍世界周維皆洞徹天
獄賴此成各列諸旌節天仙及鬼神惡罪善

加爵收汝無道鬼捉汝無道神巫蠱衆妖精
押來現蹤跡急急如律令
凡用呪書符宜向月建上焚香祝之所有
禍鬼精邪令就諸處源頭盡數擒來
變獄呪
火熾風馳變爲獄院蛇盤龜走飛雷掣電地
暗天昏乾坤俱變天羅地網劒戟周徧酆都
雷火疾速爲建當令下鬼永受天憲雷火之
司森列屯練糺察鬼神蹤跡立現急急如
北帝律令敕

結獄呪
六首山翁生在幽谷朝從庚辛暮還甲乙中
鎭丙丁大海四目頭枕北斗足踏罡宿三十
六將速建天火獄急急如律令
重結獄呪
四大神洲興火將太陽炎燄火光神無忌火
獄大神將與吾疾速顯通靈立驅邪鬼赴火
獄見形隨火煉魔精天地通紅日月暗火輪
萬丈震雷霆唵達哩攝吾奉
北帝律令敕(寅申巳亥發訣)

敕獄呪
敕此天一獄炎炎流火烈猛獸金睛及毒蛇
吞精食鬼無休歇鐵獅銅狗繞獄中油鑊火
盆煎鬼骨綳扒吊拷鬼神悲灌頂鎔銅多瀝
血積惡貫盈當受罪遇赦不原難釋滅號令
獄中諸惡鬼碎骨凌遲還杜絶急急如
北帝律令敕
衛獄呪
謹召飛天大黑神飛雷役電罩獄門主法眞
人三天丁與吾枷拷問罪人煎勘神兵依法

勘重加納款勒招情退病交魂甘不伏保扶
患體立康寧當職親受雷霆令專司捉鬼救
生靈敢有不伏拒逆者永囚天獄不迴程急
急如
玄天上帝律令敕
更變獄呪(用火鈴燒鬼符如常改變戮字)
天元七星五帝流鈴煥擲雷火妙天奔星光
耀十方映鬼歸眞敢有小恠當我人門大帝
有命誅滅無停屠肝剖腹剪截魔精千千截
首萬萬皆傾神威吐火煉滅鬼形急急如

南方火鈴帝君律令
凡結獄衛獄皆存四維火城火塹金羅鐵
網刀鈴劒㦸紛紛紅頭赤面無數兵將獄
中蛇蠍惡猛獅虎威嚴噉食鬼妖鎔銅碓
磨剉解綳吊拷打神異火城環合纖悉不
通用開閉留塞法未存變敕結之先以燼
點燈誦下呪
點燈立鏡呪
明燈照出千年鬼古鏡照出萬年精太陽正
照陰鬼當衰神光耀目光露太微我今所(化照)

衆惡皆摧七炁成斗三炁成台五星洞照萬
劫咸灰符到速捉符到速追急急如
北帝律令敕
右呪畢存萬丈火光衝天兩手剔子午斗
入燈中作用
敕呪
昏昏沉沉七曜眞靈明山七眞付吾神燈天
官是父何鬼敢停急急如律令敕
安燈放鏡呪
業鏡光明神鬼伏明燈晃耀邪魔驚辰朱赫

赫上映太清台星魁斗五星七眞照徹中外
萬鬼滅形神燈神鏡鬼懼神驚唵吽吽衆神
稽首邪魔歸正敢有拒逆化作微塵急急如
上帝律令敕
右念到點燈呪畢剔南斗呵在燈上存爲
猛火燄之獄仍指揮將吏喝云神將吏兵
急捉妖鬼押赴火獄根究明彰報應退病
安人疾速次歩鞫邪罡四座罩獄斗罡召
將焚召直月將軍牒存將吏領牒去捉鬼
入獄次存心默坐執天蓬尺持呪非三六

即四十九徧掐鞫邪訣至卯上且捻住再
誦大呪七轉居已上點斗回煞爲大斗訣
持呪如前數次念降魔呪存自已爲帥出
神統兵徧滿虚空捉鬼存𩕄門炁出皆成
兵馬次誦殺崇大呪一句一啄齒重則一
句三啄齒又重一句五啄齒殺鬼凡是大
呪每句加煞如重加敕字又重加攝字大
呪微念急急如九天尚父瓊魁宗神含元
太虚天蓬都元帥眞君敕煞攝却抱患(某)
身中應干爲禍妖精邪鬼立即受死無存

如未應再加横天亂地先順後逆念了則
領神歸體存自己漸見收神空中用守正
法次念呪曰
横天萬鬼自潰亂地潰自鬼萬
二十八呪掌罡
角(寅)亢(丑)氐(中指中節)房(卯)心(辰)尾(巳)箕(午)斗(申)
牛(末)女(四指三節)虚(酉)危(戌)室(亥)壁(子)奎(巳)婁(辰)
胃(中指三節)昴(午)畢(未)觜(申)參(酉)井(亥)鬼(戌)柳(四指)
(中節)星(子)張(丑)翼(寅)軫(卯)
元帥印訣(一名摧魔局又名鞫邪罡)

格(寅)正(卯)機(辰)罡(巳)衡(大指上節)衛(大指中節)文(大指下節)
魁(寅)𩲃(丑)𩵄(中)䰢(卯)魓(辰)𩳐(巳)魒(午陽日用)
貪(午)巨(未)禄(四指三節)文(四指二節)廉(中中)武丑破(子陰日用)
格(大指下節)正(大指二節)機(大指上節)罡(巳)衡(辰)衛(卯)文(寅)
(掐至寅勒歸掐煞文屈二指倒大指根下以三指四指五指皆直大指掐煞文)
立獄儀式
凡立獄須用淨卓一隻卓下立獄卓上供
養神將位牌其獄用新蓆一領四圍遮閉
日閉夜開獄内用香油一大盞書燈撚符
分七箇燈頭點照用鏡一面書符米一斗

雞子二枚秤剪尺安米上鏡前插列謹防
猫犬雞畜一切腋血厭穢惡心巫術親姻
男女行毒之人妬視有誤報應儻夜靜聞
鎖鐐刀鎗衣甲馬過鳴響鬼哭神嚎擊物
之聲須預先叮嚀詞家切戒勿令訶呼有
忤獄神至祝
出獄斗罡




右出獄步罡誦下呪存想行關鎖訣法
出獄呪
太陽火鈴炎帝之精中佐北極上事三清猛
烈威力精怪身形長生火燄萬里光明玉皇
敕下與救羣生内合天地威震雷霆炁衝日
月燄滿蒼冥前排力士後擁天丁拏雲指霧
飛走火鈴光鋒利斧斬鬼五形符到奉行不
得留停急急如律令
開獄應驗
若是猛烈狂惡鬼神見蛇蟬迹若陰沈暗

鬼只露蹤跡病當命終即於患人本命星
下見雙迹乃無常鬼來追之報應也急罷
散壇若客亡女鬼見雞足似人足迹大小
五通似狐狸猫迹若山魈如人手足麄大
迹山神猛惡洞鬼强梁似蟬蛇迹泥神木
像土地社神土洪石精似鵝鴨足跡有血
點者傷亡鬼道觀社廟僧寺神靈爲禍則
貢起修造觸犯方隅灰如刀挑起或有小
迹若蠱毒邪鬼如驢騾牛馬迹而大若鄰
蠱毒如驢騾牛迹而小若自縊鬼則如麻

布絲繩拖拽者之迹若塜墓疰鬼似蟻迹
雜亂而大若山林陂塘觸犯爲禍似蟻迹
雜亂而小
罷獄訣
師變神爲驅邪院使令鬼神先赴星壇顯
迹訖即依公法具狀申達師省東嶽帖付
神將管發前去嶽下出頭逐一封角文字
畢供養錢馬差神將仰巡分泰山搜捕邪
亡差來天將及城隍社令神兵速於天獄
中交領(某)人身中爲禍鬼崇於案前伺候

指揮存想領到即依法具酒食錢馬供養
畢焚化結案公文喝云神將逐一發去軍
前仰軍刀劊子處斬罪犯連累輕者依律
斷遣施行不許犯壇仍前作釁掃除獄灰
送去溪河用截斷法關閉
用淨灰圍罩四維促法掌訣
促天門歸地户(亥過巳)促地户歸天門(巳過亥)促
人門歸鬼路(申過寅)促鬼路歸人門(寅過申)促東
就西(卯過酉)促西就東(酉過卯)促南就北(午過子)促
北就南(子午)過翻天就地(午歸子)移地就天(子歸午)

移前作後移後作前(兩手合掌翻覆)促子促丑促寅
促卯促辰促巳促午促未促申促酉促戌促
亥促青州(子上起)促揚州促幽州促豫州促兖
州促荆州促三河促雍州促益州促冀州促
徐州促并州促城隍促里社促患家大小墳
墓促山林井竈促宅前舍後促三十六道傷
亡促四十九祖癆瘵吐血翻胃隔食骨蒸寒
熱泄瀉虛腫黄瘦淋瀝遺精伏屍復連飛流
客疰山疰船疰廟疰家疰沈邪蠱毒生熟妖
精男女傷亡寃家呪詛負命欠財七祖八代

上世玄玄祖考亡過不正無道家親促本境
地方五音百姓三罡兩訣巫師妖恠邪精山
巖洞谷等鬼促患人身中所有地魈五通木
四午目船行水陸蚯蚓魚龜馬蝗之精促年
家行瘟月家行瘟日家行瘟木神社廟里社
妖巫黄奴伯桑七子弟兄雜族妖精一切疫
奴疫崇促年家年疰月家月疰日家日疰時
家時疰傳尸雜種親戚弟兄姊妹奴僕婢妾
三魂七魄尸神五臟六腑三百六十骨節七
孔八竅皮毛膏肓之中身前身後行住坐卧

隨起隨倒一切沈癆魔魅精邪疰鬼無分天
魔地妖水怪山精盡行捕捉押入天獄牢固
枷杻煎勘囚禁關鎖勒上星壇敗露形迹毋
動毋作的的斷絶
右用大關山小關山金釘訣閉獄
安燈放鏡呪訣
明燈照出午年鬼(午文)
業鏡照出萬年邪(午文)
以左手煞文安鏡右手放紙撚點燈
道法會元卷之一百六十七











