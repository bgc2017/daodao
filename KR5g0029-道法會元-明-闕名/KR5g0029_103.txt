










道法會元卷之一百三都十一
　五雷祈禱大法
　　　四溟祈雨
乾坤艮巽地水火風神運元精消長諸有雷
符有四其配四神可以召陽呼陰起龍致雨
太極有禁四符未行粗法幽機翼讚皇化混
元之世降玄精於四維以鎭地機之水而後
化生四神司𨽻雷雨之職聲發于乾曰天雷
主神號曰虚皇太華聲發于艮曰火雷主神
號洞陽幽靈聲發于巽曰風雷主神號玉雷

浩師聲發于坤曰水雷主神號火光流精使
者一炁之運成變化而行鬼神驅除激揚乃
降靈文因名之曰神雷其實一也蓋五方遷
運不同故有五雷之說有天雷神雷火雷龍
雷妖雷者非是之謂也凡祈晴請雨宜用善
願格天次啓四神以按元震之訣則冲炁交
纏民物迪吉然必得至眞之子乃可期陰相
於玄虚也若能澡除五累宴景棲神誦元始
靈書千徧日服結神符内存眞精外持利物
心期破券飛神列録後逢聖降本命日東向

端坐掐玉帝訣用素紙朱書散結符六十道
每日東向取一符復搯玉帝訣呪曰
神靈天津玉液元眞上清華房元始老君妙
入太華光耀眞文七神飛仙北酆受煙我位
上王逼合鬼羣八威吐火束爾尊神千千去
穢凶惡不存萬萬魔王護命保形急急如律
令敕
　呪畢凝神候玄膺津滿鼻引清炁咽之再
　叩齒三通誦元始靈書中篇千徧後依法
　書符

　　　散結符




　　　方象符





　　　圓景符




　右方象圓景二符雷聲初發之時面東向
　端坐吸雷炁咽之然後取炁書符救病無
　施不可又遇天中節日凌晨入靖用綾羅
　長四寸五分篆二符臨午投於東北澤源
　中精思四神降兆室中必致感通以啓其

　奥妙也
　　　立壇法
　凡祈晴請雨當於太歳方上依法置壇按
　乾坤艮巽各繪其神於四隅每神之前置
　水甕一隻以新磚四口磨令一面光細丹
　篆符四道各依方位投於水甕中各虔精
　誠乃獲感通次端坐誦呪曰
天元海神滄伯虎母流陽降灾木金火土風
伯雨師雲馳雷鼔敕動玉清龍飛九五急急
如太乙元君律令敕

　　　雷光符




　　　火文符





　　　坎肇符





　　　金華符





　　　天關七殺符



















　已上神符七道能鎭壓一切水恠又可疊

　書作一道用鐵板朱書於潭洞川澤有龍
　之所投之可借晴雨大有應感如治水恠
　朱書批判云奉勑斬滅毒龍水恠急急如
　律令勑
　　　疊符式




　　　東方蠻雷柳李卿真符





　　　勑符呪
東方玉寳雲雷大神身披金甲手執神鎗攝
魔逐鬼掃蕩諸凶神符到處邪妖滅蹤急急
如律令敕
　右符青紙朱書焚於東方祈求立應
　　　南方蠻雷獻永清真符





　　　敕符呪
南方玄真閃電大神千變萬化出入如雲身
披金甲手執火輪神符到處百妖藏形急急
如律令敕
　右符紅紙朱書焚於南方祈求立應
　　　西方蠻雷白子庚真





　　　勑符呪
西方太妙追風大神虛無至極渺渺玄㝠能
驅魑魅斬絶妖精神符到處邪鬼斷形急急
如律令
　右符白紙朱書焚於西方祈求立應
　　　北方蠻雷任子和真符





　　　敕符呪
北方玄上集雨大神通天入地徧滿乾神斬
除凶惡斷絶鬼門神符到處速捉妖精急急
如律令
　右符黑紙朱書焚於北方祈求立應
　　　東北方蠻雷陳大將真符





　　　敕符呪
東北度仙元天大神出入莫測道炁合真疾
速驅妖斬斷精䰟神符到處不得留停急急
如律令
　右符白紙朱書焚於東北方
　　　東南方蠻雷炎名石真符





　　　敕符呪
東南好生燒火大神赫赫通天南極玄冥攝
伏魔鬼妖精滅形吾今所使朗靈奕神急急
如律令
　右符白紙朱書焚之祈求立應
　　　西南方蠻雷金卞清真符





　　　敕符呪
西南太靈吞魔大將九炁靈君光透表裏動
擾天真擒捉邪鬼安護生靈速去速去急急
如律令
　右符白紙墨書祈求通用
　　　西北方蠻雷游一真符





　　　敕符呪
西北無量驅魂大神通天變化豁落吏兵逐
邪斬恠助國安民見吾即化無降一生急急
如律令
　右符白紙朱書祈禱通用立有報應
道法會元卷之一百三
