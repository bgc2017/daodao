










道法會元卷之四十九操四
　神捷五雷祈禱檢式
　　　奏通明天宫(用皂紙請/命行檢罰)
具位(臣)姓(某)誠惶誠恐稽首頓首百拜
　上言(臣)不避風刀冒干
　天聽(臣)昨照今歳自某月以來雨澤愆期
　亢陽爲虐禾苗焦槁民懷悴憂又據(某)處
　某人等具狀來投亦爲前事(臣)領詞激切
　除已先經進拜信香瓊書家書上告
　雷帝斗府師眞符委雷君請行雨澤未臻

　應感(臣)切謂國以農爲本民以食爲天若
　廢農則民無食而失所天又將何以輸國
　賦而立人極況此亢旱日久民困力疲低
　者車救書夜不息高者溪港絶流東手待
　斃甚至憂惶(臣)叨承
　教法誓濟民生當此旱傷豈容坐視爲此
　再於某日具奏
　天闕宸廷箋申省府眞司備牒合屬希
　恩照應外立限以某月某日某時登壇召
　雷請雨次告行

　洞眞天赦元始天王詔命
　玉皇上帝詔命太一詔命九霄琅章合章
　上帝號令諸品符命委請雷君催降雨澤
　並未感孚今者限期已過旱勢愈高仰惟
　太上垂慈至眞演教俾法子代
　天而宣化廣生恩濟物以利人雖奉行者
　德不足以感召眞靈斡旋造化然司宰者
　職有在於輔佐
　道法惠濟生靈遇有禱祈即當感應今乃
　累敕不降奉命不行蔑視詔條如違

　帝令所合檢會
　混洞女青詔書節文告行
　泰清飛集宏元洞章委請
　天君奉行檢罰未敢擅專須至具狀冒昧
　奏聞者
右(臣某)誠惶誠恐稽首頓首謹謹百拜上奏
號令雷霆玉皇大天尊玄穹高上帝(玉陛下)
恭望天慈赦臣冒瀆之愆憫農旱傷之苦特
降洞章付臣奉行伏丐
洪恩告下三界十方合屬去處咸令照應信

人某等及本境農民應犯重罪深愆咸從寬
宥開以自新仍祈
宣命九天遊爽使紫皇天一天君泰玄元帥
同泰清飛集宏元符使欽依
元降條章宣告合屬咸使知聞應有違
律不典神祇就行便宜檢罰施行督勒元承
差雷霆飛捷大使張亞神烈陽雷神君苟留
吉陰雷神君畢宗逺地司猛吏殷郊地祇陰
雷主者温瓊酆都朗靈元帥關羽諸司官將
雷部萬神疾速驅龍捲水激雷興雷灌斗掩

曦覆壇結蓋誅鋤旱魃翦滅妖霓將帶風雲
電雷雨的於今月(某)日(某)時來赴本壇震動
天聲布降霖雨昭蘇苗稼沾足田疇恊成大
有之年以慰下民之望干冒
天威(臣)誠惶誠恐稽首頓首下情不勝昧死
激切屏營之至謹具狀上
奏以
聞伏候
敕㫖
　　年　月　日具位(臣)姓(某)　上奏

　　　可漏式
號令雷霆玉皇上帝(玉陛下)具位(臣)姓(某)謹内封
　　　方函式
奏　狀　上　詣　
通明天宫進奏具位(臣)姓(某)謹外封
　　　開天通三界符誥
元始一炁開天通三界玉符
　恭準
元降道㫖符文所至三界咸遵萬神侍衛奏
　入天門

　　　空符
右符謹上請
天闕掌關諸君三界王者準此證應毋得稽
延速達
帝廷立俟
昭報一如律令
　　年　月　日　時告下
　　　　　　　　謹　　　　　　遣
　　　　　　　　天一天君泰玄元帥操捧
　　　　　　　　上　　　　　　　達

　具位　　　　　(臣)姓(某)承誥奉行
祖師三天扶教正一靜應顯佑眞君張
　　　關請天一天君竇奏
元始一炁萬神雷司
　本司昨爲信某曁一境農民請祈雨澤蘇
　救旱傷事除已節次行移未臻應感以今
　拜發急捷奏狀一緘謹上詣
　通明天官(進奉)合行關請
　使職速爲齎捧面陳
　帝陛守待

　恩命頒下施行開天通三界玉符一道上
　呈天闕掌關諸君三界主者前不得稽停
　速令上達凡歷雲程罡風浩炁世界嚴加
　防護若有妖魔敢行遏截者就請攝赴所
　在有司依
　律究治以彰
　天憲須至關者
右關請
九天遊奕使紫皇天一天君泰玄元帥
　年　　月　　日　時告下

　具位　　　　　姓某
清微宗主眞元妙化上帝
　　　泰清飛集宏元洞章(告天一天/君行檢罰)
元始一炁萬神雷司
　本司欽奉
　元降道㫖(自元降至滅/形用朱書)
　洞章所至萬神咸聽雷霆奉行違者滅形
　又檢會恭準
　混洞女青詔書節文
　一諸仙官不聽法官驅使者依鬼神抗拒

　　法律斷罪(自此起至后共/十一欵並朱書)
　一諸雷神被法官呼召而不至者杖一百
　一諸雷神被法官差於某年某月某日某
　　時震動以爲報應至時而不震動不依
　　牒内坐說故意違者仰法官差神吏重
　　行遺役
　一諸雨師承受文牒而不起故意違戾者
　　分形
　一諸雨師降雨不從旱方降者杖一百
　一諸水師遇法官道士沉鐵符欲興雲致

　　雨仰即時奉行違者處斬
　一諸龍王承受指揮興雲行雨而違時候
　　者處斬
　一諸神吏符使遇法官差使住滯時刻者
　　處斬
　一諸神吏符使被法官申奏投達天曹而
　　故炁遏截不即時擒縳送至天獄者處
　　斬
　一諸正神受行司法官文牒或指揮而不
　　奉行者針决故意違者處斬

　一諸正神所管方隅有水旱仰詣東嶽申
　　說違者杖一百
奉此昨照得今歲自某月以來(入意)爲此再
於某日具奏
天闕宸廷箋申省府眞司備牒合屬希
恩照應外立限某日至某日刻時登壇節次
告行洞眞天赦
元始天王玉皇上帝詔命太一詔命九霄琅
章合章諸品符命委請雷君催降雨澤並無
昭答今者限期已過懸百萬億生靈之命在

一二日晴雨之間仰惟
太上垂慈至眞演教俾法子代
天而宣化廣生恩濟物以利人雖奉行者德
不足以感召眞靈斡旋造化然司宰者職有
在於輔佐道法惠濟生靈遇有禱祈即當感
應今乃累敕不降奉命不行蔑視詔條如違
帝令所合檢會
混洞女青詔書節文告行
泰清飛集宏元洞章檢罰者
　　　(空五寸篆符)

右章泄自太虛流降三界謹上請
九天遊奕使紫皇天一天君泰玄元帥同泰
清飛集宏元符使欽依
元降條章宣告合屬咸使知聞應有違
律不典神祇就行便宜檢罰施行督勒元承
差雷霆飛捷大使張亞神烈陽雷神君苟留
吉陰雷神君畢宗逺地司猛吏殷郊地祇陰
雷主者温瓊酆都朗靈元帥關羽諸司官將
雷部萬神疾速驅龍捲水激電興雲灌斗掩
曦覆壇結蓋誅鋤旱魃翦滅妖霓將帶風雲

電雷雨的於今月(某日某)時來赴本壇震動
天聲布降霖雨昭蘇苗稼沾足田疇恊成大
有之年以慰下民之望
章到星火奉行一如
混洞女青詔書律令
　　年　　月　　日　時告下
　具位　　　　　(臣)姓(某)承誥奉行
祖師三天扶教輔元大法天師張
　　　打潭鐵符式
　打鐵板高七寸横闊三寸厚一分正面以

　朱墨狗血書五方蠻雷翻海鐵劄符背書
　耀靈符位五號四字號令上列額劄八字
　下批呪八句作五行寫大小格式如后


　　　打潭磚符式(同前鐵符以黄紗或羅作袋/子共袋之投有龍潭湫内)
　以厚新磚石一口正面書符一道背書誥
　文作七行式如后
三洞靈章泄自太虛天龍鬼神三界主者咸
遵奉行違者斬屍急急如

律令昨據(某)請祈雨澤救濟旱傷本職領詞
依法請禱未沐感通合行
元降符章速命某潭龍神限今月(某日某)時
前來某處建壇之所承符受命興雲震雷布
降霖雨蘇救苗稼利濟生民有功之日名書
上清一如
劄命火急奉行
　　年　　月　　日　時告下
　具位　　　　　(臣)姓(某)承誥奉行
　　　翦虹符批式




　　　上清移降洞章
元始一炁萬神雷司
　本司欽奉
　道㫖(洞章至斬/屍皆朱書)
　洞章所至萬神咸聽雷霆奉行違者斬屍
　昨照得今歲(入意)當司得此除已奏申
　天闕宸廷省府眞司備牒合屬希

　恩照應立限建壇節次告行詔赦符章委
　請雷君布降雨澤今刻期已(至/遇)未沐感孚
　見覩(某)方上雲行雨施而此處陰伏陽愆
　仰惟
　太上好生洪鈞播物其餘庶彙一視同仁
　何至彼此之間遽分雨暘之異非
　雷霆之有間實司宰之失迎事于
　天條宜彰神化爲此謹奉
　上清移降洞章告下者
　　　(空三寸符)

右洞章仰雷霆飛捷催督大使暘谷神君張
亞等雷部萬神速遵
元降奮揚武威於某方上見行風雨去處奔
雲走電移風掇雨來赴本壇以符
天信大注甘澤蘇救禾苗遇有間阻妖霓就
行翦滅其有怠慢職守亦請施行毋輙容情
立俟昭報一如
混洞女青詔書律令
　　年　　月　　日　時告下
　具位　　　　　(臣)姓(某)承誥奉行

宗師金闕昭凝妙道保仙通化一暉元君
　　　祭龍符檄(或發去同鐵符打潭用亦可但行/除后面五方龍王只書本處龍王)
元始一炁萬神雷司
　本司照應卑職叨參
　道法誓濟民生宣化承流召龍致雨昨據
　入意得此除已飛奏
　昊天宸廷箋申省府眞司希
　恩照應刻以某日至某日各以未申時分
　立限登壇召雷請雨外惟爾龍神夙有弘
　願捲水作霖以時澤物故得稟命

　上帝而戮力雷霆也今旱旣太甚民有憂
　色而龍潜于淵可弗起而曠所職乎是以
　謹具清酌庶羞之奠以昭祀干
　龍雷之神仍按沖科告行
　符檄
　　　空五行篆符
右符檄謹上請
東方青帝行雨龍王南方赤帝行雨龍王西
方白帝行雨龍王北方黑帝行雨龍王中央
黄帝行雨龍王雷霆司直行雨龍王當坊近

境山川溪源潭洞英烈行雨龍雷主者里域
社令等神請詳前因恭遵
元降即便駕景騰空興雲吐霧電掣流光於
萬里翻波捲水於四溟流布天河灌通斗極
的於所限日時前來本壇境土之内揚威奮
武結蓋掩曦翦滅妖霓誅鋤旱魃勉宣乃力
上廣生恩符到星火奉行急急準
玉皇上帝敕雷霆風火律令
　　年　　月　　日　時告下
　具位　　　　　姓(某)承誥奉行

祖師高元宸照法王清眞紫虚元君魏
　　　奏至極(言功)
具位(臣)姓(某)誠惶誠恐稽首頓首百拜
　上言(臣)不避風刀冒干
　天鑒(臣)昨據(入意臣)領詞䖍切依法禱祈
　仰蒙
　帝師垂憐眞靈恊賛得遂感通之願敢忘
　報效之私謹奉法部眞靈言功
　天闕乞按太眞儀格進品仙階尚賴霜簡
　寬刑金門下詔功疑惟重端祈遷擢於官

　班神化無方所冀顯揚於教法一切幽顯
　均沐
　恩榮(臣)恭遵
　元降告行符章牒發雷神聽候遷擢外未
　敢自專須至具狀奏
　聞者
右(臣)某誠惶誠恐稽首頓首百拜上奏
號令雷霆玉皇大天尊玄穹高上帝(玉陛下)
恭望
天慈赦臣僣冒矜允懇祈特賜

洪恩降付三省行下三官五帝天曹考功眞
司先爲(臣)某赦故誤之罪於積生宥冒瀆之
愆於今日其或行壇之際臨事之時符章經
訣寧免乖踈號召叱咤不知禁忌悉希
恩造咸與維新特頒
敕㫖遷擢臣所奉雷霆主令大神鄧燮正令
大神辛□行令大神張亞上清神烈陽雷神
君苟留吉陰雷神君畢宗逺九天捷疾焚炎
符使楊傑地司猛吏殷郊地祇陰雷主者温
瓊酆都馘魔元帥關羽天神龍水社諸部雷

神三山木郎大神雷公電母風伯雨師神君
四溟四丁大神當季行雨龍雷主者紫堂局
中天星地煞某州社令雷神三界直符四直
功曹九鳳破穢將軍近境各處山源溪谷潭
湫行雨龍神所屬城隍祀典里社諸廟英烈
神祇一切有功神靈乞按
太眞之儀悉與陞遷之命高下品級必使得
宜咸沾
寵渥之榮悉有欣慶之色然後益隆道法昭
闡玄風樂歲豐穰永免凶荒之運保人壽命

得依家國之安嘉被臣某等進道無魔修眞
有分罪除黑薄名籍玄都神氣充盈符法有
通靈之妙神威恊賛人天加仰慕之心一如
臣言以符願望(臣)干冒
天威下情不勝惶懼俯伏俟
命之至謹具狀上奏以
聞伏候
敕㫖
　　年　　月　　日具位(臣)姓(某)上奏
　　　可漏式

號令雷霆玉皇上帝(玉陛下)具位(臣)姓(某)謹内封
　　　方函式
奏　狀　上　詣
　　　　　　　　具位(臣)姓(某)謹外封
通明天宫(進奏)　　
　　　奏眞王(高上神霄玉清府)
具位(臣)姓(某)誠惶誠恐稽首頓首百拜
　上言(臣)不避風刀冒干
　天鑑(同前至)須至具狀奏
　聞者

右(臣)某誠惶誠恐稽首頓首端肅百拜上奏

高上神霄玉清眞王長生大帝(陛下)恭望
天慈赦(臣)僣冒矜允懇祈特賜
洪恩降付省府臺治行下三官五帝天曹考
功眞司(同前結尾)
　　　瓊書上諸祖師(清微肇慶官)
門下具位凡昧小臣某
　右(臣)某不避威嚴上塵
　聰聽退思罪戾難逭斧誅(某)幸以宿縁得
　生(某)州分野(某)布政司某府(某)縣(某)處建
　立(某)雷壇焚修伏念(某)雷霆小吏草芥微

　生不揣凡愚叨承正𣲖佩奉
　天寳常沐靈通第恐過著功微才庸德薄
　上虧
　恩造下負幽明言行乖違身心不淨褻瀆
　將帥干犯科條生養未酬宗先未度所當
　自劾略贖前愆仰冀
　道慈特垂寬宥某昨照得今歲(入意)臣領
　詞虔切依法禱祈仰蒙
　帝師垂憐眞靈恊賛得遂感通之願敢忘
　報效之私謹奉法部眞靈言功

　天闕乞按
　太眞儀格進品仙階尚賴霜簡寬刑金門
　下詔功疑惟重端祈遷擢於官班神化無
　方所冀顯揚於教法一切幽顯均沐
　恩榮除已具奏
　天廷希恩照應告行符章牒發雷神聽候
　遷擢外未敢自專謹具瓊書稽首頓首再
　拜上啓
清微宗主眞元妙化上帝
太初天君紫宸太華天帝

玉虚師相佑聖眞武女天上帝
三天扶教輔元大法師正一沖玄神化靜應
顯佑眞君
金闕上保高元宸照法王清眞紫虚元君
上清西華通慧元君
太極左宫仙公沖應孚佑眞君
九州都仙太史高明大使神功妙濟眞君
清微元上侍宸金闕昭凝妙道保仙元君
三天侍經龍光道明姚元君
三天侍御紫英玉惠高元君

洞陽上宰清虚玄應洞清華眞人
神霄玉樞使通慧明德洞昭朱眞人
清微都元右卿五雷院使保一靈祐崇惠李
眞人
斗中六通掌水使者混隱弘濟昌耀南眞人
清微察訪使雷淵廣福普化黄眞人
洞眞大夫清微廣明上卿西山眞息熊眞人
洞玄大夫清微採訪使泰智沖和彭眞人
清微採訪使洞淵塵外魯眞人
清微總章上卿元陽趙眞人(幕下)恭望

師慈允俞所請即賜轉奏
三天金關九宸玉陛請頒
洪恩降付三省府院臺部赤署即行宣告九
天三界四恊梵輔五帝三官天曹考功眞司
合屬去處咸令照應先爲弟子某赦故誤之
罪於積生宥冒凟之愆於今日其或行壇之
際臨事之時符章呪訣寧免乖踈號召叱咤
不知禁忌悉希
恩造咸與維新特頒
敕㫖遷擢(臣)所奉法中雷霆主令大神鄧燮

正令大神辛□行令大神張亞上清神烈陽
雷神君苟留吉陰雷神君畢宗違九天捷疾
焚炎符使楊傑地司猛吏殷郊地祇陰雷主
者温瓊酆都馘魔元帥關羽天神龍水社諸
部雷神三山木郎大神雷公電母風伯雨師
神君四溟四丁大神當季行雨龍雷主者紫
堂局中天星地煞(某)州社令雷神三界直符
四直功曹九鳯破穢將軍近境各處山源溪
谷潭湫行雨龍神所屬城隍祀典里社諸廟
英烈神祇一切有功神靈乞按

太眞之儀悉與遷擢之命高下品級必使得
宜咸沾寵渥之榮悉有欣慶之色然後益隆
道法昭闡玄風樂歲豐穰永免凶荒之運保
人壽命得依家國之安嘉被(臣)某等進道無
魔修眞有分罪除黑薄名籍玄都神氣充盈
符法有通靈之妙神威恊賛人天加仰慕之
心一如臣言以符願望實拜師尊元元罔極
之恩某冒瀆
威嚴下情不勝惶懼瞻師望道之至伏候
昭報謹啓

　　年　　月　　日具位(臣)姓(某)上書
　　　　　　　　謹　　　　　　　遣
　　　　　　　　九天捷疾焚炎符使楊傑操捧
　　　　　　　　上　　　　　　　達
　　　可漏方函式
清微宗主直元妙化上帝(道前)具位(臣)姓(某)謹内封
瓊　書　上　詣
　　　　　　　　具位小兆(臣)姓(某)謹外封　
清微肇慶宫(進上)
　　　崇明金元章告將吏
元始一炁萬神雷司

　昨照得今歳(入意)本司領詞䖍切依法禱
　祈仰望
　帝師垂憐眞靈恊賛得遂感通之願敢忘
　報效之私謹奉法部眞靈言功
　天闕乞按太眞儀格進品仙階尚賴霜簡
　寬刑金門下詔功疑惟重端祈遷擢於官
　班神化無方所冀顯揚於教法一切幽顯
　均沐
　恩榮除已具奏
　天闕箋申省府三界合屬請

　恩遷擢外合行
　元降崇明金元心章宣告者
　　　(空五寸篆符)
右章謹請
雷霆歘火律令大神炎帝鄧天君正令大神
青帝辛天君行令大神暘谷張神君上清神
烈陽雷苟神君陰雷畢神君九天捷疾焚炎
楊符使地司猛吏殷元帥地祇陰雷温元帥
酆都馘魔關元帥天神龍水社諸部雷神三
山木即大神雷公電母風伯雨師神君四溟

四丁大神當季行雨龍雷主者紫堂局中天
星地煞某州社令雷神三界直符四直功曹
九鳳破穢將軍近境各處山源溪谷潭湫行
雨龍神所屬城隍祀典里社諸廟英烈神祇
切有功神靈合遵奉
元降昭鑒皈謝之誠原宥冒瀆之罪懋積廼
德益勵厥司伺候
天恩下頒遷階進品恢彰神化共賛玄風一
如
元降律令

　　年　　月　　日　時告下
　具位　　　　　(臣)姓(某)承誥奉行
祖師高元宸照法王清眞紫虚元君魏
　　　開天符誥遞奏
清微開天寳章
　(臣)叨行道法誓濟民生仰蒙師造提撕將
　兵翊賛兹禱祈之感應合報效於神功謹
　具奏狀二方函瓊書一通上詣
　通明天宫神宵玉清府清微肇慶宫請進
　崇明金元心章告聞雷霆鄧辛張三大天

　君聖前(投進)合行
　元降洞章
　　　(空三寸篆符)
右洞章上告
九天捷疾焚炎符使楊傑同三界符使請速
持文字上奏
天廷天闕掌關諸君準此證應毋輙稽延立
俟
昭報章到奏行
　　年　　月　　日　時告下

　具位　　　　　(臣)姓　承　誥奉行
宗師金闕昭凝妙道保仙通化一暉元君


道法會元卷之四十九





