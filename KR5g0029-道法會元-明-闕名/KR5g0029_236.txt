










道法會元卷之二百三十六(三十七/同卷)涇五
　正一龍虎玄壇大法序
　昔漢天師修鍊大丹於鄱陽山丹成未服
　封閉於爐中忽一日有山神竊而餌之罄
　其所有天師遂怒作法役召天神斬之其
　頭復生天師言曰非汝之力乃吾神丹之
　功也與之立誓永爲下鬼血食一方今號
　湧頭大王即其神也天師復過信州之貴
　溪見其石壁嵓竇奇恠乃謂弟子王眞人
　曰山奇水秀虎踞龍蟠可復成吾大丹遂

　與弟子入山結廬修鍊神丹因監前弊乃
　飛神白于神霄眞王乃使翊衛大神趙公
　明統領二十八將八王猛吏五雷神兵等
　衆守護壇界乃得成就天師謂弟子曰吾
　丹服之便可昇舉然無功及民他日臣事
　三清得無愧乎遂挈入蜀奉上帝敕令戰
　鬼於青城山建立福庭二十有四治後奉
　帝命白日上昇自此號曰龍虎玄壇永逺
　輔佐行持勦戮天下不正妖魔實自龍虎
　而啓矣天師乃以石函封閉藏於鬼谷山

　思眞洞後有奉法之士得遇天師以夢授
　之因傳於世元帥將吏威雄猛烈興雲致
　雨甦厥焦枯次則伐廟誅邪掃除兇怪其
　餘禳官散事捕盗追魂有翻天覆地之功
　塞海移山之勢神功博巨筆舌難窮得之
　者切宜祕之謹叙其本末標于篇首以告
　來者仙源嗣法湛然子謹序
　　　主法
正一老祖天師六合無窮高明大帝
　　　主帥

神霄玉府大都督五方巡察使九州社令直
殿大將軍雷霆副帥北極侍衛三界大都監
急捉大將上清正一龍虎玄壇中天金輪執
法元帥趙公明字文才
　交脚幞頭黄抺額皁衣鐵甲左手鐵索右
　手鐵鞭立如蔚遟形像黑虎隨侍
　　　副將
左垣大將王元帥(眞)
右垣大將高元帥(萬)
　　　三洞精兵

上洞金輪大將陳(烈)
中洞内臺追魂大將黄公正
下洞金甲將軍林(元政)
統兵四大猖烈將軍田(苟)田(留)郭(碧)寶(堅)
　　　統轄二王
無比報讎王伍員　天下都猖王白起
　　　八王猛將
正一那吒王吴(宛)　副將黄(友和)
蠻雷盡命王唐(開)　副將劉(友華)
持枷生殺王譚(超)　副將鄧(邦進)

烜赫長生王王(賓)　副將黄(友偉)
掣電轟光王雷(轟)　副將王(明佐)
遍天搜捉王龔(狠)　副將陳(友端)
江河淮海王張(彪)　副將董(瑞睦)
翻魂定命王何(魁)　副將李(夔)
　右八將相貌兇惡前結𩫾髻後披髪紅抺
　額皁衣青脚纏跣足各有所執鐵槍枷棒
　斧索叉戟弩並騎龍
　　　八猖猛將
起魂大將軍孫(勝)飛魂大將軍蕭(石)

攝魂大將軍范(吼)鏁魂大將軍(史吸)
縛魂大將軍惠(忠)鞠魂大將軍(龍驤)
收魂大將軍羅(義)迷魂大將軍(孫眞)
　已上八將青面相貌獰惡並皁衣披髮跣
　足紅抺額騎虎各執黄旛豹尾鈴杵碪槌
　鼓角而來操略英雄神通廣大若欲差使
　執旗召役立有報應
　　　五路先鋒　(並係雷霆報事使者)
東方發兵布陣大將劉(元達)(虎頭/人面)
南方發兵布陣大將張(元伯)(馬頭/人面)

西方發兵布陣大將鍾(仕季)(鷄頭/人面)
北方發兵布陣大將史(文業)(猪頭/人面)
中央發兵布陣大將范(巨卿)(鬼/相)
　　　二十八宿將
角亢氐房心尾箕東方七將
井鬼柳星張翼軫南方七將
奎婁胃昴畢觜參西方七將
斗牛女虛危室壁北方七將
　　　部下神將
五方天傷雷神

金輪帳前左領兵將杜(文忠)王(文舉)
金輪帳前右領兵將傳(超)武彪
金輪帳前掌法判官趙(德明)
金輪帳前助法猛吏李(自明)
金輪帳前直符使者孫(志明)
金輪帳前監印使者許(祥)
金輪帳前執旗賀蔣鍾楊李五使者
金輪帳前直壇土地
金輪帳前和合大神賀(喜)
金輪帳前生擒活捉猛吏劉(勝)

外壇一十六員將吏局中無量神兵猛吏
　　　修用次序
　淨穢畢歩破穢罡存壇場内外悉皆清淨
　却澄念凝神上香再拜長跪啓告曰
玉華散景香凝九炁之天寶篆騰芳煙滿十
方之界雖道由於心學必信假於香傳一捻
纔焚萬靈洞鑒具位臣姓某焚香啓奏
太上無極大道金闕九清上帝神霄三師帝
君諸天主法高眞日宫月府帝君南斗六司
執法眞君北斗九皇樞轄眞君十一大曜雷

霆威神眞君天罡大聖節度星君三元三宫
大帝北極四天上帝祖師六合無窮高明大
帝王趙二玄眞人正一女師嗣師系師列位
眞人神霄啓運雷霆火師汪眞君金門羽客
林王侍宸二眞人諸法演派歷代師眞三界
十方應感列聖恭望至眞至聖上極上靈俯
賜恩光同垂證鑒恭進香茶表誠供養適延
眞馭已降靈場具有情忱謹當披奏(入意)
向伸愚意已具敷宣以今依法宣召神霄玉
府正一龍虎玄壇元帥趙公明並三洞精兵

八王猛將合部吏兵各赴行壇聽今委用(臣)
今未敢自專先謹啓聞仰覬洪慈允兹投懇
特賜㫖命帥將昭顯神功式符虔禱之忱用
廣玄元之化(臣某)下情不勝激切俟命之至
謹啓
　次念金光呪變神歩護身罡畢先召直符
　孫志明傳香告請主帥衆將
　　　召直符呪
出乎震齊乎巽陰陽不測之謂神順乎天應
乎人徃來無窮之謂聖欲宣元帥必仗直符

(某)院行壇焚香關召金輪帳前直符孫使者
速至壇前有事差遣宻念孫志明孫志明速
現形疾使者旣臨仰勞傳此信香徑詣
神霄玉府宣召上清正一龍虎玄壇金輪執
法大元帥趙天君副帥金輪大將黄將軍三
洞精兵八王八將五方天傷雷神五方發兵
布陣先鋒(雲)臺中興二十八將四員猛將諸
大猖兵猛(吏)五虎六毒大將合部無量精兵
等衆火急到壇有事指揮(疾)
　存直符使者齎香持符直衝霄漢而去

　　　第一召呪
微妙眞空神霄雷公驅雷役電熾火行風何
神不伏何鬼敢衝神威一到萬鬼滅蹤正一
敕召速降中宫謹召上清正一龍虎玄壇金
輪執法趙元帥速赴行壇有事指揮吾奉
正一老祖天師六合無窮高明大帝敕
唵□□呢嚤唎吽娑訶攝
　取東南炁吹自己左右
　　　第二召呪
敕法將趙公明敕法將速現形唵部臨唵部

臨部𠳤臨敕煞攝
玄壇元帥提索揺鞭指揮八將勇猛當先持
戈仗劒金鼓轟天聞吾呼召立降壇前急準
神霄玉清眞王律令
唵㕤吽㖂喉唎敕急攝(一炁/八遍)
　呪畢以左手雷局向巽方金光中吸引元
　帥入于中宫混合片時就提起吹出壇前
　分明如對部從衆將洋洋左右再念呪曰
仰啓龍虎玄壇將金輪執法趙天君三十六
員大神王二十八宿威猛將移山拔樹掀宇

宙驅雷掣電耀乾坤飛符破廟搜鬼崇急捉
急縛妖魔精蒙魂附體傳事意提索揺鞭驚
鬼神捉賊呈形散官訟賞善罰惡禁寃魂人
遭百病告得痊我有萬願隨心聲八王猛將
當先鋒四方大力如雲屯天師有㫖速遵依
發兵布陣列旌旗聽吾號令速報應功成行
滿昇天墀急急如
正一老祖天師六合無窮高明大帝律令
　存至諷誦經呪崇奉
向來諷宣神呪用助威光虔以牲酒凡儀敬

伸祭奉
伏聞威雄凛凛猛烈巍巍每上青山累拔虎
狠之尾幾經碧海慣誅蛟蜃之頭惟忠惟孝
而輔佐國家同德同心而護持道法凡有差
遣悉效馳驅火令奉行明彰報應謹陳微禮
少勞神威
　宻念變化呪祭獻畢宣公文隨事差遣
　　　遣呪
天兵天兵大顯威靈封山破洞伐廟除精能
開枷鎻取出冤魂囚者得出訟者得寧官司

善解公吏俱欽使他必敗使我必成無知小
鬼不敢來侵吾有八百大將九千厲兵捕收
邪鬼押赴雷霆絶却汝性食却汝心敢有拒
逆化爲微塵急急奉
正一老祖天師六合無窮高明大帝律令敕
　　　化錢
火鈴炎熾上下八方萬神侍衛永斷不祥急
急如丹天流火律令當職恭承
天命掌握帝符專正一生殺之權受天師賞
罰之任令下急如風火法布疾若雲雷三界

不得稽延一時明彰報應吾在壇前卓劒相
待疾(下/令)
　雙手雷局歩風火雷令罡下令噀水化爲
　雲霧存帥將轟發而去
　　　還神呪
天靈神敕令行三界内鎭乾坤行事畢各還
身後召又到一如故事
　　　召遣如意符
　　　太陽帝君　　吾奉神霄　　敕召
　　　照徹乾坤　　眞王敕　　　主帥

　趙公明準　　謹遣主帥趙
　令急至　　　公明速去
　鄧伯温　　辛漢臣　　蕭天祐
　雷火神　　飛火鈴　　火中精
　牢縛將趙公明疾速去牢
　縛牢縛越牢縛急急攝



　右符書畢再於日字上書趙公明急急(至/去)

　就念二十八宿運筆塗之再念
唵吽吒唎娑哩嚩娑訶急速疾至(發遣/云)急速
疾去一如
正一老祖天師律令敕
　左手掐卯文取東炁吹符上彈訣如意行
　用或佩帶或鎭貼如吞服則隨證虛實各
　用湯使無不應驗
　　　趙帥本身符
　　　太陽赫赫　　公明公明　　奉上
　　　現出金輪　　速現眞形　　帝敕

　收捉　　天煞地煞年煞月煞日煞時煞
　邪精　　玄壇元帥奉敕煞一切邪魔皆
　受　　天攝地攝地攝天攝　　開天門
　煞　　無道鬼神盡皆捉攝　　閉地户
　留人門塞鬼路　　左執鐵鞭震動乾坤
　穿鬼心破鬼肚　　風雷電光霹靂攝
　　　右提鐵索攝捉如靈二十八宿
　　　猛烈精兵念二十八宿書索
　前驅雷電　　貪巨禄文廉武破
　後起風雲　　魁𩲃𩵄䰢魓𩳐魒

　八王猛將部領諸神　　風火神惡疾速
　速入符中報應分明　　追捉急急如神
　霄眞　　圓我晃燿
　王敕　　照敗魔群




　　　敕符呪
金輪元帥禀令霄穹神靈到處殺滅邪兇鐵

索牢縛莫令西東鐵鞭施處鬼神滅蹤唵□
□吒□□吒娑訶急急如
正一老祖天師六合無窮高明大帝律令敕
　　　和合符




唵總持唵總持汝速至汝速至頻迦夜迦相
向來和合利市來大藥叉王來速送來五方

和合來迦那敕煞攝
　右符和合一切事右手執筆左手掐巳文
　念呪取炁吹筆上朱書陽日用墨書陰日
　用隨事和合念呪
天和合日月星地和合萬類生人和合精氣
神速召和合二聖者南方赤帝敕北方黑帝
煞玉女送魂來急攝急赴來吾奉二大聖者
敕唵天地人速和合急急咄咄吽吽攝

道法會元卷之二百三十六











