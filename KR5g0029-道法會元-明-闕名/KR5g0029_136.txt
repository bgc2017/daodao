










道法會元卷之一百三十六東四
　太一天章陽雷霹靂大法
　　佐國祈求飛罡大令
　　　太一止漂水衝漂萬姓屋宇天令
太一天章陽雷霹靂專司令
　本司係
　揈天便宜節制水火不常之事凡淫水過
　度虛䧟人民漂蕩屋宇皆是孽龍潜蛟作
　害穿破山巖水穴陂塘是致洪水四泛不
　能得止今批上令者


　乾坤符誓飛出三清太乙所治八方水扄
　天上地下泉脉龍神天三十六地三十六
　制水有度不得亂經今日淫蕩有害生靈
　吾爲天主何令不行敕爾昊元青帝大炎
　壽帝刃光白帝奏淵黑帝青草洞庭玄元
　鏡湖蓬島三司治龍水庭主水女傷七煞
　吏兵太上碧津神珠天河收吸諸水月中
　斂神波浪不湧孽龍束形逆天蛟蜃驅縛
　雷霆三千六百破邪將軍主治逆水保護

　生靈限(某日)時報應
　北斗七星上接雷霆北斗七星下分水靈
　北斗七星罩龍藏形北斗七星斬蛟滅形
　今日下令三界敬聽一如上願普地無傾




右天令付星帥(太陰水準)
太一揈天之令疾速告諭九江八河四海五

湖諸處水源司扃多方日下治水歸源不得
漂蕩人家屋宇又恐某處地頭或有作□蛟
蜃奔破山崖流水不止即與追捉押赴
雷臺治罪施行
　　年　月　　日　時批行
　具　法　位　　　　　　姓(押)
　度　師　銜　　　　　　姓
九天掌雷採訪使應元保運眞君(在天)
　　　止分野火灾肆害燒人屋宇天令
太一天章陽雷霹靂專司令

　本司係揈天便宜節制水火不常之事今
　見(某)處地分不時火發廷燒人家屋宇深
　慮源源不已實爲大害本司豈容坐視恐
　是火殃火神一時乘數所然肆行酷毒今
　批上令者

　乾坤定位兩儀日月五星四曜循執易行
　退留伏逆灾害妄生火殃飛落光影耀地
　散漫變化燒害生靈敕爾三官九辟四野
　主持權衡大帝有命敕下雷霆摇動畢宿

　升陰滅陽雲雨散靈風庭蕩形心尾之宿
　伏火藏精南斗火官南部火靈明提上令
　檢察鬼營不許容隱火殃邪神非天之令
　非神之鬼剪首束形押送雷霆九江九河
　四瀆元君運水吸精滅除火形從揈下令
　不得少停　　　　　限某日時報應
　南方之使丙丁之君擲火流鈴飛移走撞
　八目九晴二十四吏三千萬神從我上令
　火灾立停玄天蕩蕩五雷雹驚飛沙走石
　流火潜奔




右令章付都天星帥火準
太一揈天令疾速收分野行火灾火部一切
神聖即時回司不許再有延燒如是火殃火
神乘亂爲禍不已者攝付
雷臺斬伐施行
　　年　月　　日　時批行


　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　止地動不祥事令
太一天章陽雷霹靂專司令
　本司係掌握揈天三十六令號召三界鬼
　神今見(某)府縣地分於(某)日以來地動不
　安民心驚憂恐致變異不祥本司約以受
　法之日曾對
　天立誓佐國救民今批上令者

□
　敕天之威太一天尊開闢三才驅治五方
　五行之炁土后土皇土將土相土公土母
　土下君侯二千石禄土官中央太皇不能
　主治四孟四仲四季之神干犯我刑例當
　與誅今敕此令東方震宫南方離宫西方
　兊宫北方坎宫乾坤艮巽之神今日地動
　止絶不祥五方故炁土石精靈收付北溟
　永絶沉零
　雷揈之敕天地咸驚今日上願四海和寧

　國安民豊欣樂泰平黄神秉鉞奉敕而行
　制地解土一如令行　　　限(某)日報應
　令飛三清命下九天捕逐群兇以安萬民
　日月天兵揺天動地九水四明天門地户
　爲我者生逆我者亡我今下令太一正行




右令章付都天星帥(士羅計準)

太一揈天之敕疾速鎭定地脉告諭地下二
千石官堅牢地神九州社令等即令安妥不
得揺動妄興禍變如違依令送
五臺治罪施行
　　年　月　　日　時批行
　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　息干戈戰爭塗炭生靈令
太一天章陽雷霹靂專司令

　本司係掌太一十神在符令之中役使專
　止兇變塗炭生靈事今(某)州縣干戈競起
　民命可傷本司仰體
　太上慈悲聖后元君發弘大願普救世人
　除已奏聞求解厄難本司合批上令者

　天皇皇地皇皇人皇皇色蒼皇分三才列
　五行使天炁清烈地炁澄寧五兵亂殺萬
　民震驚流血萬里穢炁上升敕爾太白速
　速潜形惡奸消滅兵革不興大火執誓左

　右神靈乾坤列誓雷霆發聲四聖治世五
　嶽出兵奉承玄章斬馘惡人列號摧伐寸
　草不存兵不染血顯吾慈仁三官承令五
　帝催行今日下令干戈永寧普天率土民
　稱太平察訪羅林檢奸捕精受帝禹經立
　躋承平
　天摧令地摧令人夷令兵革息災害停日
　月明璇璣行大帝令急急行





右令章付都天星帥金準
太一揈天之敕疾速消除干戈之禍俾境土
安寧人民樂業應戰爭之地一切殺氣血厭
並付察訪羅林收付地下萬丈不得動作一
如揈天火急奉行
　　年　月　　日　時批行
　具　法　位　　　　　　姓(押)
　度　師　法　銜　　　　姓

九天掌雷採訪使應元保運眞君(在天)
　　　征討盜賊寇竊殺害生靈令
太一天章陽雷霹靈專司令
　本司係掌握雷揈天令統攝二十八宿今
　見(某)州縣地分盗賊强寇放火殺人鬥扺
　官兵殘破州縣本司惟念生靈深可哀憫
　除巳具奏
　雷揈大帝乞降帥兵及督發九天三界五
　嶽四瀆將兵前去所屬地分佐助官司將
　兵同共捕滅多方陰助神力止絶奸横今

　批上令者

　轟天驅攝震乾坤斗女執摧柳宿行玉文
　開明四海寧邪風惑扇盜賊興左召火鈴
　燒賊群右召雷斧碎賊形賊之靈賊之神
　一時隨令俱滅形黄神斬刢百鬼精大帝
　之化天地平奸兇䘮魂並誅心帝兵所至
　悉潜奔吾有三千七百七十吏兵何神不
　使何令不行今日上願國祚安寧九天摧
　煞噉煞雷兵都天雷帥轟動雷霆我今遣

　令諸帥奉行天不容地不載人民道泰賊
　勢亡奔限(某)日時報應
　上朝諸星下接五嶽天回地轉星移斗行
　令下賊死萬民安生吾令所至天地咸寧



右令章付都天星帥孛準
太一揈天之令速部本帥下兵馬督發令上


所批九天雷兵都天雷帥雷將雷兵三界五
嶽四瀆兵馬併力征討前項逆賊黨類早令
敗獲使人民安迹境土平寧急急如令奉行
　　年　月　　日　時批行
　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　止奸伐叛天令
太一天章陽雷霹靂專司令
　本司係代天行令輔正除邪之司凡有

　五逆十惡叛亂綱常潜行陰謀等事今見
　作(某)事實爲不軌本司豈容坐視今批
　上令者

　太一正行魁泛玄章天欲常清不清則濁
　地欲常寧不寧則動人欲常安不安則亂
　吾統三界主治綱常發令施行安撫生民
　封部夷落干國亂常狂孽謀議自取滅亡
　逆鱗逆甲黄頭天兵萬萬億億奪魄斬魂
　奸不害順逆不反正日月明明雷霆轟轟

　風雨蕩蕩霹靂發聲天不順逆人地不容
　亂民摇天動地布將列兵返投䧟阱制伏
　奸群梟頭碎尸萬斷毒刑五行正令三界
　肅清諸天惡煞隨我令行諸天惡將聽我
　令行綱常不亂帝道興隆玉符告下普地
　無傾　　　　　　　限(某)日時報應
　泛章罔極天旋地行黄神越章逐捕群兇
　天地神明無私可容普天率土向化率賓
　急急如律令





右天令付都天十大星帥準
太一揈天之令速部雷公都部霹靂煞伐威
神誅伐(某)人不孝惡逆情罪依限施行大施
雷斧明彰報應如令火急奉行
　　年　月　　日　時批行
　具　法　位　　　　　　姓(押)
　度　師　法　銜　　　　姓

九天掌雷採訪使應元保運眞君(在天)
　　　翻天覆地號召三界令(皂紙雌黄/書朱印)
太一天章陽雷霹靂專司令
　本司乃揈天便宜之司凡三界神祇並
　在號令之下昨據(某入意)承本司(某)日符
　牒以爲常文致(某)事違慢今巳貝奏
　雷祖闕下乞正其罪外本司合舉行
　條章今批令者
□□
　太一有命總禦萬靈日月星辰海嶽幽扄

　天上天下聽令而行我今遣敕天地昭明
　山嶽摇動鬼神震驚七十二將催我令行
　都天霹靂照令行威天官以下違令者降
　於地地官以下違令者降於水水官以下
　違令者降於重扃五嶽四瀆名山大川有
　名之神無名之鬼違者一例碎形
　　　　　　　　　限(某)日時報應
　天無返星地無返神太一正化萬劫常行
　星不順度斬首黄神神不守典永鎭泉扃
　開闢天地主領雷霆三界之上三界之下

　曰神曰鬼犯此令者五臺梟形




右天令批付都天星帥(羅計)遵依
太一雷揈大帝元降敕令號召(某)處不遵
大法(某)神攝付五臺治罪根究某日承受本
司符牒不遵依事理施行
　　年　月　　日　時批行

　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　提日携月調和陰陽令
太一天章陽雷霹靂專司令
　本司乃　揈天便宜之司凡風雨霜露雪
　雹雷霆皆在指揮之下昨據(某入意)本司
　已爲施行今經幾日不獲感應蓋縁劫會
　厄數難以祈求本司爲憐天下百姓無辜
　受饑餓之苦除具奏

　慈悲聖后元君乞解釋厄會致雨外今批
　發上令者
□□𤌿
　揈天大律皇天正生皇地正長日月所照
　星辰合同與天地合德與日月合明與雷
　霆合威五行之炁主生萬物陰陽不和天
　地閉塞陰中有陽陽中有陰驅日挾月呼
　風召雲普天率土民稱太平揈天聖后慈
　悲敕行何雨不降何龍不遵山嶽揺動四
　海奔傾　　　　　　限(某)日時報應

　太一抗天執曆御符何星散亂何宿敢行
　天河内外八百萬星萬星有扄亂行者刑
　人民不幸災禍肆興致使旱魃妖氣阻雲
　宻雲不雨狂風肆威天有日月方可清明
　今召兩曜與吾調平有犯者斬明告諸星
　雷揈正令急急奉行


　　　　　　　　　　　　　　(日月合/璧令符)



右令批付都天星帥(日月)遵依
太一雷揈大帝元降敕命走日運月呼陰召
陽騰雲炁以致甘霖掃旱妖而成樂歲大施
霶霈普潤焦枯茂積
玄功立彰報應火急從令督發施行
　　年　月　　日　時批行
　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　移潭會龍移海掣雨令(爲本境無/龍行此令)

太一天章陽雷霹靂專司令
　本司係揈天便冝之司掌握天下三十
　六龍祖昨據(某人入意)本司已經施行去
　後未獲報應切縁本鄉並無靈跡龍潭難
　以投進眞符玉札所以愆期今合指射(某)
　縣(某)處龍潭主者即煩火急會同本部得
　力龍神移海負水限某日前來(某)處地分
　大施霶霈普潤根荄利濟有功奏聞
　天闕今批上令者
霅□

　太一行霅移海使者九天之精號帶龍門
　天有地户地有天門星辰日月四炁長存
　布天役星布地役龍節制風雨移易神靈
　五方□雷使者𥩐□一飛萬里速至龍庭
　召龍負水風雨速傾揈天有令萬神咸聽
　　　　　　　　　　限(某)日時服應
　敕四州九江九河北玄河伯吕昌九谷元
　神靈臺漢明十二溪眞平侯掾吏主治風
　雨合炁興雷攝召地炁止絶旱魃三千玉
　女八萬吏兵常在我傍驅龍正行


　　　　　　　　　　　　　　(移龍掣/雨眞符)


右天令批付都天星帥(羅計孛)遵依
太一雷祖揈天大帝律令立便前去移動(某)
處龍潭主者押龍上昇致雲吐水速來(某)處
大施霶霈普濟旱傷蘇救禾苗以全民食一
如揈令火急奉行
　　年　月　　日　時批行

　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　驅火引日致晴伏陰令(緋紙粉/書朱印)
太一天章陽雷霹靂專司令
　本司𨽻
　雷祖揈天之司掌水火不調之事昨據(某)
　處投詞(入意)至今陰霾不散太陽不升有
　妨農刈若三日重陰禾穀必爛絶民之食
　本司雖已具奏

　雷祖及申太陽宫而未得降
　㫖今日事勢急迫便宜行事合驅火星引
　起日輪出現致晴今批上令者
□□令
　太一使者風火之精雷電飛火驅攝陰雲
　吾召室星催出日輪熒惑使者丙丁將軍
　燒天烈地飛動火鈴陰伏陽生正道開明
　玉符眞令日宫敬聽山川衆靈寒炁閉雲
　雲炁四散普地開明鄧化運令驆騑正行
　有違上令如逆

　雷揈急急　　　　　限(某)日時報應
　元翁正炁九海玄君河上玉女倉明大神
　主持月節止住雨霖萬物遂性二氣和平
　三部天官止災致晴天令所下萬神咸聽


　　　　　　　　　　　　　　(致晴伏/陰令符)

右批付都天星帥(太陽火星)遵依
太一雷祖揈天大帝敕命火急出執法天宫

徑入太陽宫升騰陽光收伏群陰使雲炁四
散天下萬物遂性和平準依
雷令火急奉行
　　年　月　　日　時批行
　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　驅羅計收擒逆天妖星令(皂紙朱/書朱印)
太一天章陽雷霹靂專司令
　本司係雷祖揈天之專司凡周天三百

　六十五度星宿盡𨽻號令之下昨據(某)處
　(某人入意)本司節次施行惟是考召乃是
　逆天妖星下世作孽害人所以飛天著地
　收制不得委實抗拒
　大法滅裂符章本司計已窮竭又豈可縱
　容其害人性命不爲勦除惟太一有羅計
　二星帥實諸宿之所忌合批上令役使者
□刢
　太一有令斬伐妖星南靈點眞火輪精手
　執火車走乾坤飛罡昏日暗天地南方鎭

　殿火輪神火光連天奔世界脚踏雷車霹
　靂轟開天立地雷揈令左右羅計動火兵
　圍定天地三十六飛沙走石列石行大帝
　玉符頒正令逆天妖星今滅形吾今驅使
　敕令下急急星帥領兵行
　　　　　　　　　　限(某)日時報應
　太一□雷叫天刢行朝天鎭海霹靂行征
　使者王涓收擒妖星天門開我地户通神
　三千六百歩步隨身使者王溳速去疾行
　急急斬伐無道妖星安邦佐國永保長生


　　　　　　　　　　　　　　(收擒妖/星令符)


右批令付都天星帥(羅計)遵承
太一雷祖揈天大帝律令火急驅捉某處爲
禍逆天害人妖星鬼精併送五臺戮形仍請
大震霹靂以爲信驗急急遵
律疾速奉行
　　年　月　　日　時批行

　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　驅火孛憾靈燒霹邪神令(緋紙皂/書朱印)
太一天章陽雷霹靂專司令
　本司係掌太一便冝之事專雷霆煞伐之
　權凡十大星帥内有火孛二帥正𨽻本司
　霹邪之任昨據(某)處(某入意)遂具奏
　雷闕檄發都天雷公霹靂殺伐至時陰雲
　四起霹靂雖動而樹木未碎廟宇未燒必

　有阻截本司契勘此處邪神違背
　天條害人性命於天律豈容存留今役火
　孛二帥躬親統霹靂行令者
□閫□(謂難打樹木/難燒廟字)
　太一眞功被列三清都天霹靂火孛正行
　回到倒地大振雷聲風車撼動飛戈飄戟
　擲劒走鈴流火八衝燒煉邪神劈尸萬里
　巨天戮形皇天不容皇地不戴鬼死雷下
　魂絶無生雷揈有令今日行刑疾疾速速
　嗚哩喴呵囁　　　　限(某)日時報應

　風雷雨雹電威劒化神鋒破邪並斬鬼斷
　根並滅踪前有都天帥後有大雷公飛劒
　諸神王破邪諸金剛霹靂撼天路豪鈴奔
　攝行風雷雨雹電星帥聽令行敢有抗逆
　者一例與滅形

　　　　　　　　　　　　(燒劈邪神令)
　　　　　　　　　　　　(符藏名呪盖)

右批令付都天星帥(火字)遵依

太一雷祖揈天大帝律令疾速驅發火雷燒
除某處邪神所附樹木壇廟大震神威火急
明彰報應切待奏功施行
　　年　月　　日　時批行
　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　回雷收電點將復壇令(黄紙朱/書朱印)
太一天章陽雷霹靂專司令
　本司係太一揈天便宜之司掌握雷霆

　昨據某處(某人入意)本司遂已具奏
　天闕及曾符檄雷霆興起霹靂今來已蒙
　施令訖自合收威停怒回司伺候奏功不
　謂有何縁故今經日久愈見雷霆震怒轉
　急切慮别有扺誤事件合行復召回壇聽
　令别有擊伐候本司審詳事理的實方行
　役使今批上令者
　　　　(謂起霹靂殺伐後雷威/電光不止其勢愈急用)
　太一直日□雷大神執定乾坤何神不使
　何令不行上朝天地下列崑崙浩浩蕩蕩

　令行乾坤違令者斬順令者生𥉔雷使者
　□雷將軍𤌿𧫷行霅李□收點不得容情
　　　　　　　　　　　限(某)日時報應
　神炁靈靈統攝雷霆吾傳此令分付十星
　吾在壇前執令守候□□雷霆一時不至
　一刻不臨先斬傳令次奏
　雷揈太一布眞諸將遵行

　　　　　　　　　　　　　　(點將回/壇令符)



右批令付都天星帥日遵依
太一揈天大帝元降敕令火急傳令當日行
雷行電大神疾速收歛威光即時回壇伺候
本司别有急役如違上令如逆
雷揈急急準令疾速奉行
　　年　月　　日　時批行
　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)

　　　霹靂搜龍震威傾雨令(青紙墨書朱/印亢陽用)
太一天章陽雷霹專司令
　本司係　太一碧玉内宫掌管節制天下
　三十六龍祖昨據某處(某入意云)本司節
　次施行未見大彰報應必是劫數所會或
　是　帝敕封鎖潭洞又恐潜龍畏懼日勢
　火炎不肯出潭行雨即今亢旱之極豈容
　坐視皆本職之無德致大法之未應本司
　一面貝奏待罪乞加重責外今批上令者


　天上三十六地下三十六天罡三十六各
　從二十八昏天霹靂功德正行撒風致雨
　威震乾坤羅㬋撼地黑炁衝天計都破泉
　洪波肆流五方龍祖龍父龍母龍子龍孫
　三十六眷屬上接天象下接地形乾羅荅
　那威攝龍庭吾今用汝斬雹搜龍太一靈
　官與臣歷俱　　　　限(某)日時報應
　九天□靈使者水位之精雷火走兵千千
　萬隊逐陣行兵浩蕩日月驅擊龍庭(臣)今
　下令星帥正行奔天地鞭懶龍臣有三千

　六百步歩隨身明執金鼓努目攝雷撼龍
　飛騰風雨大作勿誤天庭




右令付都天星帥月孛遵依
太一雷揈大帝元降
敕令大震霹靂搜龍震龍傾倒四海大降甘
雨如令報應不負雷揈急急奉行

　　年　月　　日　時批行
　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　流星興雷掣電煞伐令(皂紙墨/書朱印)
太一天章陽雷霹靂專司令
　本司係　揈天便宜之司掌握太一雷電
　霹靂之權昨據某處(某人)詞稱今有某處
　邪鬼依附(某)樹前後傷害人命不少又有
　(某)處邪鬼在某家爲害亦已傷人性命皆

　逆天無道鬼神若不去除曷絶後患除已
　具奏
　雷祖揈天闕下乞會將興霹靂誅伐(某)處
　邪源外今批連珠流星令者
　太一眞令專司奉行執雷呌天雷電正行
　都天霹靂開闢乾坤五方雷電莫錯□神
　靈威烜赫日月不明破邪金剛護法王神
　金精猛獸巨蟹䕫龍吞魔食鬼煞伐精靈
　總雷元帥布擺雷兵雷揈有令驅雷正行
　　　　　　　　　　限(某)日時報應

　角亢連天氐房震威星尾號帶金票執旗
　圍天遶地收斬不停抗天赤曆霹靂雷公
　立地號令正破天罡萬神禀命雷威正行


　　　　　　　　　　　　　(流星興雷/掣電符)

右批令付都天星帥(木金)遵依
太一雷揈大帝元降
敕命流星起趕雷震電飛煞伐行刑去邪立

正如令急速不違雷揈急急奉行
　　年　月　　日　時批行
　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　移星換宿運化八方令
太一天章陽雷霹靂專司令(疫毒/流行)
　本司係　揈天便宜之司凡分野有災疫
　毒死亡太重合係本司檢察今契勘皆是
　凶惡星煞飛移入於分野致生厄毒若坐

　視縱容必至不便本司已具奏
　雷揈闕下乞付十神點檢各歸元度外今
　批上令者
　混沌開闢二儀定形日月星宿運行自然
　天下人民養育群生天不常清地不常寧
　經緯不正星辰不停戾炁妖怪積結害人
　民不聊生常苦考形大上好生慈悲而行
　今日符告運化八方五星散彩諸宿停威
　各安分野不得飛移當從
　揈天正令所行　　　　　限(某)時報應

　五星眞老六甲六丁上於九天下於九地
　震擊雷霆飛騰風火移星易宿四炁均平
　二十八宿隨我令行

　　　　　　　　　　　　　　移星換
　　　　　　　　　　　　　　宿令符

右令批付都天星帥(木)遵依
太一揈天大帝元降敕令移星換宿正度順
躔掃妖戾於北溟召和風於東海四炁朗清

萬民安泰如令所告急急奉行
　　年　月　　日　時批行
　具　法　位　　　　　　姓(押)
　度　師　法　銜　　　　姓
九天掌雷採訪使應元保運眞君(在天)
　　　令牌(令上/天篆)

　　　風雲雪霜

　　　雷電露雹

　　　雷令




道法會元卷之一百三十六


