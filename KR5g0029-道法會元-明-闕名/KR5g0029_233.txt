










道法會元卷之二百三十三涇二
玄壇趙元帥祕法
召符使呪
神霄有令號召萬神疾速風火如谷應聲急
急如律令雷霆都司焚香告召
玄壇帳前符使李吉疾速赴壇有事指揮攝
呪畢以左手飛辰戌斗罡
魅𩳀魅□□□□
存東方青雲飛至壇前以劒訣劈開功曹
立現

適伸告召已沐降臨仰煩神力只今爲吾齎
持信香符命速即徑詣神霄府關召
正一龍虎玄壇金輪如意執法趙元帥合部
吏兵各各與汝到壇有事差遺疾
存符使齎香徑直飛空而去即念召本帥
呪曰
神霄副元帥正一趙公明金鞭耀星影鐵索
鎭山鳴將吏隨左右黑虎現威靈吾奉帝命
召分明速現形急急準
老祖天師六合無窮高明大帝律令

微妙眞空神霄趙公驅雷役電走火行風何
神不伏何鬼敢衝神霄令勑違逆不容神虎
一噉萬鬼無蹤正一勑召速來巽宫玄壇蠻
雷龍虎神靈主將猛烈八王威雄枷栲捉縛
进打押兵天將猛烈立便風行聞吾呼召疾
速來臨急急準
神霄玉清眞王長生大帝律令勑謹召
九天遊奕使趙公明元帥火速赴壇有事指
揮疾
念祕呪九遍

勑法趙公明勑法將來速現形勑法趙公明
勑法將來弔鬼神勑法趙公明勑法將來似
鬼形唵嚙𡄦嚙𡄦𠳤𡄦𠳤𡄦𠳤𡄦𠳤𠳤𡄦𡄦
𠳤𡄦勑煞攝娑訶
存功曹請元帥及諸將吏俱至壇前
三召呪
㕤吽唎□喉勑煞攝唵鳴蘇提嗚蘇提速帝
來達伽來輪刀舞劒來披頭散髮來提頭藥
叉來呼風嘯雨來八將猖狂急急催唵縛縛
勒勒伽禁攝娑訶

存巽户現一美人用舌尖書一鑛字呬出
向巽户上存美人化成金毬子以鼻吸入
肺宫混合口中呬出作一唵字一聲玄壇
現本相黑虎諸將侍立向隨左臂後吸炁
入身中常納青黑二炁相合在黄庭吸華
池水潄想白炁混合吸入左偏立聽策役
焚香告召
玄壇部下亞副二元帥五方和合賀將軍黑
虎郭大神正一哪吒王吴宛副將劉守中蠻
雷盡命王唐開副將黄友棹持枷生殺王譚超

副將劉友革烜爀長生王王賓副將陽明全
掣電烜光王雷轟副將鄧進邦遍天摻地無
量王龔狠副將陳友端江河淮海王張彪副
將黄端陸翻魂盡命王何魁副將黄友和
思存八王猛將相貌凶惡前髻後披髮皁
綽袍青行纏跣足各執器械
東方發兵布陣青面劉元達元帥副將劉文
東方飛天鄧禹吴漢賈復耿弇寇恂岑彭馮
異七員帥將神兵九萬等衆
南方發兵布陣赤面張元伯元帥副將楊忠

南方飛天朱祐蔡遵景丹蓋延姚期耿純□
恭七員帥將神兵三萬等衆
西方發兵布陣白面鍾士季元帥副將金光
西方飛天馬武劉隆馬成王梁陳俊杜茂傳
俊七員帥將神兵七萬等衆
北方發兵布陣黑面史文業元帥副將卓茂
北方飛天堅鐔王霸任光李忠萬脩劉植邳
彤七員帥將神兵五萬等衆
思存四方發兵元帥相貌怒猛眼圓交脚
幞頭緑靴金甲各方色籠甲袍隨各方色

錦抺額面貌隨各方色並執鐵簡各騎各
方色虎
次存四方二十八將相貌如力士怒相黄
抺額各方服色仗劒騎各方色虎四方從
兵猛將阜衣紅抺額披髮跣足執器械
玄壇部下千將萬兵六毒先鋒旗頭大將猖
兵將吏等衆即念
一召呪
微妙眞空(午)火師雷公(寅)驅雷掣電(卯辰)走
火行風(午未)專司號令(玉文)勑法趙公(煞文)

聞吾符召(艮)急出巽宫(寅)速至壇下(煞文)大
逞神通(煞文)急急如
老祖天師六合無窮高明大帝律令勑
念呪畢面向左肩想吸東方青炁吸北方
黑炁吸西方白炁三炁俱吸入黄庭念
二召呪
玄壇主帥提索揺鞭指揮八將勇猛當先操
戈仗劒金鼓轟天聞吾呪召速赴壇前急急
如
老祖天師六合無窮高明大帝律令勑

召那吒王呪
唵噤叱吒唎喗吒唎疾速攝娑訶
召太尉呪
勑吾左肩有日君勑吾右肩有月君前擁雷
電後擁風雲轟雷掣電召汝來臨千和萬合
自然成眞急急如
老祖天師六合無窮高明大帝律令勑




乃以左脚大指書卦踢上巽宫前罡
上



又左手飛前罡剔在卦上存巽户風火起
彈指三下存二帥笑立其上又呪曰
天和合神君地和合神君和合太尉風火郞
君吾今召汝疾速來臨急急如
老祖天師六合無窮高明大帝律令勑

焚香告召
沖天風火院昭烈侯田大太尉沖天風火院
昭信侯田二太尉沖天風火院副將郭太尉
沖天風火院竇判官聞吾告召疾速來臨
宻呪曰
唵噠哪𠾙噠哪汝速降和合何待如何娑訶
再宻呪曰
唵嚤哪呢
又彈指三下想至笑立畢此
向來宻鍊已竟謹焚眞香啓請

老祖天師六合無窮高明大帝上清正一龍
虎玄壇金輪都總管趙公明元帥部下亞副
二大元帥黑虎郭大元帥五方和合賀將軍
玄壇帳前李符使八王正副猛將五方正副
元帥雲臺二十八將旗頭大將六纛先鋒捉
縛枷栲天將猖兵猛將玄壇部下千將萬兵
官衆沖天風火院昭烈侯昭信侯二田太尉
副將郭太尉竇判官金花小娘銀花小娘梅
花梅灧猪頭象鼻楊耿二神君地部金冠招
寶潘元帥三百公婆萬回聖僧和合散事老

人開顔悅貌童子遊天五嶽驅儺大王神鴉
報喜大神府縣城隍主者雷府官君將吏眞
官土地之神太歲煞官聖衆功曹符使直日
官衆當境廟貌土地一切神祇恭望
雷威俯垂洞鑒輒備香茶燈燭果供普同供
設誦念經呪圓隆方伸回向
誦經呪畢
向來混鍊誦念經呪回向
祖師玄壇元帥和合聖衆一切神祇俯降法
壇鑒觀混鍊下赴弟子壇靖身心内外隨所

駐劄以神合神以炁合炁凡遇(某)在後爲人
爲已行持之際口啓心存即便感通凡在後
或有買賣交易所謀事務散禍禳官除非釋
訟千和萬合自然成眞已成未成皆得圓成
已濟未濟皆得利濟凡在光中之内全叨默
佑之仁稽首皈依稱念福生無量天尊安和
萬宥天尊常來擁護天尊威靈顯化天尊不
可思議功德
祭遣儀
道香一炷十方肅靜法鼓三通萬神咸集謹

焚信香上供
老祖天師六合無窮高明大帝上清正一龍
虎玄壇金輪都總管趙公元帥部下亞副二
元帥黑虎郭大神五方和合賀將軍玄壇帳
前李符使八王正副猛將五方正副元帥雲
臺二十八將旗頭大將六纛先鋒捉縛枷栲
天將猖兵猛將玄壇部下千將萬兵官衆沖
天風火院昭烈侯昭信侯二田太尉副將郭
太尉竇判官金花小娘銀花小娘梅花梅灧
猪頭象鼻楊耿二神君地部金冠招寶潘元

帥三百公婆萬回聖僧和合散事老人開顏
悅貌童子遊天五嶽驅儺大神神鴉報喜大
神府縣城隍主者雷府官君將吏眞官土地
之神玄壇法靖官衆功曹符使直日官衆當
境廟貌土地一切神祇向來啓請已沐來臨
虔以凡儀酒醴用陳上獻伏以雪饔開霞觴
舉禮貌習陳雲旗捲星劒横精神行色仗威
靈之有請在頃刻以昭通陳悃愊備香花庸
肅蕆誠敬之禮味醍醐浮琥珀敢初酌玉壺
之春吾運眞機禮陳初獻

初獻旣畢二獻重斟伏以上碧落下黄泉莫
窮其妙涉洪波遊翠嶽有感必通在人心當
跼踏以擎拳乃神馭快飛騰而倏忽鸕鷀杓
鸚鵡盃不必問楚元之禮鳳凰臺麒麟閣請
將醉王母之桃吾運眞機酒陳二獻
二獻旣畢三醴重斟伏以雲從龍風從虎物
謂自然兵隨印將逐符天威宻邇旣切功勳
之職必先宴賞之誠吾運眞機酒陳三獻
天洞天眞玉液仙津一分化十十分化百百
分化千千分化萬聖化無窮普同周徧尚來

三獻已伸周竟具有牒文謹當宣念
宣牒畢回向
牒文錢馬用憑火化仰煩帥將照依牒内事
理疾速奉行志心稱念威靈顯化天尊不可
思議功德
化牒紙馬向巽户祭亦向巽雙手風火訣
默念
沖天風火令兇惡自消亡百恠逢符滅邪魔
不敢當將吏千千萬火光冲壇場千和並萬
合事事皆吉昌急急如

老祖天師六合無窮高明大帝律令勑
元帥本身符
太陽帝君勑執法趙公明勑
趙公明勑昶法將來速現形
洞微妙眞神霄帝君律令大神
離明降聖勑召雷神鄧天君霹
靂雷火銀牙猛吏辛天君飛捷
燒鬼神霹靂雷火燒鬼神火雷
張天君霹靂電光萬里飛雷火
雷火燒鬼神燒盡人間不正神

一轉天關二轉地牢縛將趙公明牢
軸三轉神號鬼哭縛縛越牢縛



右符肚中書意了於上加亶明朗襜四字
頭上□□聻字
此符治病驅邪禳灾散訟和合無施不可
開至吾奉高上神霄吾奉
破九宸上帝勑日太陽

帝君魁至鄧伯温辛漢臣
勑魒雷火衝飛火鈴
北極風火攝蕭一條火索縛盡
天祐火中精天下鬼神趙公
明至牢縳牢縳越吾奉先天道祖上
牢縛急急如律令帝勑金闕九清上
帝勑神霄九吾奉神霄眞神霄
宸上帝勑王大帝勑命猛將
趙公明速爲收攝天下無道唵吽吽
不正一切鬼神火急報應疾喗吒唎

勑煞攝



買賣和合加用

和地天
(唵呟呢囉呢𠼦囉哪唎速娑訶)
合泰卦


唵嘧囉咖𠷈哪咖吽吒娑訶
呪畢用和合呪塗之
天和合地和合年和合月和合日和合時和
合人和合鬼和合神和合物和合事和合千
和萬合自然成眞急急如律令
發符呪
天帝勑命總檄萬祇金光聚結萬神結靈穿
天震地倒海興雲靈符到處如意從心急急
如眞王大帝律令元帥準此火急奉行
役使呪(緊要掐煞文)

汝有祖諱旭咆吒唎聞吾呼召速降空胿
此字加入符中有靈驗愼勿輕泄
召太尉符




符召太尉疾速統集和合一切聖衆赴壇
報應攝
書符呪

天和合神君地和合神君和合太尉風火郞
君吾今召汝疾速來臨急急如
老祖天師六合無窮高明大帝律令勑
符内寫將吏名字入事意勑呪塗之
如意符
天圓人地方鬼天罡和合
長生消滅地罡和合
人罡和合鬼罡和合天罡
散事地罡散事人罡散事
鬼罡念斗五方降眞

散事呪炁萬福自
來臨
再加彪喜





還丹詩
三車搬運長黄芽一胍回頭便到家混合中

宫全一理玉樓醉後燦金花
八卦罡



唵吽吽三檀那韓難延乾夷勑兊卦領雄兵
艮宫封鬼户離宫駕火輪北海湧波濤人門
撼地軸震雷霹靂聲狂風摧山嶽諸將護吾
身急召雷神速降臨太虛眞太靈眞吾奉紫
微君勑召雷部神雷部神速飛奔如康旻有

令速至有召速臨如敢不至上奏高穹依律
定罪送入北酆急急如律令(下令)
總召諸雷符




雷霆副使猛烈之神怒震山嶽威動乾坤雷
兵後從黑虎前迎妖魔截首鬼怪滅形散訟
解事捕盜持兵興雷頃刻致雨逡巡姦兇者

死慈善者生恭䖍者福誹謗禍臨疫癘之鬼
不敢侵凌吾有此令呪到奉行唵吽吽勑煞
魔靈攝急急如太上律令
玄壇誓呪
公明公明顯跡青城太上勑下天師令行師
若負我日月無精我若負師雷霆滅形與師
立誓普救羣生天神地祇人鬼咸聽急急如
玄壇口誓律令




□立𡄼壍璽□立
發遣儀
登壇三淨如常取金光炁布身衆念金光
呪三遍師勑水洒淨畢再取金光布壇下
罩丁罡三歩
雷霆有令急如星火十方三界頃刻遥聞一
氣都督雷府分司飛符關召雷司日分功曹
使者本壇直日神吏速赴吾壇有事策役(存至)
亨轟滑辣救敬勑(左手掐辰戌斗蓋之)

適伸告召已沐來臨爲吾齎此符命速詣雷
垣關召正一龍虎玄壇金輪如意執法趙元
帥疾速統集本部下帥將吏兵速赴吾壇有
事策役(或受令祭犒)
師歩八卦罡下令念召呪
玉清始青玉符告命告盟三界總召萬靈符
到速至符召速臨女青詔書如帝親行上元
中元下元之精天魔地妖水怪精靈敢有不
順拒逆張鱗千神斬首萬鬼滅形玉帝勑書
仰行萬程玉帝勑召立待施行急急如

先天道祖律令
一炁都督雷府分司關召正一龍虎玄壇金
輪如意執法趙元帥諸將元帥疾速統集本
部下帥將吏兵速赴吾壇有事策役疾當職
欽承帝命事屬濟人毋得稽延一如律令(下令)
召至
一炁都督雷府分司焚符告召
正一龍虎玄壇金輪如意執法趙元帥劉張
鍾史范五大雷神吴唐譚王雷龔張何八王
八猖猛將六毒大神五方黑虎大神掌香火

掌印令掌籖掌卦五方蠻雷使者主壇散事
汪羅二判官執旗雷使者五方五路大神捉
縛枷栲四大天丁上中下三洞林黄許三大
副帥五方五猖兵生擒活捉猖兵三洞兩臺
一司麾下合干兵吏等衆今日下降一切神
祇適伸告召以沐降臨輒備清酌之儀敬伸
初獻
伏以開壇有令當令儀事以潔齊卓劒無私
務使萬邪而皈正令行則雷轟電掣命專則
將駐兵屯天命弗違神功受命二奠

伏以立五雷壇宣雷霆之號令持三尺劒斬
三界之邪魔赫厥聲濯厥靈有諸中形諸外
兵隨印轉將聽令行三獻
薦獻禮畢詞不再繁壇有(符公)文當爲宣付
向來某文宣讀已周恭就壇爐用憑火化伏
請雷帥詳前事件契勘明白星火奉行事屬
濟人毋得稽延咄天廣清地廣寧承差帥將
火急奉行下令吾在壇前立俟昭報

道法會元卷之二百三十三











