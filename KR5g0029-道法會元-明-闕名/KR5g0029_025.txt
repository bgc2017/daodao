










道法會元卷之二十五持二
清微灌斗五雷奏告儀
太虚无體凈穢皆空妄覺一生塵縁競起旣
非眞境即是魔宫是故行持先須蕩滌謹奉
眞符告召九鳳破穢將軍八方大力威神乾
那怛那洞罡太玄使者五方五帝五龍神君
華池文浴眞人滄水繡衣使者吞魔食鬼將
軍銅頭鐵面騎吏本佩法籙仙靈解穢合干
官將並請遵依元降齊赴靈場布炁行神流
金擲火變化法水蕩穢氣於八紘斬馘魔精

布眞風於十極即使萬靈振伏十方肅清天
無氛穢地絶妖塵冥慧洞清大豈玄玄一如
誥命疾速奉行
告凈穢符念密呪云
唵耶鼠帝奴攝常清常凈天尊
衆諷呪洒水行凈
告凈壇符密呪云
謹敕壇存八卦内藏璇璣二十八宿分布四
維先塞鬼路次留人門上開天門下閉地户
兇惡滅迹道炁昇騰一如元降律令

告信香符長跪啓師
伏以天高北辰遠豈造次之能通師存衆善
歸賴提撕而後可將伸朝奏先叩王維門下
具位某謹以信香稽首供養皈命奏啓
道經師寳元始萬神清微宗主眞元妙化上
帝太初天君紫宸太華天帝祖師三天扶教
輔元大法師正一靜應顯佑眞君金闕上保
高元宸照法王清眞紫虚元君太上玉京太
極左宫仙公冲應孚佑眞君九州都仙太史
高明大使神功妙濟眞君清微三炁九霄符

章經道雷帝天君清微元上侍宸金闕昭凝
妙道保仙元君瓊室洞清郭元君福和耀眞
傳元君三天侍經龍光道明姚元君三天侍
御紫英玉惠高元君洞陽上宰清虚華眞人
神霄玉樞使青城山通慧朱眞人五雷院使
雲山保一李眞人斗中六通掌水使者眉山
混隱南眞人清微察訪便丹山雷困黄眞人
洞眞大夫清微廣明使西山眞息熊眞人清
微採訪使泰智冲和彭眞人清微採訪使洞
淵塵外曾眞人清微總章上卿浚儀原陽趙

先生清微靈寳道德正一諸法演派度人歷
代宗師仙衆並願鸞輿鶴駕翩翩欵駐於壇
場鳯餅龍團翼冀薦陳於几席師輿下邁清
茗上陳
步虚
具位嗣教臣某頓首再拜上言臣聞形而上
者謂之道難狀難名古之學者必有師相傳
相授惟灌斗循璇之法即清微妙道之機自
非混合百神而返本還元安得直以片言而
通眞達聖賴太上發其㫖趣荷師尊流此眞

科亘古亘今廣示皈崇之路有災有患俾知
解謝之門恩囿群黎化行八表臣某遭逢開
泰忝冒焚修惟水木之有本源尚知所自若
筌蹄之於魚兔敢遽云忘屬當奏告之初先
謹申盟之意臣今㨿(入意)伏願師眞委鑒誠
意潜孚特啓廸於愚蒙冀主張於科法徑求
師㫖頒降符章付度小臣奉行大法告盟星
斗役使雷神下以副懇禱之誠上以廣清微
之教端祈師馭暫駐壇庭俟法事之告周伸
愚衷而致謝臣某頓首再拜謹言

開明㫖要天尊衆諷金光呪
幻境俱空金光洞煥精神默感所召立前
告召將符密呪云
㖆𠵹𠰂𠸄嗌壇攝
雷霆號令疾如風火十方三界頃刻遥聞一
如元降律令急召北極循璇霹靂灌斗暘谷
張神君斗府功曹從官騎吏惟神威靈有赫
變化無方九天高遠兮來徃斯須之頃百神
爾主矣告聞倏忽之間符到奉行職司傳奏
來悰宣示惟神聽知

宣來悰或文牒
來悰己宣威靈昭鑒即請仗劔倚天外倏超
萬里之罡風乘雲至帝鄕徑奏九皇之玉陛
請丹輿而下邁肅黄道以前驅告會斗中三
眞二使列職官君遍聞法界群仙諸司將吏
同垂來下齊到帝前廣施叅賛之功共賜扶
持之力切有請也汝徃欽哉
招眞集聖天尊
告召三眞二使符密呪云
敦育奕(一炁七徧密召斗申直使王震龔德劉洪揚汝明耿妙眞等速降疾速降)

伏以齋戒沐浴以事帝貴在精䖍聦明正直
之謂神必資翊賛將行奏告先用關聞帝命
頒宣何令不行何神不使眞符策役所呼立
至所召立前𤑔香飛符一心禮請斗中掌急
奏事太乙王天君樞靈劉大神總眞龔使者
擎羊楊使者陀羅耿使者斗中延生保命度
厄益筭消災散禍扶衰七元神君斗中通事
舍人玉部翻解冤結顓使者解二十四厄靈
官七元直燈掌課神吏八門警策報應等神
斗府玄曹列職官屬本佩法籙仙靈官衆將

佐吏兵本壇助道香火龍神本坊土主社令
正神本家司命土地主功隅禁將龍神三
界功曹四直符使見聞紏察翊衛等神並願
頭帶皇天足踏崑侖排布力士驅馳三軍飛
空走霧激電興雲各擁隊仗齊集壇庭必使
光騰一室威耀五明
隨機應感天尊
向伸召請仰荷光臨伏想風雲蕩蕩旂旐央
央視不見聽不聞故能神其變化來無形去
無跡不可得而名言駐劄行壇各揚厥職排

雲呌閶闔會萬聖以同明聽履上星辰迎九
皇而下降司傳奏者與其進也𨽻祇候者汝
徃欽哉化萬騎以監衞壇場攝三光而發明
燈焰顯否泰於銀缸明晦之上報休咎於符
水警策之中威攝萬靈不疾而速不行而至
令遭一體勿貳以二勿參以三照會事由禀
承符命消災解厄輔正除邪朝食百鬼暮吞
五瘟何妖精之足慮流鈴八衝擲火萬里諒
威令之素行各𨽻攸司咸賛元化一如告命
依應奉行

蕆揚妙化天尊
告開垣請降報應等符
飛斗取炁布發燈符撚發燈密呪云
睦順亶靈(一炁七徧)
衆諷發燈呪
三光混合五炁交並以燈法星以火炳靈占
燈察物辯晦審明怪異危險平靜安寧上彰
道化下報凡情仙宫直事相應奉行
寳光洞照天尊
攝星光混合燈光九眞樓殿儼然在上

衆諷北斗呪
師捧報應符密祝云
(臣)謹依元降奉行報應符命投沉水中隨指
方向占驗吉凶法中仙靈俯賜昭報
朗元朗元益希曲延曲生明彰報應
以斗印攪水七遍念斗諱下符蓋之
步虛
具位奉行奏告臣某誠惶誠恐稽首頓首謹
謹再拜三露心香至恭虔誠遥望星光一心
上啓臣聞一元初判即生日月之光兩曜合

眀遂有星辰之象洪惟上道獨處中天衆星
皆拱於北辰九皇總監於庶政所以爲天喉
舌作世舟航聰明睿智足以有臨號令文章
煥焉可迹代妙道而生民物輔上帝而理陰
陽凡屬生靈寧逃宰制故太上昇玉局而宣
要法紫虚立瑶壇而禮眞儀上士悟之則入
聖超凡下民歸之則延生解厄今時某身憂
危難心慕眞宗思薦福以消災特建壇而蕆
事臣仰承陶鑄獲遂揄揚兹領情忱理難抑
遏誓宣利濟恪爲奏祈伏願仙女侍香逕達

无上清虚之境眞靈下盻暫離璇璣王府而
來臣謹再拜啓請
大羅天上太虛宫中瑶天星主萬法祖師北
極紫微太皇上帝玉斗左宫高上玉皇尊星
太靈八景元君玉斗右宫北極玄卿帝星太
素七晨元君紫極昭冲勳令天英貪狼太星
君紫極英明集華天任巨門元星君紫極通
玄須變天柱禄存眞星君紫極總承符允天
心文曲紐星君紫極執慶剛昱天禽廉貞綱
星君紫極宗益樞京天輔武曲紀星君紫極

凝華好化天衝破軍關星君紫極陽琮孚慶
天内洞明輔星君紫極天襲大衍天蓬隱光
弼星君九皇夫人妃嬪姆女仙眷天罡大聖
節度星君上清主命十一大曜星君周天萬
象拱仰星君天輪宫主照某本命建生元辰
星君當生行年二運三限旁臨正照一切神
煞官衆斗中感降證盟千眞萬聖臣某不慙
愚陋僣屈高明仰荷垂光不勝慶幸伏想天
衢平坦黄道潔清紅光近太陽對天顔之咫
尺佳氣藹金闕簇仙仗之森嚴五雲樓殿高

玲瓏千官起居合環珮臣喜際風雲之會幸
依日月之光若葵蒮之仰太陽惟深翹企效
蘋繫而祀上帝少寓慇懃恩光俯臨香茶上
獻
法事再拜
具位臣某再拜上言臣聞天庭高遠勢雖隔
於仙凡心境虚明道可通於玄妙况太上軫
慈悲之念而祕文垂禱謝之科謂三界難免
於三災故九皇能解於九厄可延生而保命
可制劫以消災今時某大患有身請恩無路

爰叩小臣而致禱徑祈大造以垂憐惟天何
言哉菽然不動在人所欲也感而遂通披腹
呈琅玕盡控丹衷而上訴不寢聽金鑰願迴
碧眼以遥觀奏告心章謹當跪奏
省章
焚通奏二符
適陳章奏冒瀆天威伏乞矜憐俯垂監宥臣
爲民請福敢忘夙誓於當年惟道好生所望
垂憐於今日願不遠於所請宜曲徇於是祈
即丐頒布洪恩賜降符命付臣告下代天宣

行臣謹再拜道前俟命之至謹言
靈通品量天尊
告開天度火二符
命將焚置心章
謹遺臣身中五體眞官功曹使者霹靂灌斗
暘谷張神君太乙王天君樞靈劉大神總眞
龔使者楊耿二仙使者通事舍人飛龍騎吏
等官速遵元降爲臣傳此心章上詣星闕進
奏仍煩關啓直日進奏仙宫依儀正定必使
上合天心得希帝覽臣馳神金闕駐目星垣

佇俟玄恩潜垂昭報
迎出焚化奏告如法密呪云
吽明□嘧(一炁七徧)
上帝垂恩七眞仙靈貪狼巨門明檢鬼營魁
𩲃𩳐星永保安寧
默取㫖付屬曹治心禮謝而退
消災解厄天尊
師捧解厄符祝將
開函近御筵已拜天顔之有喜飄裾凌斗柄
親傳帝命之下頒謹請斗中三眞二使暘谷

張神君斗中延生保命度厄益筭消災散禍
扶衰七元神君解二十四厄靈官法中將吏
疾速準奉符命施行
宣解厄牒
遍聞天京星闕地府水宫憲府雷霆陽祠嶽
瀆太歲隍社瘟司特爲某檢會宿生今世應
犯重罪深愆及未來身命運限有無陽九百
六之災二十四厄或值逆伏遲留之運乃致
痒痾疾痛之虞或起處失宜營修犯禁年災
月禍星厄命妖三世冤憎七生凶會鬼毒注

射魔魁䧟殃有死有生有已有不已禄馬衰
困壽筭盡窮種種不祥一一解釋除名黑籍
注禄青篇即使某干不能侵支不能傷凶星
退舍惡煞潜藏吉星臨照運限興昌布降元
皇正炁天一眞精下注某五臟六腑之中四
肢百骸之内辟除妖惡蕩滌凶殃升降眞元
資扶命蔕俾令某内安眞性外伏魔精身體
康强家門昌盛一如元降依應奉行
告解厄符衆諷解厄呪
大聖北斗七元君能解三災厄

大聖北斗七元君能解四煞厄
大聖北斗七元君能解五行厄
大聖北斗七元君能解六害厄
大聖北斗七元君能解七傷厄
大聖北斗七元君能解八難厄
大聖北斗七元君能解九星厄
大聖北斗七元君能解夫妻厄
大聖北斗七元君能解男女厄
大聖北斗七元君能解產生厄
大聖北斗七元君能解復連厄

大聖北斗七元君能解疫癘厄
大聖北斗七元君能解疾病厄
大聖北斗七元君能解精邪厄
大聖北斗七元君能解虎狼厄
大聖北斗七元君能解蟲蛇厄
大聖北斗七元君能解劫賊厄
大聖北斗七元君能解枷棒厄
大聖北斗七元君能解横死厄
大聖北斗七元君能解呪誓厄
大聖北斗七元君能解天羅厄

大聖北斗七元君能解地網厄
福生無量天尊
焚符禮謝密呪云
完鈎首明宏(七徧)
還神下壇
設醮步虚
具位臣某上啓
无極大道元始萬神中天星主紫微大帝玉
斗二天尊帝九晨皇上道君星宫夫人妃嬪
仙眷上清十一列曜星君本命元辰官屬照

臨星煞眞靈普天星斗萬象群眞咸願垂慈
俯昭謝悃臣聞一炁初分斯天地之定位二
儀交泰有星斗之垂芒惟北辰總主於樞機
列衆曜環拱而經緯無一物不被其澤盡萬
化皆屬所司今古昭彰死生攸係今時某有
身爲患無路請恩皈投致禱於高明仰賴迴
旋於造化兹退朝而事畢敬設醮以謝恩伏
願亨于克誠介以景福勿藥有喜俾見患之
早瘳享福無窮庶遐齡而益衍星辰光照災
病消除稽首上香告行初獻

法事
臣志心啓請
清微演法度人歷代宗師仙衆咸願垂慈俯
昭謝悃臣聞神道設教貴立法以度人弟子
從師在依儀而行道惟此清微之教法實爲
今古之津梁謂衆生多入於邪宗明一理引
歸於正路俾其災難有以解禳今時某爲患
有身求安無路命微臣而致禱望大德之曰
生多蒙師匠之提撕慈設醮筵而罄謝伏願
鑒其誠意錫厥休祥保奏帝閽俾得如於所

願開明㫖要尚有賴於方來庶副懇祈用彰
教法稽首上香告行二獻
法事
某一心上請
斗府玄曹省局司治應干列職一切神員清
微三炁九霄符章經道雷帝天君官將符使
本佩法籙符圖兵馬騎吏本坊土主里社正
神本家司命土地等神是夕法筵無鞅衆聖
咸願垂慈俯昭謝悃伏聞太極肇分有主宰
謂之帝大樸旣散得至靈而爲神自道法之

流傳著將兵而參賛分司列職而各專其任
賞善罰惡而匠成厥功懋振威靈佐宣道化
今時某身嬰疾患心切憂惶皈依大法以奏
禳仰荷分神而翊衛兹行壇之畢事敬設醮
以言功伏願神享于誠天作之佑積功成聖
永揚不息之機歛福錫民俾遂如心之願有
求皆應無感不通稽首上香告行終獻
諷經宣䟽
具位臣某上啓
无極大道元始萬神中天星主紫微大帝玉

斗二天尊帝九晨皇上道君星宫夫人妃嬪
仙眷上清十一列曜星君本命元辰官屬照
臨星煞眞靈普天星斗萬象群眞燈筵所啓
作證神祇恭望慈光洞回昭格臣聞無象無
形神之格思不可度有始有卒禘自旣灌無
足觀惟眞仙恍惚本結炁以成形凡人世禱
祠即分神而散景靈皇皇兮旣降芳菲菲兮
滿堂斯乃神動以天隨惟在心通而意感兹
告竣於法事謹奉返於鸞輿伏想旌幢縹緲
而直度銀河輦輅參差而各登金闕仙樂奏

八鸞齊唱天門開九虎出迎師輿簇仗而咸
返清都帥馭參班而齊歸曹局十方眞宰各
復攸司倏忽之間寂然不動臣等攀髯無路
拜首惟勤空仰企於中天恨莫隨於後乘天
雖高而聽甚下端祈曲徇於所求禮不足而
敬有餘尚冀弗加於其責至三至再以謝以
祈伏待恩光早垂報效臣等下情不勝攀戀
之至瞻望雲霄一心拜送

道法會元卷之二十五











