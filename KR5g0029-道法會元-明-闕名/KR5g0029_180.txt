










道法會元卷之一百八十面二
上清五元玉册九靈飛步章奏祕法
章式第二(式者書治封印格式也)
一泰玄都正一平炁係天師(某)治(某)炁祭酒
正一姓名稽首頓首再拜(今按前階不用姓)
二上言謹按文書(某)鄉貫男女甲乙年紀户
口
三恩惟太上分别求哀臣愚(云云)誠惶誠恐
四安以聞與再拜相去一寸下窮者别牘與
臣姓平頭

五比牘安臣姓與太歲平頭
六比牘安太清五十二字三寸書之(今按五十二字)
(當五寸書之二十三字即三寸書之)
七比牘安太歲月日時於(某)處鄉里拜上
八後讓三牘若不滿三牘以别紙接之
九書章紙上讓八分正書中界亦分法則
十書章法依前法不妄讓牘界(按此只後讓三牘似)
(無空三行)
右正一上科十條
(已上十條安讓界牘生造任意自作一法準五刑科論五刑者謂輸天治覆屋茅三)

(千束也)
十一章書勿得著床席勿令衣拂著章
十二書章紙筆硯墨必使淨不得穢汙雜用
十三書章磨墨左右轉各四十九止
十四書章筆點墨各七回不得口含筆毫
十五書章不得閑論他事
十六書章法水當令清澄
十七書章不得以筆點水向磨墨上
十八不得有所飲食當閉口書之或含沈香
亦好

十九不得有一不淨人入室身經殗穢書章
不得犯房色事
二十當盥潄手巾洗浣令清
二十一不得敗字字不成者不合止
二十二紙勿使破裂漏筆
二十三不得令章並紙飛落地上不復堪用
二十四飮食葷穢不得仍書
二十五不得書穢汙不淨之事
右正一中科十五條
(已上十五條穢慢不精犯三刑科論三刑者掃道路橋梁三十日)

二十六當整理衣服不得祼露
二十七當匍匐恭敬不得蹲踞
二十八脫字皆將白粉雌黄治之
二十九已成先陰讀校一遍
三十不得攙安書字
三十一不得令他人盗讀章文
三十二不得預下太清階日時臨奏安之
三十三道士書細字齋主束帶請章
三十四齋主請章三叩頭三搏頰三起三下
合九止

三十五齋主對章叩頭至奏竟當心自祝願
隨事陳述
三十六奏章竟齋主謝章扣搏如初請法
三十七齋主有病危急迎師到師前扣摶三
十二止
三十八齋主扣摶竟立師前說疾病急事狀
勿坐而忘
三十九師至齋主家齋主男女並叩摶不得
按坐相翫
四十齋主詣師上章齎信並香紙不得就師

求乞也
四十一師到齋主家當盡心營治章事不得
妄托懈怠
四十二詞主重病當依科列詞跪願多少隨
貧富也
四十三詞主重厄乞跪蒙恩即日輸還不得
逋延
四十四師當隨齋主心依科跪願不得逼制
以輕作重
四十五章奏當清諍不得雜亂穢觸言辭謬

錯
右正一下科二十條
(己上二十條違犯錯謬請者不敬爲師不恭致使奏聞不達致疾病不愈灾厄不免)
(詞主與師並坐三刑科論)
泰玄都高於上言一字
上言字上空八分下不通走蟻
書章不得露鬼神之字
臣字不得在行頭
誠惶誠恐至再拜不得破行
以聞去再拜三行

(今按正一上科云以聞與再拜不相去一寸下窮者别牘與臣姓平頭今章式以關)
(字低前一行字正此意也低寫所以續再拜之下若日空三行恐非)
不垂生露死及抽破人姓名在下在上爲露
頭跣足
泰玄都前不空行約紙首至一行書之(一云一寸半)
太清去臣姓三行
太歲去太清三行
若至太歲紙盡可全紙續
章紙高一尺二寸
章紙不得過七幅

每幅不得過十二行
每行不得過十七字
侵慾書章穢炁盈章
書章之具濃煎桃皮竹葉五節清香白紙重
熏之
書章於靜室勿見一切仍燒香於几右
右書章玄科十八條
大章本式
(借靈寶大法總治幽明品素車白馬章書於此式)
泰玄都正一平炁係天師(某)治(某)炁祭酒盟

威具位行九靈飛步章奏事小兆臣(某)誠
惶誠恐稽首頓首死罪百拜(作一行書)
上言臣謹按
玄科先據(鄉貫具齋意正薦附薦或普薦並全書)
外齎法信投臣乞爲進拜
天官拔贖濟度朱章仰祈
道力俯拔亡魂臣切慮冥關未啓亡魂難
離重泉陰曹拘留罪魂無由濟度臣以凡
愚未諳
教法叨參治籙敢怠關謄兹奉皈投理難

抑塞謹爲伏地拜章一通上聞
三天伏惟
太上無極大道
太上師尊上官典者
垂慈省理臣謹爲上請素車白馬大將軍
一人官君將吏一百二十人東華青宫九
龍符命使者一十二人又請泰玄君一人
官將一百二十人主知一切魂魄繫𨳲所
在或長淪三塗名書六天乞爲度脫重請
仙官大歷君一人官將一百二十人治西

水宫重請泰玄直符齎持
上玄符命告下
十方三界無極神鄉泉曲之府北都羅酆
水火罪録三官九署百二十曹酆都内外
宫洞三十六大地獄阿鼻無間地獄丘寒
之池大小鐵圍山考掠地獄五嶽九州十
二河源地獄九幽地獄五帝考官五嶽掾
吏巨天力士執罰神兵司命司録司功司
殺主考主罪主非主獄天門亭長賓友僚
屬三界六洞主事大魔五道都府溟泠泉

曲長夜鬼官主役主者普令知委禀奉
三天符命疾速部衛新死故亡一切罪魂
徑離地獄永辭長夜覩見光明焚除罪簿
落滅惡根使寃債以消鎔俾亡魂而得度
來詣法會領諸善功咸沐
殊恩以爲効信恩惟
太上分别求哀臣愚謹因二官直使正一
功曹左右官使者陰陽神决吏科車赤符
吏罡風騎置吏驛馬上章吏飛龍騎吏等
官各二人又因今年直神某從官十四人

符吏天良二人今月直神(某)今日直神(某)
今時直神(某)操臣謹爲(某)拜上
天官素車白馬寶章一通謹謹上詣
太上(某)宫某曹治宫伏須
告報臣(某)誠惶誠恐稽首頓首死罪百拜
以
聞
空三行
臣姓(某)屬(某)府(某)縣(某)靖焚修
太清玄元無上三天無極大道太上道君太

上老君太上丈人天帝君天帝丈人九老仙
都君九炁丈人百千萬重道炁千二百官君
太清金闕七寶玉陛下
(祖無金闕七寶四字按此六十字難拘三寸宜依留冲靖法只細宻楷書作一行以)
(短爲妙也)
空三行
太歲(某)甲子(某)年(某)月(某)朔(某)日(某)辰
於(某)時(某)處拜上
空三行(紙盡添紙一幅續之)
中章本式

借正一㫖要言功章書爲此式
泰玄都正一平炁係天師(某)治(某)炁祭酒正
一盟威弟子(泰玄都下隨所稱法位不拘)小兆臣(某)誠
惶誠恐稽首頓首再拜(元無頓首二字今宜用之)
上言臣謹按文書(某)州(某)法名(某)年幾歲
臣夙縁有慶得奉
清眞叨預道流誠用罔極處身塵境受染
多端不自揆量貪生樂活蒙師賜受
太上眞玄正一盟威下元法籙將軍吏兵
元命眞人三會吉日一一言述一步知進

二步知修以致長生誠自歡樂臣愚閉塞
不解科戒諸所施爲無功可録又多違犯
禁戒動止不順罪咎彌積招延考炁自頃
年以來夢寐顚倒精神昏迷百魔撓亂四
大不和驚懼前後奉行道法爲人爲己齋
醮行持禁水治病考召萬事未合功賞遷
違又恐身有三災九厄以今吉辰謹自伏
地貢章一通上詣
三天曹願爲臣三旄建節左右陰陽功曹
四時八節五行令屬三功曹斗中命籍君

吏斗中眞人赤白湧泄君吏九炁丈人建
召君吏内外文武將軍等並所居宫觀(或)
住處及經行所歷州縣府鎭水陸眞官考
召官吏並天考地考熒惑中化捕祇君吏
等有功勞者吏兵官屬一功爲言功諸君
言功三百等將軍言功二百等吏兵言功
一百等士卒悉言功五十等並隨今章表
上詣(不用今表二字亦通)中官謁受便曹隨職加其
秩位如常科次無令遺脫失意恚恨之者
願免臣身所有灾厄並乞度脫所有疾病

當願消除千罪萬過一切原赦賜臣身得
長生除去魔俗道炁隆輔五臟六腑堅壯
耳目聰明天覆地載長生神仙度脫衆苦
永居福慶九玄先亡普蒙遷擢後會吉日
依常舉遷恩惟
大道分別哀原臣愚謹遣二官直使正一
功曹左右官使者陰陽神决吏科車赤符
吏罡風騎置吏驛馬上章吏飛龍騎吏等
官各二人出(祖無飛龍騎吏字冝審之)操臣以今(某)月
日(某)會吉辰拜上言功謝過章一通上詣

(某)宫(某)曹治(某)宫伏須
告報臣誠惶誠恐稽首頓首再拜以
聞
空三行
臣姓(某)屬(某)鄉貫(某)靖焚修
空三行
太清玄元(至)太清玉陛下
空三行
太歲年月日辰(某)時於(某)處拜上
空三行

小章表本式
(借正一修眞玉經謝太陽章表書爲此式)
泰玄都(云云)法位臣(某)稽首再拜臣(某)言肉
質凡愚遭逢
道化已於某年月日於(某)師門下拜受
正一盟威祕籙二十四階品自佩受以來
或恐朝禮愆期香燈闕絶威儀簡墯一生
以來邪婬疾穢千罪萬過積釁幽司累考
九祖父母克罰生人殃流宗裔即日惶惶
罔知生理謹依本法女青玉匱謝罪科文

(章表)一通上詣
日宫日君月宫夫人日中皇華洞明洞靈
炎光童子散輝玉女月宫神僊但(某)心志
玄徴未通幽妙所有違科越禁愆犯重殃
並乞
原赦令(某)七代先祖父母兄弟得離幽爽
不爲證質學道遂心五臟調和經理營衛
百神扶衛福慶流注滋溉子孫善增千嗣
謹因(某)節之日天地攅會之辰二官使者
上送伏地拜上謝罪精思表一通上詣

三天門下伏須
告報臣(某)謹稽首再拜以
聞
太歲年月日時(某)州縣鄉里
(某)住舍(某)靖拜章表上詣
泰玄都左宫太陽帝君几前
按玉經云書法並依章儀然章行十七字
表行二十四字考之科法只平頭起章若
奏狀式即無列字空行之明文詳觀前式
可見矣若上日宫月府南北斗表章並如

此式又以北斗玄靈章式參之尤得詳審
或曰名爲章當依式排字空行若是表則
但依此式似亦是據玄靈参言之然古法
齋儀六幕只用踈今皆用表蓋祖法中有
啓玄表之字但表式不同宜審之
大表式
(如齋科言功朱表用黄絹一丈二尺高一尺二寸朱界朱行每行二)
(十四字餘同章法)
具籙法位臣姓(某)誠惶誠恐稽首頓首再拜
上言

太上無極大道至眞自然金闕下(臣云云詳述表)
(詞端謹書寫)恩惟
太上衆尊分别哀原臣愚謹因眞官飛仙
直使正一功曹左右官使者陰陽神决吏
科車赤符吏罡風騎置吏驛馬上章吏飛
龍騎吏天仙騎吏各二十四人操臣謹爲
(某)乙(某)事拜(某)朱表一通上詣
太上(某)曹治伏須
告報臣誠惶誠恐稽首再拜以
聞

空三行
臣姓(某)屬(某)鄉(某)處(某)靖焚修
空三行
太上無形無名虛無自然至眞大道無上元
尊金闕七寶玉陛下(三寸書之)
空三行
太歲(式同前)
空三行
今按中表亦依此式所以上勾陳東極南
極北極太一諸天帝尊者也已上章表諸

式係檢尋法中定式欲造章表詞文惟在
質而不文詳而不瀆簡而明法曰能以經
句集爲成規於道無嫌宜以古科及經法
爲據(近世如海瓊白先生所撰數章似涉蕪慢)
封章式
圓封(用全紙一幅今紙周三重爲則上用黄簽)
太清金闕七寶玉陛下具位(臣)姓(某)謹内封
方函
謹謹上詣
請進異章奏法位(臣)姓(某)謹重封
太清金闕(玉陛下)

右函用白紙上題額一云鳯凰闕下請進
一云金闕崇樓殿請進
木函蠟池蠟印三青線條封
簽額
條封用黄紙或用黄絹作細條比曲如函
長上下具臣(某)上具位約以名在蠟池中
以青線繫定交結便用條封次貼僉額然
後加蠟印僉額用黄如方函上額題云
臣謹奏爲(某)甲(某)事拜上(某)章一通謹謹
上詣

太上(某)曹治(某)宫請進以聞(分作五行書)
木函上内重方函(黄)謹謹上詣
正陽天門(合同契)具法位姓名謹重封
中一重方函(黄)謹謹上詣
洞華天門(合同契)具位姓名謹重封
外重方函(青)謹謹上詣
陽精天門(合同)契具位姓名謹重封
絳袋(用帶稍長以黄紙束卷封如法朱書)謹臣(某)封(用腰封印)
章案(用黄羅一丈二尺爲衣)
正一封章

内圓封同内方函題
太清玉陛下木函青線蠟池蠟印條封
黄額(同)額題云奉爲(某)甲拜上(某)章一通
謹謹上詣
(某)曹治宫請進(分三行書)
外方函(青色)謹謹上詣
三天門下引進
太上御便曹治事(曹治諸本互有異同今校此爲正)
正月十二月上詣太上虛無丈人宫
二月上詣太上玄老仙都宫

三月四月上詣太上三天太清宫
五月上詣太上重道宫
六月七月上詣太上九炁文昌宫
八月上詣太上天帝宫
九月十月上詣太上大道宫
十一月上詣太上侍中左右監諸將軍宫
閏月上詣太上玄都宫
太上詣章案曹治
初一日建玉曹治赤靈宫
初二日太素曹治太歲徴宫

初三日太微曹治北平宫
初四日都正曹治太清宫
初五日正一曹治通明宫
初六日玄一曹治上明宫
初七日太素曹治高靈宫
初八日雲集曹治紫徴宫
初九日元靈曹治侍春宫
初十日太清曹治紫靈宫
十一日三水曹治素女宫
十二日司録曹治上野宫

十三日清叙曹治西明宫
十四日玄正曹治上絳宫
十五日中都曹治典平宫
十六日司非曹治北府宫
十七日司奸曹治南伯宫
十八日統部曹治東明宫
十九日統録曹治西靈宫
二十日監考曹治司命宫
二十一日監司曹治陽明宫
二十二日典考曹治太陽宫

二十三日司官曹治少陽宫
二十四日玄元曹治太陰宫
二十五日太玄曹治少陰宫
二十六日都司曹治北辰宫
二十七日都候曹治太白宫
二十八日直使曹治林明宫
二十九日司直曹治陽明宫
三十日集都曹治啓明宫
(玄都上章律曰章到宫曹每須心想依月日所至不得踈失)
道法會元卷之一百八十











