










道法會元卷之二百一十七渭七
　紫庭追伐補斷大法
　　　主法
北極法主天蓬都元帥蒼天上帝
華蓋祖師人天教主孚佑顯靈浮丘眞君
華蓋祖師妙道教主顯佑妙靈王仙眞君
華蓋祖師克誠教主顯佑感靈郭仙眞君
　　　主帥
紫庭追風神王天皇主法四目老翁陳元帥
　帥名齊白鬚老人四目捲雲冠青羽衣大

　袖黄裙朱履執天蓬尺主治邪炁鬼胎血
　腫疼痛炁疾等事
紫庭追雷神王天皇主法高刁北翁唐元帥
　帥名中肥面大眼有鬚靑包巾大神束起
　向上緑袍黄裙抱肚緑靴執劒主揚眞風
　令王侯昌盛
紫庭追火神王天皇主法素梟三神薛元帥
　帥名天瑞鷹頭黄包巾白服大袖繡靴執
　劔主惡魔惱亂寃横侵凌等事
紫庭追水神王天皇主法長顱巨獸宋元帥

　帥名天輔大面金晴黄包巾蒼服大袖褐
　裙繡靴執木棒金束兩頭主飛屍虎狼蜂
　蝎毒螫之類蟲蛇咬傷疼痛膿血等疾
　　　副將
萬天神王搜蟲將軍(姓伊祈名彦明)
北帝都總符使大聖大羅使者(姓賈名守清)
紫庭熏毫金輪敕法符使(姓趙名公眀)
曜道枝正會條將軍(梁高騫爽)
紫庭追蟲下瘵凝神化炁轟天素練白蛇大
元帥(姓馬名充)

北極伏魔院都統符使伍(毛)公尾行文史近
立羊光淵
玄曹玉文功曹
炎帝烈血符使(姓周名昇)
　　　登壇召合三淨啓帝師次念
香雲馥郁徑衝九天號令一聲普周三界謹
召三界四直功曹符使當日聽令雷神只今
疾速上詣北極伏魔院召請
紫庭主將陳唐薛宋四大元帥副將伊祈賈
趙馬周伍公行史立光諸大神將疾速到壇

有事差委
　師握固存神鳴法鼓出内五炁化炁爲五
　神左靑龍右白虎前朱鳳後玄武中央勾
　陳頭上七星足下麒麟三台日月陰陽斗
　天罡光映上下左手結伏魔印(大指壓中/指掐子文)
　(四指壓倒大指/伸直二指五指)當胷右手劔訣叉腰念呪
吾以天爲父以地爲母吾居其中常如赤子
日爲功曹月爲主簿雷公(卯)電母(午)在吾前
後風伯(巳)雨師(子)在吾左右六甲直符周匝
圍繞靑龍居吾左(卯)白虎居吾右(酉)朱雀在

吾前(午)玄武從吾後(子)黄龍鎮吾頭(玉)七星
在吾手(辰戌斗/蓋頭)吾居九宫中太乙爲吾偶左
三右七戴九履一二四爲肩六八爲足吾居
其中一爲腹實吾爲天帝所使巡遊十極紏
察三界攝除九天故炁四直赴壇受吾口敕
吾今在此立召天地神祇江河海瀆城隍社
令三界神祇並聽驅役敢有不順準
玄都律治罪急急如
玉皇上帝律令　次念
天靈地靈三五交并神罡一起萬鬼潜形伏

吾斗下碎如微塵謹召履斗將軍李丘飛斗
將軍蔣元明擲斗將軍郭元通建罡將軍熊
尚修起罡將軍趙(守炎)發罡將軍田斬(妖)速
至吾壇吾今禹步交乾履斗願降眞炁入吾
身中威光照破邪魔滅形急急準
北極大帝律令
　右呪畢存想六大將軍威猛身披金甲穿
　皂袍紅抺額各手執劒立于左右兩畔聽
　令師行步罡法
　　　九宫罡訣





　　　呪曰
斗要妙兮十二辰乗天罡兮威武陳炁髣髴
号如靑雲七步動兮上應天知變化兮試吉
凶入斗宿兮過天關合六律兮治甲兵
　師以右足歩入斗念云
履天英兮(坎/一)乗天任(坤/二)清冷泉兮阿陸沉步

天柱兮(震/三)擁天心(巽/四)從此度兮登天禽(中/五)𠋣
天輔兮(乾/六)望天衝(兊/七)入天内兮(艮/八)望天蓬(離/九)
斗道遁兮剛柔濟添福禄兮留後世入杳冥
兮千萬歲
　右呪畢存北極大帝玄冠羽服七星眞人
　朱衣赤幘北斗斗中眞人玉女三元唐葛
　周三將軍從空玄之中降廕身形師大聲
　持念下呪
仰啓北極天蓬將摧破群魔大力神嚴駕䕫
龍降道場赫奕威光動天地二十八宿明星

主三十六洞大神王手持金劒斬妖精掌握
玉印降鬼魅鉞斧劈破諸地獄帝鐘揺響振
天宫驅雷掣電伏群魔巨天甲卒持戈戟南
斗火官除毒害北斗水神滅凶災降伏六天
大寃魔掃蕩十方諸疫癘奮怒日月失精光
呼吸山河皆鼎沸乗天紫炁下徘徊三十萬
兵常加衛急急如
北極主法天蓬都元帥蒼天上帝律令
　右呪畢存天蓬元帥三頭六臂赤髮緋衣
　赤甲跣足左一手結天蓬印右一手撼帝

　鐘又左一手執斧鉞右一手結印擎七星
　左一手提索右一手仗劔領兵吏三十六
　萬騎雷公電母風伯雨師仙童玉女羽衣
　赫赫各持金劔乗北方太玄煞炁黑煞炁
　中有五色炁從空降壇叩齒念下呪
天蓬天蓬九元煞童五丁都司高刁北翁七
政八靈太上皓兇長顱(巨)獸手把帝鐘素梟
三神嚴駕夔龍威劔神王斬邪滅蹤紫炁乗
天丹霞赫衝吞魔食鬼横身飮風蒼舌緑齒
四目老翁天丁力士威南禦兇天騶激戾威

北銜風三十萬兵衛我九重劈屍千里驅却
不祥敢有小鬼欲來見狀钁天大斧斬鬼五
形炎帝裂血北斗然骨四盟破骸天猷滅類
神刀一下萬鬼自潰急急如
北極天蓬元帥蒼天上帝律令
　右呪誦三遍取黑炁布前左手煞文右手
　劔訣叉腰念云
謹召功曹符使周昇火急爲吾關召
主帥陳唐薛宋四帥部領副將疾速到壇有
事指揮疾

　存見周昇乗雲自天門而來又以左手握
　北帝訣(四指從中指背過以二指壓/定四指以大指掐中指中文)當心
　右手劔訣垂袖念云
北帝伏魔院謹召主帥陳唐薛宋四大元帥
部領麾下八將從官副帥疾速到壇聽候策
役疾
　以左手飛寅申斗于前




　右斗一座横於面前見斗光燦然輝灼默
　念下呪云
𩳓□□䰢唵噠吒興咄(不計/徧數)謹召陳唐薛宋
四大元帥速現眞形疾次念
霐(子)□(午)靈(卯)□(酉)□(中)奉
紫微大帝勑攝(子)
　存見帥將各現于斗星之次

　　　　　　　　　陳齊乗赤雲
　　　　　　　　　四帥自七宫而出


北帝伏魔院焚香奉召
紫庭内院追風雷水火四部神王速降
　右存四帥降于香上師取北方黑炁助威
　再存金光合身中之神次念
唵吒嚩吽唎𠸩燃哼喴晞囉啡□𡅵唎吽吒
唵□吒□吒嘍吒□嘿𠾬𠿼𡆄
　　　宻呪(三遍事緊用/天蓬大呪)
唵哼勳哼勳敕煞唵吽吒囄□吒囄叱吒囄
囄囄咭晞吾奉

雷霆敕煞攝三天火神四聖之尊天蓬天蓬
九元煞童(至)萬鬼自潰唵啡唓哪啡攝捉越
縳邪鬼山魈速速昏昏昏昏速速急急奉
北極天蓬大元帥蒼天上帝律令敕
　右呪畢叩齒三通存見分明次念
　　　顯召伊祈呪
帝敕開心直符彦明敕法開心速捉邪精聞
吾呪召急速降臨五方邪穢除影滅形急奉
北帝律令謹召萬天神王伊祈彦明速降壇
庭(疾)　再念

唵吽吒唎敕俱盧俱盧吽吽哪吒哪吒敕薩
娑訶再念宻呪曰
那吒都盧赫奕攝
　右三呪各念三徧剔子午斗于香上存本
　帥自乾亥天門而來降於香上如法官自
　欲煉神搜三尸九蟲則向香烟張口存將
　軍隨香飛入口中直下五臟六腑之内再
　以雷局徧身引將軍搜捉再念前帝敕開
　心呪張口存將軍自口中出于前次念召
　賈趙等將呪云

謹召北帝都總符使賈守清趙公眀伍毛公
尾立羊史近行文光(淵)急速降臨急斬屍鬼
急來現形急急如北極大帝律令
　呪畢存諸帥自斗中而下運神合出香上
　再念天蓬呪賛助威光若法官自己煉神
　存伊祈等入腹穿腸五臟六腑之中搜括
　三尸九蟲飛屍傳疰種子花苗盡數搜括
　得獲訖存賈帥取出所搜尸蟲鬼崇用以
　鉞斧盡數劈滅爲塵再念天蓬呪一徧再
　作用如法

　　　書篆天章符法
　凡行用先發功曹訖左手北帝訣(四指從/中指背)
　(過二指押定大/指掐中指中文)當心右手劒訣垂袖念天
　蓬呪一徧次念
北帝伏魔院謹召紫庭主帥追風神王陳元
帥紫庭主帥迫雷神王唐元帥紫庭主帥迫
火神王薛元帥紫庭主帥追水神王宋元帥
疾速到壇有事指揮疾次念
　　　召老翁宻呪
唵吒嚩吽唎𠸩𠿼哼喴晞囉啡□𡅵唎吽吒

□□吒神吒嘍吒□嘿𠾬𠿼攝
　右呪三徧取北炁布壇存爲黑雲再念
天帝釋章佩帶天罡五方兇惡之鬼何不消
亡飛仙一吸萬鬼伏藏
　右呪畢取罡炁吹布筆硯再念金光呪一
　徧取天門金光炁布壇化爲北帝伏魔院
　凡有人投詞令投人冩一樣二本以四將
　符分書四角以一紙留壇以一紙同關牒
　焚應召將書符先發關牒差直日功曹直
　壇神將關請法中帥將及具詞奏申

　天省五元童初府請降行事發用
　　　四帥本身符




　右符一樣四道圈内各入四帥姓名掐大
　煞文取太玄煞炁布入符再加念天蓬呪
　書成或分開於投狀四角粘或粘於關牒
　前委將拘制蟲恠

　　　八字玄竅
四目老翁急急如(左邊)
北斗眞君敕謹書(出筆/艮上)
高刁北翁急急如(右邊)
北斗眞君敕謹書(出筆/坤上)
　右四行字疊書于符心應係法中諸符並
　用此竅字念唵吒嚩吽呪敕符呪取北炁
　吹布符上
　　　洗手符





　右符以斗訣煞文念天蓬呪書成先吞一
　道一道入水盆中洗手如肥皂手中挪洗
　　　解伏連報應符

　　　　　　　　　　　　　　田内入
　　　　　　　　　　　　　　名塗
　　　　　　　　

　右二符未熏先吞一道餘貼佩之用任意
曜道玉女　薈條將軍　梁高騫爽
　　　追蟲法
　凡行用以男左女右手剪去指甲用肥皂
　符和乳香湯洗手兼專將符同化入于水
　盆中以手挼符灰洗七次須要淨帛絹巾
　拭乾所以安魂定魄拘制尸蟲用符之時
　存金光爍爍在於香爐中以茶托盛手熏
　之師念諸將追攝呪訣行用取効
　　　熏毫符





四目老翁急急如
北斗眞君敕謹書(左竅/入)
高刁北翁急急如
北斗眞君敕謹書(右竅/入)
　右前四行字疊書兩竅内念唵吒嚩吽呪
　及天蓬呪敕符掐子亥取北炁入

　　　熏勞法
好雄黄(三/錢)茜草(二/錢)款花(二/錢)玄參(三/錢)百部(三/錢)艾
葉(三/錢)信石(半/錢)雌黄(半/錢)雷丸(五/錢)厚朴(五/錢)
　右已上藥物羅作末以香爐有盖者封固
　止留一小孔出煙患人以紙塞鼻以口開
　吸其煙入腹治療咳嗽發熱骨蒸如久則
　少吞清米飲一日三次蟲死疾愈加以百
　部蕪荑仁參蘇木鎔蠟和攤紙上同前藥
　加用熏之後獲有効
　　　追蟲符(朱書加火/符於上)





　凡用追符要知飛蟲傳尸之鬼所在去處
　　　白蛇追蟲符(與前符同用/詳後日期)





甲乙日(床)丙丁日(鞋)戊己日(懷)庚辛日(身)壬
癸日(衣)
　　　伐蟲法
　凡男女患斯瘵疾者多是五心煩熱身燥
　痰咳喘逆氣速迫急茶食少思體倦神疲
　行止坐卧不堪以致藥餌不時故弗治焉
　伐蟲者要以五月五日午時爲準何以午
　時爲準然午時其煞在申天罡在寅故寅
　申對宫是爲煞其時行兵破賊百發百治
　採藥爲美故謂此也(右其法日日用時/載服藥下立定)每

　用伐蟲符誦天蓬大呪行遣
　　　伐蟲符




　右書畢加八竅入符心北煞炁入
　　　又符加竅同





　右二符俱念天蓬呪書呪盡符成祝將行
　遣將參藍研汁少許焚符與患人吞之
　　　三蛇伐蟲符用法(同前符二道及/烈血符一道用)
　凡用(北)難一隻自逼殞不以刀傷皮却自
　尾後聚玄腹中物其尾後孔以線縫令全
　却用後月置口中令閉將去煑熟令口開
　以木䓗一莖五寸許一頭置鷄口一頭入
　患人口中五更子丑時用之引其蟲入鷄

腹中若五更後天將明以苧麻一莖繫鷄
頸下不令出走待日間破碎鷄腹蟲熱油
内煎庶不走逸爲美
　　　白蛇符
　　　唵呬吽　　準北帝　　加頭
　　　唎攝　　　勑命降　　上
　　魑□□𩲓　貪巨禄文　魁𩲃𩵄
　　□□(彈入)　廉武破(彈/入)　䰢魓𩳐
　魒天元　六毒　白鱗張現　左
　(彈/入)正炁　之尊　威振九天　眼

　開光照八極右　口吐炁日月昏
　眼開光雷電生　舌張毒殺草木
　乾坎艮震　身動山崩石裂
　巽離坤兊　盤遊拽倒崑崙
　　　　　　　　　　　　加入頭
　　　　　　　　　　　□
　　　　　　　　　　　　上押發

　　　敕呪
唵喗吒唎唵㗶㕧唎啒呮唎娑訶

唵吩吩吼吼㖅唎娑訶
　右符搯巳文取西北炁吹入符挼作圓子
　入鷄口中漲開
　　　炎帝裂血符




　右符田字内入將名二竅内入八字玄竅
　加賈趙馬伍公文立史光周各將名入取

　北煞炁天罡炁布入次念
北帝煞鬼嚴赫威神飛尸傳疰碎滅爲塵急
急如北帝唎叱勑攝
玉清上帝律令急急如
北帝黑煞吒唎勑攝　再念
謹請北帝都總符使賈守清趙公明馬兊伍
毛公尾文行立(羊)史近光(淵)急速降臨急斬
屍鬼急來現形急急如
北極大帝律令曜道枝正薈條將軍梁高騫
爽紫庭帝君律令唵帝洒周流薩訶急急如

北斗帝君律令
唵晞乾奴嗶唎吒吒唎潑吒噠唎唎吒囉噠
唎吒婆嚩哪吽晞哪利攝急急如
紫庭眞人律令北極大帝敕令
　此役使帥將呪左手搯役使訣(二指掐虎/口大指搯)
　(中指/中節)念逆天蓬大呪潰自鬼萬下一刀神
　(至)蓬天蓬天師以左手結天蓬印(以左手/大指搯)
　(煞文屈二/指餘指伸)右手天蓬訣
　　　殺屍蟲之因
　凡用以五枝一蒿散神授川椒散秦川剪

　紅丸治斯疾者要空心食榧子一百箇諸
　蟲悉化爲水用法要桃仁去皮研膏煑汁
　入米作稀粥空心清旦一服又用桃葉擣
　汁服酸石榴東引根水煎汁服更初服天
　明蟲物自下令患人飲稀粥補之
　　　聖濟總録
　凡治斯疾以三月初四日取桃葉五升熟
　擣杵放於容坐得人下之器内置於幽閨
　宻室中不令人知庶好令患人脱衣避風
　坐其上從旦至暮尸蟲悉出又服藥吞符

要以每月每日用後時正月戌時二月酉
時三月申時四月未時五月午時六月巳
時七月辰時八月卯時九月寅時十月丑
時十一月子時十二月亥時每日日以此
時服藥吞符必獲其効
　　　訶黎散
赤茯苓(二/兩)木香(半/兩)㯽榔(一/兩)當歸(一/兩)訶黎勤皮
(二/兩)炒大黄(一/兩)吴茱萸(湯泡七次/炒半兩)
　右每㕮咀三錢薑三片水一盞煎至六分
　温服治癆嗽止氣喘

　　　玉龍膏
靑蒿子(二/兩)白㯽榔(二/兩)製鼈甲(半/兩)赤茯苓(半兩)
地骨皮(半/兩)豆豉心(二/合)柴胡(二/兩)白术(半/兩)木香(半/兩)
牡蠣(半/兩)人參(一/兩)當歸(三/錢)朱砂(一/錢)生乾地黄(一/兩)
虎頭骨(斫開酒炙黄/赤色一兩)蓰蓉(酒浸經一/宿炙一兩)鼈甲(湯/煑)
(去皮裙酒浸/黄赤色用之)
　右藥專治膏盲癆嗽喘滿成瘵疾者悉皆
　治之
　　　又藥法
眞蘇合香圓(四/兩)通明雄黄(二/兩)黑錫炒灰末(半/兩)

　右法以辰日取東引桃枝二尺四寸柳枝
　一尺二寸東引石榴根六寸槌碎用水熬
　二盞至一盞復熬半盞瓦器中煎之乳鉢
　中將前三藥旋入藥汁中擣千餘杵分作
　三十圓朱砂末二錢麝香少許爲衣日用
　乾薑湯嚼下乾嚼亦好却服助藥嗽甚者
　合香二兩次以黑錫作細末每服五錢重
　五更初炙猪肉蘸喫助之又補以靑蒿鼈
　甲生嘉禾散等分鳥梅薑棗煎服一月即
　獲安愈



道法會元卷之二百一十七







