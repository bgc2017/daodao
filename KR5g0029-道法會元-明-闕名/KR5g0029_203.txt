










道法會元卷之二百三浮六
金火天丁攝召儀
大聖統天元聖天尊
大聖尋聲救苦天尊
大聖朱陵度命天尊
三聲寳號徹諸天普召神霄永樂仙鸞馭浮
空齊降下九霄甘露布壇前天丁執牒通幽
夜炎火流鈴煥九淵攝召眞魂乘梵至靈風
吹動彩旛旋和不可思議功德
伏以香浮玉篆翠霧輕籠鳳舞鸞翔金光煥

赫上達虛皇妙境直衝寳梵仙宫玉女采丹
誠金童傳素篆以今謹運眞香供養
虛無大道至尊上帝玉清眞王金容玉相天
尊青華大帝太乙救苦天尊可韓丈人丹霄
應化天尊玄天上帝絡劫濟苦天尊南上受
鍊眞人妙行眞人救苦眞人大慧眞人九華
眞人三元三官大帝北極三聖眞君靈寳五
師眞君靈寳教主顯佑眞君鍊度教主沖應
眞君黄籙教主妙濟眞君上清黄籙院三佐
眞人玉府九司眞君請因教主雷霆火師眞

君雷師皓翁眞君玉眞教主妙濟普化天師
林眞人太素大夫侍宸王眞人左元眞伯張
眞人瓊瑶金闕陳眞人左執法君薛眞人六
陰洞微仙卿盧眞人虛元統化眞卿徐眞人
火鈴仙卿劉眞人神霄歷代傳派宗師金火
天丁火鈴妙帥火鈴主鍊仙宫火鈴玉册仙
官神霄解罪救苦度魂仙官九斗陽芒流金
火鈴大將解寃釋結大將軍火鈴童子女兵
雷吏霄伯靈官公孫元帥神霄功曹素女冥
司急取亡人案典者温元帥神虎何喬二大

元帥酆都内臺楊元帥酆都行司關元帥艮
宫攝亡丘天丁三界召魂使者地府五道將
軍溟冷大神泰山府沿路土地玄都茭龍驛
吏地府齎簡童子九龍符命使者法院官將
嶽府隍司殟司主宰三界四直功曹當境社
令土地等神遥空啓奏恭想鑒觀孝信恭虔
謹陳酌獻
伏聞神霄大帝玉清眞王說法霄度天演鍊
魂之妙㫖垂光碧玉殿降攝召之眞科眞王
駕翠蓋之車羣聖馭青華之輦金鑾導駕玉

女參輿齊會羣眞大宣要道玉符頒下俾幽
夜之顯光金簡宣行燭冥途而烜赫苦魂頓
釋妙教流行上之相傳師之付度今則玉音
流響九天之衆聖齊臨銀燭浮光十極之千
毫交散莫不精嚴科式宣演靈章攝召齋忱
謹當宣白白意
誠悃已宣高眞洞鑒伏望煥金光於八極燦
玉彩於十方冥原盡化騫林幽獄皆成寳苑
天花散亂甘露霏微彩旛鼓舞玉鸞翔翠竹
動揺金鳳轉芙蓉玉女持旌節芍藥瓊娥響

玉璈火鈴衝擲八方清金劍掃橫五道浄詠
玉音而響亮扣金磬以清揚鬼道聞此玉音
釋開迷惑目瞻太清人道聞此玉音出離生
死逍遥上清仙道聞此玉音不墜下地常居
玉清
火鈴光煥天尊
玉鳳靈旛舞金鸞翠竹揺仙妃垂翠輦
玉女奏仙韶萬籟聲沈寂香風散玉霄
眞王垂濟度咸得步仙橋
玉眞垂濟天尊

玉符頒下祥光煥散瓊毫萬道明華光照玉
女馭丹霞見仙韶齊奏無盡仙魂飛步到命
金火天丁開道宣詔遺玉容仙女把靈旛來
召
志心召請火鈴妙帥金火天丁擲鈴流猛火
飛步降香雲願聞今召請秉符執牒召魂來
靈旛舞長夜悉通開存至
向伸召請已沐降臨催召牒文謹當宣白
向來文牒已具披陳妙帥威靈必垂昭鑒楮
財文牒用火化焚

化牒衆宣呪曰
普告三界無極神郷泉曲之府北都羅酆三
官九署十二河源上解祖考億劫種親疾除
罪簿落滅惡根不得拘留逼合鬼羣
元始符命時刻昇遷北都寒池部衛形魂制
魔保舉度品南宫死魂受鍊仙化成人生身
受度劫劫長存隨劫輪轉與天齊年永度三
途五苦八難超凌三界逍遥上清
伏聞神通變化斯須而經緯萬方聖化周行
瞬息而徃來六合地獄陽間仙境雲霄天界

玄都九壘九泉十方十地五嶽名山之内三
元水國之中悉遍追尋附旛顯現玉音妙語
謹爲宣揚諷破酆都呪三遍
法師作用行破獄攝魂之法
陰靈來我旛陽魂返汝殘北斗天蓬敕玄武
出幽關一如北斗祕書律令攝
召請天仙女桃花粹玉容手持火鈴節足履
金蓮花駕馭金光炁金光瑞炁散十方眞王
召童子引魂來到和永離三途苦
志心奉請

火鈴妙帥金火天丁惟願秉神霄之妙㫖揺
撼天之帝鐘攝召亡過(某)台光之靈伏願死
魂受鍊仙化成人是夜今時來臨法會和受
兹超度功德
召請神仙女殊倫翠玉容手持火鈴節足履
彩蓮花駕馭金光炁金光瑞炁散十方眞王
召童子引魂來到和永離三途苦
志心二請
火鈴妙帥金火天丁惟願秉神霄之玉籙擲
流金之火鈴攝召亡過某幽精之靈伏願上

登朱陵府下入開光門是夜令時來臨法會
和受今超度功德
召請眞仙女氷姿滿月容手持火鈴節足履
碧蓮花駕馭金光炁金光瑞炁散十方眞王
召童子引魂來到和永離三途苦
志心三請
火鈴妙帥金火天丁惟願秉神霄之玉簡耀
寳鏡以光芒攝召亡過(某)爽靈之魂伏願超
度三界難俓上元始天是夜令時來臨法會
和受兹超度功德

向來恭承神霄敕命三遣金火天丁攝召神
魂附旛顯現伏願羽衣飄轉寶節交橫仙魂
隱隱步虛來眞魄飄飄騰梵至帝鐘振動火
鈴交飛瑞風起而玉彩迸輝祥霞生而金光
煥赫碧桃紫㮈長生果玉册金符永樂篇徐
徐移步禮眞王整整衣冠朝大帝黄華碧沼
金光起玉醴蘭臺翠霧生洗浴身心便悟希
夷之道精專志命即登快樂之天聆羽衆之
清音聽高人之妙韻三禮玉容福增長一聲
寳梵罪銷除有勞同學之至人齊詠靈書之

隱語
衆宣呪曰
玃無自育九日導乾坤母東覆形攝上玄
陀羅育邈眇炁合雲飛天大醜總監上天
沙陀劫量龍漢瑛鮮碧落浮黎空歌保珍
惡奕無品洞妙自眞元梵恢漠幽寂度人
引亡人至沐浴所
太玄神水全資滌蕩恩波蓬島眞香自有返
魂妙訣痛念亡靈之久逝爰修法會以薦揚
欲遂升遷必資沐浴身意潔而樂亦在其中

矣衣冠正則儼然望而畏之沐甘露之沾濡
出幽途之昏滯心神頓悟瞻三寳以皈依魂
魄超昇覺千愆之雪釋宣揚祕密語拯濟亡
過靈
呪水洒浴所
太玄神水五行之初生能浴物洗新除故
渴飲養命死苦難遇若非大慈何能救度
潔滌朽骸願登仙路
焚衣宣呪
五濁已清八景已明今日受鍊罪滅福生

衣巾鞋履以飾儀形汝今冠帶齊登上清
澡身浴德無復同於光塵彈冠振衣必自逞
其顏色旣使地根之斷絶將遂天衢之亨通
隨我靈旛上朝金闕
衆諷天尊說經教引至大道前白朝
參文引魂朝叅畢
會朝清明已覩正乾之御颺言拜稽寧無洊
震之恭仰謝玄恩許容退步有勞法衆仙音
引導
引詣靈席施食

神霄火鈴施食儀
法事
切以追想音容爰効楚郷之些依憑道法幸
歸月夜之魂望少爲瑶席之留謹先獻龍團
之品香茶奉獻孝悃披宣入意
向伸孝悃已對披宣伏以金飯玉漿餌之者
陟九清之境交梨火棗食之者離五苦之郷
非道力之攸資豈法橋之可度切念亡過某
奄歸逝水俄歷光陰未明解脫之期當備馨
香之薦恭命琳宫之侣宏宣蘂簡之文吟寳

偈以加持演靈章而受記當願神識不昧儼
若生存享此齋功克臻妙道
法雲流潤天尊
自然生神章金書開大有天尊大慈悲
宣揚祕密語奉請亡過靈冥心恭稽首
我今施法食惟願來歆受
奉爲亡靈上資徃生仙界念
玉清慧命哀憫沈魂呪曰
稽首明慧虛無尊稽首皈命重玄主
裁成天地無得稱普爲衆生作恃怙

慈濟五道轉輪魂哀救三途地獄苦
皈命金闕天中尊皈命六道慈悲父
皈命玉京無上尊已離生死長綿綿
出有入虛無所待能令枯朽變成仙
千劫萬劫難一遇爲衆廣說業因縁
迴骸起死永長存使其神魂無變遷
奉爲亡靈上資徃生仙界念
開酆都破地獄昇天堂呪曰
茫茫酆都中重重金剛山靈寳無量光
洞照炎池煩七祖諸幽魂身隨香雲旛

定慧青蓮花上生神永安
奉爲亡靈上資徃生仙界念
開咽喉飲甘露法食呪曰
散消長夜苦釋惱三途中猛火入咽喉
常生飢渴念一洒甘露雨如熱得清涼
神魂生大羅潤及於一切
奉爲亡靈上資徃生仙界念
大慈天尊說甘露法食呪曰
功德金色光微微開暗幽華池流眞香
蓮蓋隨雲浮千靈重元和常居十二樓

急宣靈寳㫖自在天堂遊
三奠酒白文
切以酌言獻之莫厭金蕉之泛醖可戀耳何
妨玉山之頽無復如昔日之笑談但頻想春
風於圖畫百年猶過客何須身後之名一斗
合自然但得酒中之趣清酒上陳初奠
奉爲亡靈上資徃生仙界念
三光流精法食呪曰
妙道生一炁炁中分陰陽凝華日月精
燦然流三光九華合九道八色怡八方

煥爛動眞體流精歸太芒下生淵泉宫
上列無何郷縱體覆飛跡欻然都相忘
七寳流精潔混沌雜華房咽服九霞散
此樂殊未央
切以魂兮歸來久托巫陽之些酒旣和㫖載
吟衛武之詩縱笑談無四座之驚且更勸此
一杯之盡蓬山在何處便可乘風而歸郫筒
不用沽何妨長夜之飮清酒上陳二奠
奉爲亡靈上資徃生仙界念
玉清甘露法食呪曰

稽首仰圓羅合景挹靈芒拘魂制七魄
思審定中央行坐禮虛無寢息宴玄房
飢飡黄糵華渴飲瓊根漿神精命大魔
合體鍊眞光復照觀大無常在虛空遊
圓通泯波濟眞化靡中期杳渺无終始
行者當明知寂寥忘理教應運闡宏規
降道不自照要當先所施會歸無二處
隨心自合離
切以荷鍤歸來可比劉伯倫之豁達觥籌交
錯只須歐陽子之風流何須一斗爲上尊且

喜三杯通大道碧桃落盡莫言滯酒不歸青
鳥飛來便可乘風而去清酒上陳終奠
奉爲亡靈上資徃生仙界念
老子五厨眞經呪曰
一炁和太和得一道皆泰和乃無一和
玄理同玄際不以意思意亦不求無思
意而無有思是法如是持莫將心縁心
還莫住絶縁心在莫存心眞則守眞淵
修理志離志積修不符離志而不修志
已業無已知諸食炁結炁非諸久定結

炁歸諸本炁隨取當隨泄
向來諷演靈章加持法食皆九丹之妙訣出
三洞之玄科靈音旣徹於十方惠澤旁沾於
九地幽魂受鍊冥府開關不飢不寒頓入泰
和之域无爲无欲必超清浄之方重念逝水
不回盛筵難再幸邇三清之御同堅一念之
誠奉爲亡靈增修冥福指坦若逍遥之路誦
妙哉大洞之經法衆虔誠敷揚妙範
舉皈依頌諷經聞經頌
切以歸月夜之魂匪可晤語挽春風之筆少

叙哀悰具有䟽文用伸宣白
宣䟽
切以金飯玉漿隨所求而皆至琅函寳笈欲
普度於無窮兹爲莫大之因可謂難勝之福
地根旣絶天衢行亨寳輦駕香車志出鴻濛
之表慈雲施法雨永辭幽暗之鄕稽首皈依
志心稱念隨願徃生天尊超昇南上天尊逍
遥快樂天尊和不可思議功德
舉向來
道法會元卷之二百三












