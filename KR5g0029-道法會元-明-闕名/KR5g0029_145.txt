










道法會元卷之一百四十五西六
　太一天章陽雷霹靂大法
　　祈晴行遣
　　　昊天雷祖奏狀式
具法位(臣)姓(某)誠惶誠恐稽首頓首再拜
　上言(臣)一介凡愚千載幸會得遇明師傳
　付　大法登壇之日誓以助佐
　道化濟物利人(臣)謹據(某)人投詞伏爲今
　歲(某)時以來乆雨連綿水澤盈泛漂浸五
　穀民心憂懼投臣丐爲祈求晴霽臣領詞

　虔切不敢抑違謹取(某)月(某)日就(某)處建
　壇祈禱蘇救禾穀以全民命但以
　太一大法威禁至重不敢擅行除申牒
　天地職司掌𨽻等處知委伺候
　敕㫖降下立便開晴升陽開霽須至具狀
　逐一奏請者
　　一(臣)奏乞
　　　敕命下九天曹局掌𨽻劫數罪業眞
　　　司特與原赦(某)州士庶男女種種欺
　　　罔冒犯無邊之罪免遭劫會庶得導

　　　迎和炁保全民命
　　一臣奏乞
　　　敕命下九天雷司頒告太一六府雷
　　　霆諸司三界當季行雨龍神應干掌
　　　雨暘去處照會遇臣批發
　　　太一祈晴眞令至日應時止雨停風
　　　升陽退陰符檄到日即時依應施行
　　一臣奏乞
　　　敕命下太陽宫速與督發南方火神
　　　雷帥升起陽光止停風雨並下羅㬋

　　　計都雨宫收歛陰炁開雲現日保全
　　　禾穀
　　一臣奏乞於奏後批發止雨祈晴眞令
　　　乞降
　　　敇㫖下太陽宫專委引駕鄧化將軍
　　　高步火城爍退陰翳升陽暖物
　　一臣奏受法之初以九祖爲誓專一代
　　　天行化祈晴禱雨濟物利人爲急今
　　　伏覩(某)州連年饑饉民物流離田野
　　　荒涼實爲迫切臣深慮下民不能敬

　　畏天地損物害人積罪造愆致遭劫
　　會臣仰惟大道好生之德常憫下
　　民欲望　慈悲特賜　原赦
　一臣德行淺薄自得法以來香火怠慢
　　功無毫髮輒敢容易具奏上干造化
　　死有餘罪乞賜
　　原赦特降正眞自然諸天生炁道炁
　　灌注臣身中今臣宫室清明易於號
　　令立獲感通
右臣謹謹畫一具狀昧死上奏

太一正元雷祖轟天大帝(闕下)恭望
宸慈允臣奏請事理即賜　敕命下所屬三
畍其司掌𨽻火部雲雨等處立便依應施行
即使陰炁去除雲開雨止太陽出現蘇暖萬
物救濟民命上彰　恩化下副哀祈臣干冒
天威下情無任瞻天望聖激切伺恩之至
謹昧死奏　聞伏候　敕㫖謹奏
　　年　月　日具　法位(臣)姓(某)狀
　　　貼黄式
　　臣奏爲(某)處乆雨連綿水澤盈泛漂浸五

　穀祈求晴霽救蘇民命伏候敕㫖
　　　倚黄式
　乞頒　敕命下九天天曹掌劫會及雲雨
　去處施行
　　　聖后奏狀式
具法位臣姓某誠惶誠恐稽首頓首再拜
　上言臣今月某日具奏　昊天乞降
　敕㫖並奏　雷轟闕下請降
　睿㫖下太陽宫升起陽光救蘇禾穀並下
　九天天曹掌劫會罪録眞司原赦萬民罪

　咎事切念臣一介凡愚千載幸會遭遇明
　師傳付大法臣受法之初列九祖爲誓佐
　助道化濟物利人謹據(某人)投詞伏爲自
　(某)月以來連綿陰雨水澤盈泛漂浸五穀
　民心惶惶投臣丐爲祈求晴霽事臣遂於
　某日具奏　天闕乞開晴霽保全五穀蘇
　救萬民至今未蒙感應臣仰惟
　大道曠古救人欲望　慈悲即賜命駕特
　詣轟庭解釋萬民所積罪愆頒降
　恩赦升起陽光蘇救五穀臣不避雷斧之

　誅須至奏　聞者
右臣謹謹録狀上奏
掌法聖母元君(闕下)臣恭望　睿慈允臣所
奏即乞過宫上詣轟庭爲萬民哀請特賜
原赦惡業罪障得免饑餓逃亡之厄仍乞
敕下九天曹局掌劫會眞司照應併下太陽
羅㬋計都星宫遵依符命立便開晴收歛陰
炁升起陽光救蘇民物臣干冒
宸威誠惶誠恐稽首頓首再拜謹具奏
聞伏候　昭報謹狀

　　年　月　日具　法位(臣)姓(某)狀
　　　申祖天師
具法位姓(某)
　照對昨遇明師傳付大法登壇告盟之日
　誓以佐助道化濟物利人謹據(某)人投詞
　伏爲今歲某月以來乆雨連綿水澤盈泛
　漂浸五穀民心憂惶投某丐爲祈求晴霽
　事(某)領詞迫切不敢抑違謹取(某)月日就
　(某)處建壇祈晴救甦禾穀以全民命尚慮
　下民積造罪愆致遭劫會仰惟

　大道好生曠古救人除巳具奏　三天及
　雷祖大帝(闕下)乞賜原赦某處士庶男女
　種種欺罔冒犯無邊之罪仍乞
　敕㫖下太陽羅㬋計都星宫開雲現日遵
　依施行所有雷霆風雨陰晴實𨽻
　天省主行須至申聞者
右(某)謹具狀拜申
祖師三天扶教輔元大法天師正一沖玄神
化靜應顯佑眞君(聖前)恭望
聖慈允今所申特降　聖㫖下雷霆火部所

屬靈司掃退陰霾升陽暖物庶使五穀成熟
下民不致饑餓實出生成干冒
聖威下情無任惶懼之至謹具申聞謹狀
　　年　月　日具　法　位　姓(某)狀
　　　南方赤天火光震殺雷帝
具法位姓(某)
　照對(某同前入意)並批發太一祈晴眞令
　符檄督發南方火鈴火部閼伯雷火將軍
　欻火律令大神都天火車大元帥合干威
　神同禀律令掃退陰雲大開晴霽外所有

　火部號令實𨽻
　帝君主行須至申聞者
右(某)謹具狀上申
南方赤天火光震煞雷帝聖前伏望
聖慈允今所申特降　聖㫖下南方火鈴大
將軍火部閼伯雷公將軍欻火大神擲火掃
雲使者太陽下鄧化將軍同共掃除陰翳止
雨停風普現陽光救甦禾穀上體
太上好生之德下副萬民哀籲之誠(照前/結)
　　　太陽申狀

　(同前意)　乞賜　赦原(某)處士庶男女種
　種欺罔冒犯無邊之罪仍乞
　敕㫖下三界眞司依應施行外須至申
　聞者
右(某)謹具狀上申
日宫太陽炎光帝君(聖前)伏望
聖慈允今所申特降　聖㫖廓開陰翳昭現
陽光全百穀於秋成救萬民之歲計(同前/結)
　　　羅計申狀
右(某)謹具狀上申　神首隱曜羅㬋星君

神尾暗曜計都星君(聖前)伏望
聖慈允今所申早賜　指揮收歛陰炁止雨
散雲大放陽光救甦萬物上體
太上好生之德下副士庶哀籲之誠(同前/結)
　　　雷祖闕下引進狀(天樞院引進/狀同此式)
具法位姓(某)
　照對本司今據某投詞伏爲自(某)月(某)日
　以來乆雨不止水澤盈泛漂浸五穀丐爲
　祈求晴霽事謹取某月(某)日就(某)處建壇
　今爲拜發奏狀一函上詣

　雷祖大帝(闕下)通奏須至申聞者
右(某)謹具狀上申
雷祖大帝闕下引進仙官(聖前)伏望
聖慈允今所申不候天下章奏文字類聚早
爲通奏取㫖頒降施行(如/常結)
　　　火鈴牒
司　牒　南方火鈴大將宋將軍
　照對本司據(某人入意)　須至專牒者
牒候到請詳前事理遵依　九天太一雷令
貼同太陽下鄧化將軍並雷霆欻火元帥南

方都天火車大元帥擲火掃雲使者高步火
城掃退陰炁昇陽開霽成就豐年有功之日
列言　帝庭雷令尊嚴立待昭報謹牒
　　年　月　日　時牒
具法　位　　姓　押
　　　主雷欻火鄧元帥牒
牒至請詳前事件遵依九天太一雷令貼
同南方火鈴大將軍都天火車大元帥火部
閼伯雷部將軍擲火掃雲使者太陽下鄧化
將軍同共高步火城掃退陰翳開雲現日暖

物利人有功之日列言帝庭如違定依
黄神律令立待昭報謹牒
　　　謝晴奏昊天雷祖狀
具法位(臣)姓(某)誠惶誠恐稽首頓首再拜
　上言(臣)芻草微生遭逢大法仰籍
　大道賜受法職金書玉篆祕法靈文道重
　人輕夙懷憂懼常思立功補過濟物利人
　昨據(某)人投詞伏爲自(某)月以來乆雨連
　綿水澤盈泛漂浸五穀民心憂惶投(臣)匈
　求晴霽事(臣)詳詞迫切不敢抑違謹取(某)

　月(某)日爲始就(某)處恭依　太一祈晴法
　式奏聞　天闕備申主雷諸司批發九
　天太一眞令移牒火府威靈掃除陰翳開
　放陽光仰沐天恩俯從人欲五穀有成熟
　之望萬民無饑饉之憂臣輒敢冒瀆
　三天乞賜　推賞所有太一十大星帥都
　天飛翼雷公大將軍火部閼伯大將軍欻
　火律令大神飛烈七十二將南方火鈴宋
　將軍諸司帥將一切威靈今次祈晴委有
　勞績伏乞並依　三天玉格内有功者重

　加遷職以爲効信更乞　赦臣冒凟之罪
　副(臣)哀懇之誠降以正眞生炁入(臣)身中
　俾(臣)行持道法香火興隆凡有禱祈悉臻
　感應身中清吉橫逆不生凡在玄門悉依
　道蔭須至奏　聞者
右(臣)謹謹録狀上奏
帝位　(臣)恭望　天慈允(臣)奏請乞頒
敕㫖下三天都省合屬眞司照應今來所奏
言功事理乞依　玉格重加遷賞施行臣干
冒　天威(照前/奏結)

　　　三省申狀
具法位姓(某)
　照對昨據(某人入意)　除已具奏
　三天金闕　雷祖帝闕乞降
　敕命施行外須至申　聞者
右(某)謹具狀上申　三省聖位恭望
聖慈允令所申特賜敷奏今來所乞事理請
頒敕命將前件官將重加遷賞仍乞告命太
一雷霆諸司官將常切隨司䕶衛後有召役
立獲感通庶使道化興行神功昭著干冒

聖威(照申/狀結)
　　　祈雪行遺
　　　碧玉奏狀
具法位臣姓(某)
　照對本司據(某)州(某)人投詞伏爲入冬以
　來全無瑞雪暖燠非時以致萬民多生災
　疾兼慮來歲必有蝗蟲侵食禾稻民心憂
　惶投(臣)丐爲祈求瑞雪滌除沴氣迎導禎
　祥事(臣)詳詞迫切不敢抑違合爲告行
　太一翻雨致雪眞符督發雨部雲部風部

　雪部合干威神同禀律令奉行須至奏
　聞者
右(臣)謹謹録狀上奏
太一碧玉内院大天帝(聖前臣)恭望
聖慈允(臣)所奏特賜
聖㫖下碧玉内院太一雷司照應施行遍(某)
州縣大布彤雲興風作雪消除疫厲鎭壓蟲
蝗召和氣以致豐年溥　玄恩而彰
道化(臣)干冒宸嚴(照前奏/狀結)
　　　太一四眞人申狀

右(某)謹具狀上申　太一月陰月華眞人
太一散風散雨眞人(聖前)恭望
聖慈允令所申特賜慈悲以太一碧玉白
蓮眞水付左右二仙龍王變化瑞雪瑶華遍
於所掌地分消鎭疫厲杜絶蟲蝗滋潤地脉
感召豐年如蒙慈感大地霑恩(照前/申結)
　　　瑞光仙師負風大神雲陣使者雨師
　　　大神牒
右牒請詳前項事理遵依　太一雷令貼同
風雨雲雷部合干威神龍王速興雲陣撒風

致雨變雪降祥遍布四郊以慰民望有功之
日列言　帝庭急速奉行佇伺昭報謹牒
　左右二仙龍王牒並同前式
　　　發奏申引
司
　本司今發爲民祈雪文字須至發付者
　　　一奏狀一函上詣
　太一碧玉内院
　　　一申狀一函上詣
　太一四眞人門下

　　　一公牒一角至
　瑞光仙師負風大神前下
　　　一公牒一角至
　左右二仙龍王前下
　　　一告行
　太一翻雨致雪眞符一道
右引付　雷司當日直符神吏功曹使者准
此立便承領上件申牒飛上
太一宫諸處投進雲路之上不得時刻住滯
損拆如有違慢定依　玄章律令施行仍仰

催督雨雪風部報應一例言功以爲効信故
引
　　年　月　日　時引
具　法　位　姓　押
　　驅蝗行遣
　　　劄本境
司
　照應本司係准　轟天敕命掌握雷霆專
　天章號令之權主太一專司之職驅除妖
　孽蕩滅邪精使萬民安業五穀豐登本司

　據詞切原蟲蝗害民皆是當坊廟貌社令
　土地等招誘不正之炁容庇在鄕變化爲
　蟲食害禾稼有傷民食照得本鄕廟貌社
　令土地神祇安受居民祭祀自合保護一
　郷田疇禾稼豈得招誘蟲蝗侵害田禾豈
　不有違
　太上好生恤民之德天律不容本司未欲
　遽然差發雷帥前去逐一追究今仰汝等
　遵依九天玄章符命火急不移時刻同所
　差天將吏兵將見今蟲蝗逐一盡行追遣

　前去不許容在本郷侵害禾稼如有小廟
　山神傷亡木下等鬼輒敢妄有埋魘呪詛
　在内爲害並仰一併和釋遺逐不許有違
　符命如或不從今來符命定行差撥雷帥
　前去勦除逐一收捉解送黄神烈露臺
　依刢令施行斷無輕恕符到遵守火急奉
　行須至劄者
　　　右劄本境社令之神准此
　　年　月　日　時劄下
具　法　位　　　姓　押

　　　引式
司
　近據(入意)　本司看詳蟲蝗害稼實本境
　廟神社令下邪等招誘不正之炁變化爲
　蟲侵食禾稼實爲生民之害在當職掌握
　天令合與施行除依式批篆
　九天玄章符命劄下本鄕當境廟貌社令
　土地等神遵守遣逐外合行差將監勒遺
　逐須至差引者
右仰(某)將只今領本部天將天兵各帶本色

器械前徃某處監勒本鄕廟貌社令土地等
火急將見侵害禾稼蟲蝗盡行遣逐不許有
違天令如或小廟山神傷亡木下等鬼妄稱
呪詛在内爲害並仰一併遣逐如或不從符
命定行批發
九天雷令差撥雷帥前去勦除收捉解送
黄神依令施行火急奉行毋致違滯(如常/結)
　如不退申主司牒雷將具奏批令再劄立
　限速追廟神
　　驅邪行遣

　　　投詞判
司
　准法判
　　一欲先關報本司諸司諸府合干將吏
　　　在壇駐劄伺候差使
　　一欲先具狀飛申　天章雷司乞移文
　　　九天太一五雷六司雷公都部合集
　　　各司兵馬俟候本司行文到日應時
　　　發下地頭追捉施行
　　一欲先批　太一眞令下(某)人家拘制

　　　邪鬼斷絶殃耗
　　一欲次第具奏雷霆遍申
　　　太一雷司六府六司遍牒合干雷將
　　　等集兵擒捕
　　　關式
司
　照對據(入意)　本司據陳准書判爲(某)事
　今來合要諸司官將前來駐劄聽候差使
　擒捕禍邪及專切防護本壇及法官身前
　身後所貴邪不干正須至公文者

右關承差神將准此不移時刻立便關報九
天太一六府六司雷公都部飛烈七十二將
火部閼伯欻火大神風雲雷雨電霹靂部衆
只今下降行壇駐劄内雷公將軍火部閼伯
將軍欻火大神請俓下某人家駐劄專功提
督差去雷神用心擒捕立要敗獲即與禁制
火精自行文爲始不得再有進作的要大逞
神通宣靈顯聖有功之日言勞遷職前件所
關事理疾速奉行不許頃刻住滯違戾故關
　　年　月　日　時關

具　法　位　姓　押
　　　批式
司
　照對本司掌轟庭眞令飛烈七十二將
　佐應三界萬靈並聽號令之下敢有拒逆
　於道不順者並赴黄神令下刢𧆺施行今
　汝等依附草木積爲群黨敢在
　天地日月星辰雷霆之下公然肆興孽毒
　出影露形或放火燒人屋宇家財(臨時隨/事更改)
　驚恐生靈全無畏憚揆之天律

　皇天不容皇地不載日月所不照雷霆所
　當誅死入黄神入地萬丈魂死無生無足
　忍恤汝等速當俯伏五體就地悔艾罪惡
　以求原免拱聽雷霆號令之後不得再
　有進作如或毫髪有違定從
　玄律斬首萬斷萬劫不原毋致後悔須至
　批者
右准雷轟大帝面敕批行速宜遵奉
　　年　月　日　時批
　　　引式(太一諸符如有放火燒人屋宇/或治精邪等事臨時隨事用之)

司
　今准雷轟大帝敕元降
　太一某符下專司差降太一(某)將(諸將臨/時隨事)
　(差/用)吏兵立便將帶器械火急下(某)處某家
　貼同差去雷將收捉某色一行魈鬼牢固
　鎖縛從限管押出頭守候喚上供證爲白
　日不時出形露影(或放火燒某/屋宇家財)等事不得
　有違須至行遣
右准前件符命火急奉行不得違滯准此
　　年　月　日時引

　　　限
具　法　位　姓　押
　　　飛申天章雷司
具法位姓(某)
　照對今月(某)日據某州(某入意)據陳迫切
　當日即與關會諸司將佐飛冀雷公火部
　閼伯欻火大神烈面使者懸沙使者部帶
　吏兵俓下地頭根捉爲禍魈精及批太一
　號令差壇司前去某家宣示魈鬼據面報
　云(某)家其日又復進作(隨事/改意)今恐此鬼日

　復一日連結群黨轉見猖獗拒抗除差將
　督捕外須至申聞者
右(某)謹具狀上申
九眞君位　恭望　聖慈允今所申特降
聖㫖下九天太一五臺六府六司霹靂諸(/司)
照今所申事理疾速差降猛烈將佐合干威
神各帶器械俓下地頭併力擒捕魈鬼斷絶
某色精靈爲民除害今後遇有急切討捕事
件不候申請許容便宜施行所貴
天法昭明邪不干正(如常/結)

　　　雷公閼伯欻火七十二將牒同式
司
　據(某)處入意所據來詞已於今月(某)日關
　會諸司將佐及專委(某)將等爭目見光鞫
　崇大將烈面使者等各統兵馬前去擒捉
　(某)日據(某)人投陳某色一行邪鬼於約束
　後未及幾時又復進作(或放火/隨事改)委實切害
　陳乞嚴行追捉禁止(某色)邪精免爲民害
　本司見得此鬼全無忌憚不畏天法所差
　將佐坐視不爲用心聽其猖獗不即擒捉

　豈不有失規制須至專牒者
牒候到請速詳前事理俓下(某)家駐劄立便
督發所差將佐疾速用心擒捉從限管押出
頭供證來歷因依以憑行遣牒至須要敗獲
撲滅(某)色精怪不得坐視縱容邪鬼再有進
作如有拒逆者請即行斬首以令鬼衆仍監
住廟神主者不得坐視縱容邪鬼玩弄
天法公然出影露形(或放火/隨事改)惱害良民如今
次更不用心必定具奏取㫖施行(如常/式結)
　　　引式

司
　今差神將齎牒幾道前去逐一照所關差
　各司雷將前投落即便領押合要將吏各
　帶器械俓下所指地方擒捉(某色)魈鬼併
　召第二臺第五臺太一判吏獄官直卒將
　帶本臺栲治一行刑禁獄具前來某家伺
　候差去將佐捉到魈鬼如法牢固監管分
　明現形報應以明
　天法不得有違須至引者
　　年　月　日　時引

具　法　位　姓　(押)
　　　廟神劄
司
　照對今月(某)日據(某)處(入意)當日關會諸
　司將佐前去追捉及批雷霆號令宣示鬼
　衆(某)日再據(某人)投稱(某)日於約束後未
　及幾時又復進作陳乞嚴切督發雷神盡
　行收捉制伏妖精免爲民害本司詳得此
　鬼黨類衆多已飛申
　太一六司六府檄起星帥雷帥將軍等下

　降(某人)家布列圍繞併力擒捉及照
　貴廟與(某)家密邇自合嚴行禁治況(某)亦
　曾有請於貴廟安得不與爲福在
　天律國法皆爲不便本司未欲便行追究
　須至公文
劄請本屬(某)廟神請詳備去事理立便躬親
部領本廟判官兵馬前徃(某人)家貼同差去
雷部神衆併力擒捉(某色)一行魈鬼各要正
身牢固收管申解本司切待親行領問作禍
來歷因依庶憑斷遺仍與制伏爲害光怪以

劄下(某日)爲始不得再有進作務要安靜無
虞以彰神用先具遵禀狀申
雷司照應不得有違故劄
　　年　月　日　時劄下
　　　城隍牒
司
　照對今月(某)日據(某)處入意所據來詞已
　於當日關會諸司將佐前去追捉及批雷
　霆號令宣示鬼衆(某)日再據(某)投稱(某)日
　於約束後未及幾時又復進作陳乞嚴督

　雷神盡行收捉制伏妖精免爲民害本司
　切詳此鬼全無忌憚不畏
　天法除具備雷轟合同符檄具狀飛申
　雷霆六府六司檄起
　星帥雷帥將軍等立於今月(某)日時一合
　下降(某)人家張羅布網圍罩十方併力收
　捉非不嚴切恐此鬼黨類衆多若不速行
　勦絶則源源之禍何時是已其事正𨽻
　神司所部須至專牒者
牒請速詳前備去事理立便躬親部領本廟

判官神吏精兵火急前徃(某人)家地頭貼同
本司差去雷將及五靈廟主者併力擒捉(某)
色一行魈鬼管押赴本司出頭供證爲禍因
依以憑結絶牒至請速奉行毋輒頓刻住滯
坐視邪鬼害人不爲用心擒制先具遵禀回
報以憑繳申雷臺照應毋輒故違謹牒
　　　催捉牒
司
　照會今月某日節次具牒請速督發
　九天太一五雷六司將佐下降(某)人家併

　力追捉爲禍魈鬼撲滅妖怪(隨事/改意)免爲民
　害本司切詳此鬼全無忌憚不畏
　天法所差將佐坐視不爲用心聽其猖獗
　誠何以堪敢賴奮揚天威鼓率神武以威
　猛從事勝捷爲功鬼滅人生豈無勞績須
　至牒再催者
牒到速嚴兵陣討捕魈精盡底擒收毋令隱
漏佇看收功鬼窟遷賞
轟庭毋或不前自干黜陟謹牒
　　年　月　日　時牒

具　法　位　　　　姓　押
　　　奏雷祖(貼黄倚黄並同/前奏狀式)
具法位(臣)姓(某)
　照會(臣)於今月(某)日謹據(某)州(某)人投詞
　伏爲(某)事投臣法壇匈爲驅除事本司遂
　行差將前去驗實禍由委是此鬼在(某)家
　驚恐老㓜爲害百端況臣職𨽻太一天章
　掌握雷霆印令告盟之日誓以除邪輔正
　濟物利人今者旣奉投詞實爲迫切臣即
　發太一符命前去宣示全無畏憚愈見猖

　獗蓋謂此鬼頑猾若不作急行移縱恣不
　已必致害人性命臣統法以來豈容此等
　妖鬼敢在　天地日月星辰雷霆之下出
　影露形(或作何害/隨事改意)殘害良民抗拒
　天法全無畏憚若更寬怠不爲勦除誠非
　(臣)受法之初心儻非雷霆顯加誅戮則源
　源之禍何時絶得(臣)已於今月(某)日(某)時
　立壇召將前來(某)處受祭會合諸司霹靂
　雷神諸處將兵監勒城隍社令地神布列
　網羅四圍密匝圍覃(某)人家(若擊伐則云/圍罩某處樹)

　(精廟/鬼)毋令走透同伺
　敕㫖行下驅動陽雷霹靂大震誅伐魈精
　(若擊伐云誅/伐樹精廟鬼)掃除禍根庶可分别陰陽保
　全民物臣自知德行淺薄妄動雷霆然事
　不獲已謹按玄律不經
　奏間不敢妄役仰惟大法曠古救人(臣)
　不避雷斧之誅除具申發令主司外須至
　奏　聞者
右(臣)謹謹録狀上奏
正元雷祖轟天大帝(陛下臣)恭望

洪慈允(臣)録奏乞降　敕命專下九天天章
雷司六府九天諸司雷霆去處照應所乞事
理委實的确並無違礙妄動雷霆事理專差
太一霹靂雷帥將軍雷公都部天將吏兵六
府九天諸司雷霆帥將兵馬引雷星將莫錯
使者五雷部衆殺伐威神一合定於今月(某)
日(某)時下降某處地方大興霹靂誅伐(某)色
魈精(破廟則云/霹靂樹廟)以爲明驗内有黨類情罪稍
輕者捉押解送雷臺次於(某)家地方斷絶(某)
怪(如病人看邪失魂則云次拘還病人某身/中魂魄去滌邪毒補炁生神保護身體早)

(賜安/寧)方顯大法其(某)罪惡所積上天譴責
致招下鬼所誣請體生恩悉與原宥俾令
鬼妖滅爽早臻安寧干犯
洪威臣下情無任戰慄仰望揈天候恩候
命之至謹具狀奏聞謹狀
　　年　月　　日具法位(臣)姓　(某)　狀
　　　九眞君申狀
具法位姓(某)
　檢會今月(某)日具申據某州(入意)除具申
　聞及飛奏雷闕其事正𨽻發令主司候

　敕下早動霹靂應期誅伐所有
　太一霹靂諸司帥將雷火都部預期下降
　地方庶不誤誅伐行事須至申　聞者
右(某)謹具狀上申
太一霹靂專司主雷九位眞君(聖前)恭望
聖慈允今所申體念生靈被魈鬼肆爲殘害
(或被放火/隨事改意)事理即乞
聖㫖下太一天章雷司六府九天諸司雷霆
去處照得今來興伐並無違礙妄動雷霆事
理早爲差降帥將吏兵擊伐雷神合干猛將

徑下地方大興霹靂誅伐社絶魈鬼爲民除
害干犯　聖威(如申/式結)
　　　聖后奏狀
具法位(臣)姓(某)
　照會臣今月(某)日謹據(某)州(入意)　據陳
　被魈鬼肆害極久不敢妄動猶恐某罪惡
　所積　上天譴責是致下鬼所誣或是厄
　運值此及家口心不歸一不信道法懷藴
　疑貳(臣)所發諸司雷神將佐見此未與制
　伏捕捉有此深慮不容寢絶除具奏

　轟庭乞降　敕命專下太一天章雷司六
　府九天諸司雷霆去處照所乞事理專差
　太一霹靂雷司帥將雷公都部天將吏兵
　殺伐威神等定於今月某日(某)時下降(某)
　家地方大興霹靂誅伐某色魈鬼以爲明
　驗顯揚大法若蒙即賜過宫解釋前件過
　惡厄會俾得所差雷神即便制伏永絶禍
　源實出　慈造(臣)濫掌雷霆德行淺薄冒
　昩行持死有餘罪仰惟　大法曠古救人
　(臣)不避雷斧之誅謹具狀奏　聞者

右(臣)謹謹録狀上奏
九天掌法聖后元君(聖前)臣恭望
睿慈允(臣)所奏早乞
御輦過宫上御轟庭爲(某人)哀請特賜赦原
惡業罪障得免鬱攸非常之禍(某)色魈鬼立
得斷絶即乞敕下雷司應時遵依已申牒
事理施行干犯　聖威
　　　引雷眞君
具法位姓(某)
　照會今月(某)日據(某)州(入意)　除已具奏

　雷闕切縁雷威急猛恐致誅伐日時誤擊
　地方衝傷良善除别具牒莫錯使者外又
　慮雷將未知當日雷路所有引雷事理正
　𨽻　主張須至申　聞者
右(某)謹具狀上申九天張宿星君
九天軫宿星君(聖前)恭望
眞慈允今所申關會太一雷部照本司前後
所行事理所批號令至今月(某日某)時前徃
某處先爲前後隨衛雷公驅發莫錯使者依
律奉行候行事竟即時收歛雷威各還所部

庶無差誤得濟大功爲民除害(同前/式結)
　　　批示鬼衆
據(某)人狀投本家(被某邪鬼出形露影或/燒人屋宇隨事改驚恐)
老少乞行止絶本司不欲便行擒捉(某)日遂
差壇司宣示雷霆號令約以當日爲始不得
進作即要安靜爾等見本司約束一到自合
遵依出離(某)人家不應於約束後又行興禍
(或放火/隨事改)必是爾等鬼衆意要滅裂雷霆抗拒
天法當職若行差天神擒捉爾等鬼衆豈得
無罪除再行約束仰爾鬼衆等見此約束不

移時刻遞相告報火急前去元來處所安爾
魂魄守爾營窟不得似前頑慢少有住滯如
本司今次約束之後爾等仍不悛改起離定
行擒捉科罪粉骨碎身無致後悔故批
　　年　月　日　時批
　　　某星帥牒(如不絶再/行此牒)
司牒上　太一某星帥(臨時隨是何鬼用/何星帥所𨽻者差)
　檢會本司今月(某)日時依法批鑿
　太一(某)眞令具牒請立便下降(某)處(某)人
　家制伏某精擒捉(某)鬼立俟昭報速行止

　絶以明神用豈謂行遺後其鬼復於某日
　又行興害(隨事/改寫)顯見滅裂天法侮弄雷霆
　號令情罪非輕所以本司特發急捉行移
　惟恐(某)人家害及人命(放火則云所住屋/安家財一旦灰燼)
　何期星帥不即用心嚴切提兵勦絶致令
　下鬼輒敢抗侮委是有失
　天法規制如是則道法不行於世間是無
　昭昭之理在上也除一面飛奏外須至再
　行專牒者
牒至不請坐視火急統領所部(某)大神等(如/放)

(火則用火部諸將各帶火/索火鈴火鷹火馬餘同此)上連九天下連九
地搜捉(某)人家(某)色魈鬼盡底誅戮滅跡除
形以安民物如或承今牒後仍前將爲常事
不行用心制伏必定飛奏
轟庭依玄章律令施行(照常/式結)
　　　關式
今關後項神將火急於(某)日時下降所指地
方管幹下項
　一差(某)等一行將佐領本部吏兵(如捉火/精則用)
　　(火部諸將用十八捉中翻/火將軍翻火吏兵餘倣此)各執器仗徑

　　下(某)處搜捉(某)色鬼精立要敗獲撲滅
　　(某)怪(或放火則云/火怪隨事改)務要安靜不得有違
　一前後檄起差去六府諸司帥將雷火都
　　部霹靂殺伐威神但干承文將佐密切
　　圍覃(某)人家住屋境界不得走透上件
　　爲禍魈鬼併力擒捉立要斷絶禍源撲
　　滅某怪(放火則云火/怪隨事改寫)務要安靜不得有
　　違
　一當日神將(某)將軍部領諸司兵馬俓下
　　(某)人家承領天令搜捉爲禍惡逆(某)色

　　鬼神牢固鎖縛赴壇出頭根究爲禍拒
　　捕情罪如再抗逆即仰就地頭斬首便
　　宜施行不得有違
　一坎宫水鬼神將吕大神東海使者禹伯
　　不移時刻搬運神水水冷雪雹至(某)處
　　(某)家灌沃火精立要絶滅庶幾雷將可
　　以擒捉邪鬼免爲民害
右仰神將(某)准此火急奉行
　　治邪病都引
太一夭章陽雷霹靂專司

　照對本司係掌握轟天霹靂之權判鬼神
　昧正不典之事今據(某)州入意本司旣受
　投詞所合救護今具畫一當幹事件下項
　　一仰本司當日直壇天神功曹喚集
　　　太上(某)符中神靈直使符吏兵馬只
　　　今隨逐眞符前去患家各以威神流
　　　布眞炁滌蕩兇邪調護眞元俾三田
　　　通暢五臟安寧陽盛陰消人安鬼滅
　　　如符元式靈應成功
　　一仰本司當日直壇天神功曹速遵法

　　　㫖徑下本人家喚集側近廟貌神祇
　　　住居司命土地五道井霤禁忌龍神
　　　厠堂夫人等會問某患身魂魄着落
　　　如是炁數不正被無道鬼神暗興妖
　　　異侵害生人停伏人家日乆不去皆
　　　違犯天律住居内外神祇知而故縱
　　　及自透引入宅坐罪非輕若今來承
　　　受指揮後即不發遺押出外界而病
　　　勢困重再有投陳定依雷令仍具病
　　　人得患因依及有無邪崇魂魄着落

　　　結罪狀申本司以憑施行
　　一恐有時行疫毒瘟灾不係違犯天律
　　　不宥之人限日下告諭瘟神即行收
　　　攝毒炁回部不許違抗指揮
　　一恐上天譴責爲塚訟伏連在陰府追
　　　對者即仰管押亡魂冤對入病人夢
　　　中分明通傳以憑解釋
　　一恐本人家修造及土箭飛土等致生
　　　病苦仰傳法㫖下土司禁忌神祇限
　　　即日即時解釋不許致害

　　一恐有住宅前亡後化伏尸不詳暗侵
　　　生人者仰傳法㫖監勒司命等神押
　　　出外界不許停留
　　一恐患身被邪鬼精靈侵害藏匿男女
　　　魂命不還事體情理切害及黨類連
　　　結不容輕恕者仰差去功曹即時飛
　　　申本司六府六司關請將佐前去收
　　　擒社絶以明天憲不候本司指揮一
　　　面施行務在通靈顯應以爲功驗
　　一恐有五方巫覡遊師邪壇廟席白衣

　　　五音師人妄起邪神侵害良善者於
　　　天條玉法有違即時具申雷府勦絶
　　　施行
右都引付
本司帥將等速依
太一雷令逐一遵依報應施行不得有違
天律火急奉行故引
　　年　月　日　時引

道法會元卷之一百四十五











