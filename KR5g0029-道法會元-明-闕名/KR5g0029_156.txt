










道法會元卷之一百五十六京一
上清天蓬存魔大法
太上洞神大尊曰昔混元一炁先會丹臺
之處故清炁昇而爲天濁炁積而爲地沖
和之炁結而成人故天象法我我象法天
知至道者天不殺服元炁者地不滅何況
乎神監昭然乎訣法列於星斗者也得此
天蓬祕法宜寶祕之當有助法威神擁護
其人萬邪不干神圍左右永保康寧得其
位得其神設乎法訣洞乎神監者也如是

則横災邪障鬼賊聞之奔走千里神伐其
妖乃靈官神將之衛也更在中宫玉闕靈
機獨照皎如日星恢然迥出六合之外達
於杳冥之域如此則精神存守三一長存
元精全炁之隆曰神至道不逺秪在其身
神用精微命乃長生八冥之内細微之中
太玄都玉京之山崑崙之上生七寶華林
覆廕其身哀哉迷徒日用而不知殊不顧
珍奇可惜之寶擲之於可畏之地安忍而
棄之其玄都玉京山非獨其寶日月星辰

宻運而不息昭昭乎其上得之者崑崙永
固三一流通乃一身之靈宗百神之命窟
津液之泉源魂精之門户胃池温潤以化
物上宫圓虚以灌眞一靈植立萬炁齊仙
勿謂在乎人而不在乎巳何在之謂也濟
於彼而不濟於巳何濟之謂也所以修身
養命助國扶民當得南宫有位北府除名
德契天心道合太玄位爲眞仙之任也斯
之祕㫖若有見聞使道關豫釋啓迪昏蒙
瞻其神祕者惟夙契南宫之籍焉

上清尊聖太上玉京太清仙境金闕洞神
天尊與諸天仙衆三界高眞居大羅無極
世界放大光明遍照十方法界普運慈悲
之音廣度人天之衆咸歸正道得悟眞常
至於長生乆視不涉輪迴浩劫長存逍遥
妙道溥濟羣倫同登道岸是謂高明之念
也昔上清紫微宫北極尊帝都天大元帥
天蓬眞君降傳祕密之法務拯羣生蠲除
疾苦垂微妙之訣以付修眞之士我上清
董大仙於蜀城西明山修行上道忽獨遇

元帥授文字三册上則訣目符竅中則罡
斗呪訣下則役使鬼神行持之法眞人得
之下居府城功行二十餘年終於西明山
持尺乘白鶴白日仙去祕法藏於山間後
人相傳焉嗣行此法者係上清北極天蓬
門下正法驅邪院破邪眞人必潔齋秉持
公正方合聖心依法奉行鬼神凛凛始勤
終怠則禍反及身切宜慎之
主法
祖師北極五靈老君(姓遐名明)

玄冠羽服煥然如望日輪中有玉帝髣髴
左右侍從玉女
祖師九天尚父五方都總管北極左垣上將
都統大元帥天蓬眞君姓(卞名莊)
三頭六手執斧索弓箭剱㦸六物黑衣玄
冠領兵三十萬衆即北斗破軍星化身也
又爲金眉老君後身生於周時孔子稱卞
莊子即其神與元帥威猛制伏妖魔凡行
雷法無天蓬不可以役雷神獨行雷法無
天蓬不可以顯驗元帥側有從童或騎夔

龍部領一炁都統大將軍直月五將軍飛
鷹走犬二使者無義神王威剱神王戰伐
神王聾兵啞將黑殺洞淵三十萬兵三十
六員大天將無鞅天仙兵吏並在煌煌紫
雲火熖之中
宗師大羅班長玉華教主九炁集神董大仙
上清冠紫衣凭几坐雲椅左掐元帥訣右
持神尺乘白鶴掌三天玉曆玉璽
天罡大聖
身長百丈素羅衣披髪左手掐訣又腰右

手執剱跣足丁立面紫色三目中目光明
照耀天地頂中出炁兩條一青一白青白
中復出青赤炁如絲彌布天地
將班
統兵主帥混元一炁都統大將王元帥(名煜)
頂通天冠皂幘金甲皂衣手執弓箭㦸
統兵四目老翁部雷霆殺伐大將陶元帥
老人相四目執拄杖左有黄判官紫公服
金花惡相仗剱右有雷使者黄衣黄巾緑
吊敦靴玉帶按四時望王方耴炁役使遇

上元夜用豆餅歡喜團棗湯茅香金錢甲
馬三分祭之
三十六將化身主事
天蓬大將(姓駱名苪)
即北斗第一貪狼星也四面八臂執斧鉞
弓箭剱㦸印鐸領兵萬衆神光赫奕震驚
天地雖百萬兇魔威光一照俱化爲塵
九元殺童大將(姓繆名驥)
即北斗第八星乃是清微天禹餘天大赤
天天殺大神青衣大䄂弁冠執㦸領兵萬

衆禦制風顛百怪惡鬼
五丁都司大將(姓閼名漢)
即六天神王六丁大神三天侍從三十六
司各有六萬兵黄巾紫衣大神左手托山
右手叉腰領兵千百萬衆時遊人間收擒
虎浪五癇之鬼
高刁北翁神將(姓起名淵)
即三洞天中三元神王北都三殺大神玄
布纏頭皂衣大袖左執金鍾右執玉鎚領
兵萬衆制禦五瘟疫厲之鬼

七政八靈大將(姓蓋名闔)
即斗中之眞人星及八史吏七十四萬在
帥左右飛仙衣芙蓉冠仗劍領兵萬衆衛
護世人見貴人吉
太上皓兇神將姓闓名守
即唐葛周三將軍三五都火將軍領兵三
十萬前後行神布炁驅逐邪魅收攝山精
陣亡之鬼入軍戰勝
長顱巨獸大將(姓皮名燧)
即四天門王四海龍王有四萬天兵將吏

人靣鳥觜頭有一角虎手執鍾龍足領兵
萬衆收攝山精邪魅制伏蚖蛇毒蟲之鬼
手把帝鍾力士(姓伊名伽)
即五嶽四瀆河海大神領兵萬衆能禁壇
護法及令利市和合佩符人皆敬仰
素梟三神大將(姓樂名欒)
即三天大魔王八景大神有二千人素騎
各萬人常在空中聽人間善惡如堂殿善
神此神領兵摇鍾夜分引青衣童子手執
花枝遍匝人間賞善罰惡斷除虛耗迍邅

之鬼
嚴駕夔龍大神(姓翟名迷)
即天罡大聖九州社令名山大川遊邏天
神常侍衛帝君部領百十兇煞大神察民
間善惡一切鬼魅生熟妖精如見形即能
斬之
威劍神王大將(姓盧名殫)
即風伯雨師八風大神五嶽四瀆神王四
海龍王雷公神部八政雷兵八千人迎雲
遊夭請雨存役之青衣大袖弁冠口吐青

炁左執劔右執牌領兵制禦客亡野死依
草附木百怪之鬼
斬邪滅蹤大將(姓金名亢)
即河魁大神常衛帝君左右
紫炁乘天大將(姓曲名祐)
即北斗都神王天魔大神王領兵千百萬
人誅滅除伐一切妖魔惡毒之鬼
丹霞赫衝大將(姓姚名貫)
即女青詔書玄天大神王百億萬人靈寶
章詔傳達考召行用領兵救民疾疫驅斬

水蟲蛟蜃怪鬽惡鬼
吞魔食鬼大將(姓支名方)
即二十四司使者殺鬼神王二十四炁鬼
王領兵救民疫厲官司口舌縛賊禁狼伏
屍狐狸之精一切邪妖收斬之
橫身飲風大將(姓幽名隱)
即二十四大天神領兵收擒破滅壇廟樹
木之精
蒼舌緑齒大將(姓回名諒)
即日月大將能明暗象緯之炁領兵千人

移山塞海除辟官事口舌兇神
四目老翁大將(姓陳名汝)
即日月中大神領兵收擒惡炁腫疫之鬼
天丁力士大將(姓韓名郵)
即三清三洞天官吏兵各一十萬人常隨
左右誦呪立至
威南禦兇大將(姓郭名茂)
即上清天中威南大神領兵收擒惡炁疾
疫之鬼救助世人
天騶激戾大將(姓示名他)

即上清大神領兵收擒邪精神鬼祛除惡
毒求護世人
威北㘅大將(姓任名悅)
即上清天中大將北斗元神領兵收擒邪
妖惡毒之鬼
三十萬兵大將(姓合名閤)
即六天行吏大神六丁八吏大神各八萬
五千人誦經呪傳法籙存之以却不祥及
領兵制伏萬邪凶魔之鬼
衛我九重神將(姓解名陶)

即六丁八吏之神斷滅一切凶鬼衛助世
人見王侯大吉
辟尸千里大將(姓宋名斡)
能斷滅兇惡喪亡伏屍之鬼
驅却不祥大將(姓程名球)
能鎭六神安宅舍
敢有小鬼大將(姓邢名珏)
即五帝兵馬能救人百蟲所傷收腫毒惡
瘡邪炁
欲來見狀大將(姓房名和)

即三洞天宫神吏領兵治人心腹虛脹鬼
炁刺痛
钁天大斧大將(姓伽名須)
即五帝兵馬能斷凶惡之鬼
斬鬼五形大將(姓過名存)
即北斗虎賁將吏能斷山精妖怪抛石撤
沙之鬼
炎帝烈血大將(姓淮名滑)
即四明功曹大使南斗殺鬼使者及遊巡
三千六百人隨帥左右聽令察人善惡宜

行好事不得穢語領兵能滅水火蜂蠆惡
疾瘡毒之鬼
北斗然骨大將(姓震名威)
即北斗使者領兵斷滅人間呪詛毒藥兇
灾之鬼
四明破骸大將(姓席名回)
即四明功曹使者能斷惡蟲鼠耗之鬼
天猷滅類大將(姓永名遠)
神光赫奕震動天地能收虛空飛走百禽
鳥獸之精

神刀一下大將(姓崔名鼎)
即北斗大聖流金火鈴黑煞之神領兵百
萬殺滅邪鬼及斷滅神壇廟宇兇惡妖精
之鬼
萬鬼自潰大將(姓戴名湛)
即眞武大聖化炁斷除千萬精邪惡鬼盡
化爲塵
九元煞童九人
上元天煞靈童上元地煞靈童
上元歲煞靈童中元災煞靈童

中元劫煞靈童中元時煞靈童
下元捉煞靈童下元妙煞靈童
下元略煞靈童
五丁都司五人
東方乙丁天奇司西方辛丁天養司
南方丁丁天司北方癸丁天合司
中央己丁天食司
七政七人
東方司木少陽之精南方司火陽明之精
西方司金太白之精北方司水太陰之精

中央司土大戊之精太陽司日化生之精
太陰司月成魄之精
八靈八人
天靈公地靈母
南靈府北靈府
西靈澤東靈雷
巽靈虛艮靈實
素梟三神三人橫身飲風一人
吞魔食鬼一人四目老翁一人
天丁力士一人

以上諸神並金甲兜鍪神威赫奕翊衛北
帝遊行太空
統兵助法二將
各長十丈金甲兜鍪一持鎗一持刀
火鈴帝君
九旒冠容貌紫赤色綘衣跨火龍乘火雲
火鈴將軍
金甲兜鍪擲流金火鈴
護尺神王
通天冠絳衣手結伏魔印

收精捕魅食鬼安人一炁都統大將軍
通天冠黑幘皂衣金甲執弓矢
直月五將軍
鐘師將軍(直正月四月)
金甲兜鍪皂衣青縁持槍
寶耀將軍(直二月五月)
銀甲兜鍪絳衣青縁持刀
資寶將軍(直三月八日七月十一月)
鐵甲兜鍪黄衣皂縁持骨朵
伯拒將軍(直九月十二月)

金甲兜鍪素衣皂縁持槍
兵侯將軍(直六月十月)
金甲兜鍪素衣皂縁秉刀
右五將軍乃元應府所立
資寶將軍陳叔眞(直二月八月)
虎頭將軍魏(元直正月七月)
滅魔將軍景(猛直四月十月)
蓬頭將軍曾(文直三月九月)
崱額將軍游(申直五月六月十一月十二月)
右五將乃天蓬祖法並金甲黄衣持槍劔

戟骨朵之屬並戴帽
前元應府所立五將軍之名與天蓬法不
同輪直月分亦不同科在五府則鍾師寶
耀等號若天蓬法則資寶虎頭等號符亦
有二等有用十干于中者書鍾師寶耀名
號無散形無姓名有用金木水火土于中
者用資寶虎頭等名有散形有姓名二符
並見于後按楊希眞法師編正春夏秋冬
四季四員四季之未各十八日一員緫七
十二日以五行分爲五將於符文相合庶

幾不背於理也
無義神王
朱幘緋衣執鉞
飛鷹大將凌(天英)
金甲兜鍪上建鷹青衣左手擎金鷹右手
仗劔面赤薄鬍鬚大眼方口部兵千員
走犬大將費箴英
兜鍪白衣白幘黑面大眼左手持戈戟石
手牽犬金形若龍部兵千員
十二支直符

子日直符
鼠頭冠黑衣持槍
丑日直符
牛頭冠黄衣持槍
寅日直符
虎頭冠青衣執矛
卯日直符
兎頭冠青衣執矛
辰日直符
龍頭冠黄衣執矛

巳日直符
蛇頭冠赤衣執戟有拂
午日直符
馬頭冠赤衣持戟
未日直符
羊頭冠黄衣持戟
申日直符
猴頭冠白衣執槍
酉日直符
雞頭冠白衣執槍

戌日直符
狗頭冠黄衣執槍
亥日直符
猪頭冠黑衣執槍
六甲神將
青幘頭盗金甲仗劍
六丁神將
赤幘頭盗金甲仗劍
行印式
一曰太玄神篆(又曰天蓬煞鬼印又曰監兵印)二曰驅邪印

三曰仙都巡攝印四曰火鈴印五曰天丁印
六曰九天寶印各方二寸五分取神木以甲
子日造庚申日祭常以丹砂篆盛以絳紗唯
煞鬼驅邪火鈴三印可令治病凡用之步至
患人之前左手持印右手握元帥訣喝聲(某)
(甲某病某鬼)急速消散誅滅除形急急如律令
左手掐都監訣右手執印存七星在頭上
閉炁叩齒按印放患人心上屏炁運匝二
十五息誦天蓬呪願求度厄上請收䰟破
邪大威力士隨印消病叩齒二通用罡炁

舉印印之蓋印乃紫晨雲篆更能均心臨
物則舉死録功皆可上昇矣
祭印式
開印訖以朱傳文具狀奏申合屬去處照會
擇甲子庚申三元八節夜子時或五月五日
夏丙午日備香茶酒果向斗下安印用奏狀
獻狀各三封存唐葛周三大將軍天醫治病
功曹使者再拜上香具位祝曰(臣)姓(某)虔誠
上啓
中天北斗九皇尊帝天丁力士三眞君功曹

使者斗中聖衆(臣)草芥微生樗櫟朽質冒叅
上法受庇玄穹於(某)年月日投(某人)門下拜
受北極天蓬正法自佩受以來朝修不常動
違天憲南宫無紀善之名北府有紏非之字
登壇受法之際對師有約誓當佐天行化助
國救民依法命工刊造法印兹遇吉辰虔修
醮祭伏乞
上眞流降眞炁下入印中令(臣)佩奉宣宏道
法所指如心驅邪治病獲遂通靈下副(臣)修
持之願(臣)謹誠惶誠恐稽首頓首再拜謹言

祭訖焚獻狀錢馬貢上斗眞元帥大仙神
將監印天丁等神
製造行印式
製造法印用雷擊棗木揀甲子日夏用丙午
日一日造成不可經宿耴罡炁吹於訣上指
邪人心頭以印印之祝曰
太上火鈴炎帝之精擲火誅殺萬鬼千精顚
邪沉滅炁爽神清瘟㾮狂熱急冷如氷上清
印訣並不容情印訣所指萬病安寧急急如
律令(耴罡炁吹印及患身其狂立止)

驅邪院印(劄上用)天蓬印(關上用)
天丁印(申狀上用)緫攝印(牒文用)
火鈴印(追悼用)
凡印公文掐訣念呪(陽日掐斗訣陰日金丁訣)
杳杳冥冥甲乙丙丁天地所生神眞内養元
亨利貞急急應吾口急急應吾聲稍違吾敕
如逆上清急急如律令
開印呪(大指剔中指甲)
天印靈靈天蓬元帥敕行驅邪法主監印天
丁力士捧行邪道聞之腦裂病人見則安寧

兇惡爲禍者滅慈善爲福者生急急如律令
行印呪
乾象天靈坤以運載不得違時周而復始天
丁受吾神印六甲衛吾身形何神不從何鬼
敢當吾印指天天傾指地地裂指人人長生
指鬼鬼絶滅指山山崩指水水竭指雲雲舒
指木木折指風風停指雨雨歇帝君授吾神
印化攝汝等有違吾令四肢伏摺急急如
天帝律令敕
下印呪

三五堂堂日月爲光陰陽交會四時中央神
印一下萬鬼滅亡急急如律令
入印呪(大指剔中指甲)
天丁力士入天印猛烈邪魔化作塵急急如
天帝律令敕
法曰取罡炁封之使萬邪不能干犯也太
玄神篆曰天蓬印方二寸五分用神木刻
于甲子祭于庚申二吉日陽精封篆盛以
絳囊
天蓬印北帝火鈴印




北極驅邪院印



元帥帝鐘
昔皓首仙翁付五嶽大神能驅山鎭海移動
宅舍治巖石之精以五月五日及九月九日

用銅鑄四面篆文鑄訖撼振九通








帝鐘符




帝鐘呪
山川百靈聞我須驚浩劫大道照天之精日
月永固百魅石神山嶽隨我江河拱迎急急
如律令
書符呪
皓首仙翁五嶽大神火鈴帝鐘法通天眞天
蓬元帥撼動玉宸護鐘神吏鼓鐘將軍齊鍾

造化無所不聞萬魔滅迹百川沸騰上聞紫
極下及幽冥何神不伏何鬼敢聽千千截首
萬萬剪形魔無干犯鬼無妖精一如告命風
火無停急急如
北極大帝律令
敕呪
山川百靈五嶽四溟聞我神鐘萬鬼咸驚浩
劫大道照察天精日月永固百神擁護山嶽
隨我江河沈去靈官衛鐘天神衛鐘地神衛
鐘北帝保鐘天蓬持鐘火鈴直鐘神鐘神鐘

何鬼敢當撼動一聲萬邪滅亡急急如
北極大帝律令敕
書鐘符存用
凡書鐘符耴罡炁化身爲元帥嚴駕䕫龍
領三十六將左右侍衛六丁六甲火雲馳
空三十萬兵圍繞念大呪見元帥持火鈴
左手結童子印右手摧魔印再發三十萬
兵圍定鬼門歩十二辰罡至鬼門存元帥
領兵遍滿世界其䕫龍口吐火焰吞啗鬼
神元帥以左手敲龍角三下其龍大吼鬼

皆伏地以元帥訣遣兵圍繞九重然後具
事上言却書鐘符取龍口中火急吸入符
中蓋之此符大治顚崇生熟妖精起災殃
凶魃當存天蓬使者四目老翁執劔部領
天兵鬼神無敢當者
護身呪
靈官衛我天魔助我山神送我天蓬佑我北
帝保我虎狼避我惡人遠我貴人敬我急急
如律令敕
道法會元卷之一百五十六
