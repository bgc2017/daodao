










道法會元卷之八十二自七
先天一炁火雷張使者祈禱大法
主法
南極星主句陳上宫天皇大帝
將班
先天一炁火雷飛捷報應使者張(燔)
東方天雷使者蔣(剛輪)
南方天雷使者畢(機先)
西方天雷使者華(文通)
北方天雷使者雷(壓)

中央天雷使者陳(石)
東方伐惡蠻雷使者馬(鬱林)
南方伐惡蠻雷使者郭(元京)
西方伐惡蠻雷使者方(仲高)
北方伐惡蠻雷使者鄧(拱辰)
中央伐惡蠻雷使者田(元宗)
嶽府五雷使者王張(巡)石(固)關羽蕭天佑
雷公江(赫冲)電母秀(文英)風伯方道彰
雨師陳(華夫)雲吏李(士秀)
玄初統天雷王(昉)玄初運地雷王洙

宗㫖
一體三身皆由自己三處號頭四箇祕諱九
字靈章風雨立至揭陰鎖陽馬晟吉利
内藴
法自先天玄妙處無言可說其要在守乎中
正靈臺瑩徹太一神居玄谷府先天炁入玄
關穴寂然不動感而通憑剛烈運風雷祈雨
雪役鬼神祛妖孽只此是非符非呪非罡訣
體用在存神通妙處功成行滿仙班列看太
虚隱隱駕祥雲朝金闕

坐鍊功夫
溟涬鴻濛未判無年無月無時但憑消息報
君知便是人間冬至
鱉腹駝腰目視臍三家相見結嬰兒踏翻斗
柄乾坤轉倒湧黄河雪浪飛
法師平常積功累行固不必言矣謂如陞
壇行事則須凝神靜定閉息綿綿暝目練
神密運内㫖金精木液眞炁眞神我即元
始元始即我機動則神聚念動則彼應若
精炁不全想念妄雜此造化之外事也又

何益耳詩曰天罡逐太乙太乙逐天罡風
雲雷雨電隨念應其方
祈禱行持
具職奉行祈禱事小兆(臣)姓(某)誠惶誠恐稽
首頓首再拜上言恭聞
皇皇上帝有感斯通赫赫雷神無逺弗届(臣)
謹恭炷眞香䖍誠奏啓供養
無上大羅昊天至尊金闕玉皇上帝句陳上
宫南極天皇大帝紫微中天北極太皇大帝
九天雷祖大帝太陽日宫帝君太陰月府皇

君北斗九皇上道帝君天罡大聖星君普天
一切星宰天地水官三元大帝北極天蓬天
猷翊聖三天上帝萬法教主紫皇玄天元聖
仁威上帝祖師泰玄都省金闕四相眞君本
法祖師仙姬白元君祖師火師汪眞君靈惠
冲虚通妙侍宸王眞君上官二三眞官鐵壁
鄒眞官月鼎莫眞人宗師無爲陳眞人存心
李先生秀峯鄧先生太和黄先生前傳後度
諸大師眞天下名山洞府嶽瀆主宰眞靈當
境山川社稷河源潭洞掌風雲雷雨主宰神

祇本郡城隍祀典之神太歲諸煞神君玄虛
過往感降一切眞靈恭望聖慈俯垂降鑒普
仗眞香悉同供養臣今謹爲入意丐行析禱
雨澤救濟旱傷事伏念臣某曩因慶幸叨佩
法階誓濟生民宣揚道化兹者旣承詞懇敢
不奉行未欲自專先伸啓告伏望矜憐愚味
俞允情悰賜降綸音告行三界㫖命官將顯
助神功庶俾行持兊臻靈感但(臣某)下情不
勝䖍禱之至謹啓
召合

雷霆號令急如風火十方三界頃刻遥聞以
今雷霆都司爇香稟令飛符召請
先天一炁火雷飛捷報應使者張神君急至
唵吽吽乾夷敕乾兊卦統雄兵兊艮宫封鬼
户(艮)離宫駕火輪(離)北海湧波津(坎)人門撼
地軸(坤)震雷霹靂轟(震)狂風摧山嶽(巽)使者
出天廷中(手飛足步口念心存)吾奉上帝勑召五雷雷
奔電激助吾行威天將天兵互換相隨掃蕩
妖孽摧魔伐非神光所照萬惡俱摧流鈴急
召雷火奔飛唵吒吽咭吒唎四目老醜準令

急至太虚眞太靈眞吾奉紫微君急召雷部
神雷部神速奔馳如康民疾如
清都上帝律令雷轟電製動三界急召
先天一炁火雷飛捷報應使者張神君速至
天聲天聲雷動萬靈霹靂一震隨律令臨下
令密誦一十六字祕呪云
唵唎吽唵唎吽唎吽唵唵唎唵唵唎吽吽
右呪存字字金光如雷音震動雷神悉皆
拱聽再密念七十二字戰雷章
唵吽吽波吒婆伽馬晟咭唎順帝唵菩提野

伽末伽火支火潑火輪盤盤嘉律咍咍審審
誅誅百靈和盧帝叱吒婆推訶金頭賓那郭
吉刀眞加帝微三昧烏眞火泥帝孽帝訶句
尼帝娑訶
一起雷震(子)二起閃電(丑)三起喧轟(寅)四起
震動(卯)五起飛沙走石(辰)六起雷車大轟霹
靂攝(午出)
收視返聽集精氣於太定光中密運天罡
祕㫖雷音𡄼出怒目一視使者現前
杳杳冥冥天地同生散則成炁聚則成形聞

呼即至遇召即臨適伸召請先天一炁火雷
飛捷報應使者張神君已沐臨壇所有詞因
護當宣告
執事讀詞意獻茶酒畢發遣念呪曰
火雷使者職事直符威靈捷疾身同太虚升
天入地報應須臾傳令雨師預告雷部今日
今時顯現壇所速來速來速去速去
右呪畢對殺方焚符丁罡下令作怒一喝
左足一頓地户想天開地裂兩目神光直
送使者而去

作符祕訣
先須設案焚香點檢紙筆俱順却凝神靜
定端坐密運精炁神會聚于一取筆于手
(祈雨則用覆手取筆祈晴則用仰手取筆)密誦心呪凝定艮久
消息一到作意下筆一點于紙乃使者先
天之炁已成奮身丁立乘怒意一筆掃成
意與筆俱轉炁與筆俱運並無間斷恍惚
之間心與神會將逐令行倘能明此火雷
變化之妙而知元始祖炁之初悟陰陽動
靜之機曉體用倒置之理符呪罡訣炁號

竅信洞然無疑矣
本將符體初無正形務要筆力勁徤形勢
急燥精神聚會意炁相隨一筆而成書畢
即遣發而去不可久滯
如祈雨作符時須存以硯作天池磨墨之
際天翻地覆上下陡暗足踏斗柄如是則
用筆一掃成爲妙
靜定作祈雨存一天黑霧布滿

意一點祈晴存一團眞火炎上

就布乾象成形撞破
天雷
五雷下分兩足乾坤
晴上入隨用入號畢隨意

雨下諸號塗幾轉祈晴
上出筆祈雨向下出筆殺足下

伐向艮出筆捧奏向巽出筆起圖
虢斬勘五雷入諸
腰上入符書
□號隨用出筆

陽裏陰精三界朗
祈雨先書
陰包陽魄九霄寒


圓○後書方□祈晴先書方□後書圓○
於中小圈内書分字及諸號入總號押元
孔圭令四字於小圈上下其左右則按其
四季虚開乾
更大三號乾自巽出
禽四點破巽
復於符面上作翼即五方蠻雷也
共二十五筆而成天地生成之數也



捧奏



禱雨



祈晴



用九州社令諱蓋使者乃意神
符背
也一頃刻間走徧九州故用策役
對炎炎對
春元孔分圭令夏元孔分圭令
景華華景
景華華景
秋元孔分圭令冬元孔分圭令

對炎炎對

右九字祈晴從火旁祈雨從雨頭煞伐從
鬼旁符竟作怒用天罡逐太一遣去
號信
母子分離造化元皇總札
㘞嗄
一點落筆成諱玉帝親機
足符背乾符背巽太
混明
下上書上書乙
眞諱鞭天罡盡起回止
炓鐄
龍起電諱意風風風
太乙炁□□逆起重作咳七霆


顥
(掩日炁倒雷聲出)(東)
(起)(起)(起)(祈)(煞)(煞)(煞)
□□()朒(雨)□□()□()聻()炓
(電)(雲)(電)(晴)(伐)(伐)(伐)
(祛治捧)(飛奏)(祖)
魁()□()
(鎭貼奏)(加諱)
檄式
一炁都督雷府

本府恭準
上帝敕命今據入意領詞難抑除已具奏
帝廷申牒眞司咸祈照應祈禱外合行

元降符命檄請施行
符位
右符檄請
先天一炁火雷飛捷報應使者張神君部領
蔣壁華雷陳天雷五使者馬郭方鄧田蠻雷
五使者王張石關蕭嶽雷五使者雷公電母
風伯雨師五方日遊雷神合部雷兵即今轄
起九州社令本處城隍側近廟貌里社之神
本境古蹟靈壇溪源潭洞但干祈禱去處火
急依應承檄内事理的於某日某時前來某

處大降甘雨普濟焦枯庶使五穀豐登萬民
安泰符檄所至雷霆奉行
天皇符命如帝親臨稍有違慢律
令有刑故檄

(某)年(某)月(某)日(某)時吿下
具位(臣)姓(某)承誥奉行
句陳上宫南極天皇大帝
天皇符
(𦚸唵嚩只囉喗𠸎唎娑訶五)

(二炓唵吽喗噠唎娑訶)
(朒唵嚩明囉㗶囉娑婆薩訶炁)
(誦天皇呪天皇迦耶霹靂)
八卦()
(結頂塗面攝急急如律令)
(㗒)(唵□囉蘇吒訶嚩嘧)
()結頂晴
(嚷)(吒咭□吒吽吽娑訶)

(雨)
𨳨□𨳨
鐄天皇
親機


依法書畢却正向南方存句陳天宫有金
釘朱户天皇居中人首蛇身飛來纏繞吾
頭自覺重甚運太陰炁衝之舌尖虚書一
鐄字大作一聲點令脚一頓同聲而下存
天皇已入符上更以左目光光左眼運太
乙炁暗之作一點於左圈内次於肩兩旁
作二圈内横畫作嚷㗒聲却書入圈内
首一旗一壇一(月頭剪頭月尾剪尾)
雷公雷公大振威雄汝若不震吾駡汝祖宗

永爲下鬼
天皇呪
天皇大帝南極至眞炎火之祖句陳之精蓬
頭黑面人首蛇身口吐黑炁盤繞崑崙總持
萬化節制雷霆九天所主三十六禽上都九
天日月星辰中統五嶽城隍威靈下通河海
十二泉扃北酆九壘水陸陽冥神拒者滅鬼
拒者刑命令到處莫敢不遵天神地祇不得
隱形至尊所指御座親臨有不順者霹靂一
聲一聲一聲雨澤萬里

閑□□□□□
䦎關𨳨□䦎𨳨
右檄作用時須先設香案一隻對太陽安
頓用黄紙筆硯磨墨齊備候法師出定上
香啓告眞師宣白詞意飛神朝謁請降梵
炁天章請頒雷神到壇承領文檄叩謝而
起却依法作檄大怒擲筆於地烈火焚檄
下令發遣存雷神發怒疾飛而去
詩括
山南山北一聲雷撼動乾坤橐籥開潭底老

龍眠不得轟亨飛上九天來
夫山者指心而言南北者陰陽之謂乾坤
者水火之謂也老龍者元精也蓋不凝則
五行不攅眞炁漸减所謂金木間隔不能
成丹也如凝神入定水火自然交媾不在
勉强作爲眞炁調暢則華池甘露洋溢而
消息自然至矣
消息圖
(晴則左機先動)
(雨則右機先動)

踏翻斗柄造化(一名烹山煮海)
山者心也海者元海也斗柄者亦心也蓋
天以斗斡旋造化人以心圖萬事凡作用
須靜定候消息至則縮水穀道緊咬牙關
閉炁以鼻引清炁歸心不可出炁則心自
揺動如炁沖塞上運至頂則電光亦入斗
矣腹中鳴動則爲雷矣雷電旣作則雨亦
降矣
倒湧黄河一名捲水擒龍
靜坐消息一至以舌拄左竅縮穀道陰炁

自然上升從頂門送下華池甘露降而爲
雨候華池水滿甘甜妙甚决有大報應此
不假作爲而然也(子以午應丑以未應)
動雷(陰陽激剥而成)
候消息至若左脉動以赤龍捲下按定左
脉令右脉動存中宫有一𤚥字則又按左
脉存一靈字如此三次却嚥下中扃必須
腹中作雷聲響動以禮字發泄入符背妙
在閉炁(禮作咳一聲自内而出)雙手結雷局以天罡
逐太乙激起大震如雷於壇所旋遶震動

即運天罡遣去
使者以膽爲體以怒爲用雷霆乃天之威
人以怒炁合之聲震萬里警誡無道怒合
之說要緊閉二目内視二腎塞二穴怒火
降眞水升極陰激老陽身中消息觸機而
動念頭到處雷亦到彼雷聲若在四山或
在乾上響動宜用詔詔之

(玉詔)(□密念玉皇誥七徧塗之)


如雷在雲頭上鳴而無雨到壇則用勾雷

法用黄紙半幅書轉過來到下一直
落即焚之立效(雨在則東起筆例做此)
凡雷震雲頭風從對起當請太乙逐天罡
于雷上復過雨後喝雷神於此大降甘雨
令牌一震吾策乃行
停雷
消息至起雷丹田有聲用掲陰鎖陽法誦
戰雷章(章見前)詩曰
七十二字戰雷霆切莫高聲密作聲緊把局
頭敲巽户風雲雷雨一齊傾

握固如嬰兒丹田左爲雷門右爲雨户以
兩手雷局相勾按住臍下鎖住陽炁掲開
背脊陰炁自然上升
起霆
書𤚥禮靈三號於巽一如起雷作用
起電
混明先靜(後動如混沌初生日月)
(陽左上陰右下)三次書符背
鞭龍起電
夜靜面壁聳肩趺坐兩手背文閉眼鼻口

不出氣逆氣自鼻而下其心揺動則電光
掣斗須要天上有電光掣動方罷務要如
是做得有電時次日方可登壇
起風
焚香以𡄼字發之後靜坐消息至驚恐貌
以刺風起令善哨者哨之以旗引之次令
群童噉之風即起
止風
焚符後即靜坐閉息納所起之風于一所
監定緊閉仍右手執鉢左手引袖兠風次

握天皇訣緊把右手迎風覆之令人勿作
聲頃刻乃止
斬虹
雨至爲虹所截即陞壇對太陽右手執令
左手劒訣叉腰手足目皆書雲號興雲掩
日太玄炁布身却轉身向虹步北斗罡至
魒星劒訣對虹書一○書燮斌以太乙打
天罡斬之又用天罡炁一口劒訣斬之以
雷局引使者自虹提雨到壇更對虹作用
雷鑚焚之

催雨
如雲厚雨不降須先召使者五雷諸將以
祭儀祭之即發雷鑚符焚之步罡以左足
頓地三下存天地陡暗黑雲衝上然後以
雙手雷局從心趕自下竅岀
若雨在他方不到壇亦以黄紙半幅書雷
鑚符對彼發去
太乙雷鑚符
(密念玉誥七徧作)
(混明)
(鳥枚鑚破玉皇殿)

天罡符(焚雷鑚符後再焚此符天罡逐太乙之法)
先靜定候消息至固閉大怒提起筆於圈
内重作一點即天罡也
(符請)
(天罡大聖萬丈神王速)
(雷門請降甘雨)
(臣某承誥奉行)
天罡諱炓
罡者四正爲罡取四方之正中乃吾心也北
有陰陽之斗天以斗斡旋萬化人以心主張

萬事故心有七竅以應北斗指破軍爲天罡
者吾心中有竅竅中有淤血怒則臉紅乃其

血上面俗云心火起也罡剛也强也怒則爲
罡天之斗自樞星至魁星屬陰自樞星至魒
星屬陽心靜爲陰心動爲陽吾心在内則爲
廉貞在外則爲破軍蓋靜則收心在内萬事
不萌至廉至清在外則爲破軍者怒發心馳
勇於奔突雖有萬軍之衆亦能破也如張飛
喝斷霸陵橋海水逆流三十里者是也
太乙(諱混明)
太乙者乃會陰穴至陰之炁也其宂在穀道
前水道後正䧟中其炁低頭引腹縮二穴則

其炁自升即捲水擒龍妙用也
祈晴
天罡赶太乙歘以陽逐陰也
祈雨
太乙赶天罡忽以陰逐陽也
殺伐
太乙打天罡馘聻
怒發天罡以天皇訣引下塞穀道伺炁無
容以無名指掐大指中文天皇訣引下至
膝萬竅俱泄大怒發去

緊用傾倒四溟法
以墨水一椀洗筆書雨號發太乙赶天罡
入内左手三叉訣托於頂上步四門斗底
罡三轉身踢倒香案

(斗底罡)

北風飄飄至西雲鬱鬱來南丹鳳翺翔東九
龍徘徊眞人捧天符部領天雨雷來降崑崙
上普救諸苦荄𤚥靈禮三事俱發
又法

先用墨水一椀存爲四溟海水再濃磨墨
存黑雲漲空以筆蘸墨重作一點同大喝
一聲入墨水與雷神合
封廟符
(謹差)
(某將齋持前去管押本境里)
(社守土之神赴壇祇迎風雨)
(不許廟食以伺雨後合符到)
(日方許還廟)
右用黄紙一方幅作用正面書五諱背後

全書玉誥依式對角剪破作兩片以一片
如前批行於剪破時用罡炁一口呵剪處

仍押字焚之存留一片雨後書牒符之
信雷罡




一踏天地暗(子兊)二踏萬里光(丑玉)三踏諸星暗
(卯玉)吾身是雷王(坤己)雷公(巽過末)電母(午過己)風伯
(巽午)雨師(子末)五嶽(未)四瀆(坤申)天下城隍(酉兊)雷霆
三省戌玉帝有敕(亥玉)命令天皇(子)雷祖大帝

(丑)役使九罡(玉兊)溪源潭洞(兊申)聖井龍王(坤離)雷
轟八極(離午)霆震十方(子巳)稍有違慢(未)攝赴魁
罡(巳出)急急如九天雷祖大帝律令
詩曰
三七二十一青天轟霹靂若人遇此罡破地
召雷畢
行持備論
凡用建壇祈禱若非山嶽洞觀必擇清幽潔
凈之所庶俾專誠神祇來格亦須隔宿奏申
天闕眞司關牒雷將及山川潭洞龍神之屬

定限(某)日(某)時報應亦合預先數日坐運工
夫减炁調息庶幾書符行事心神不亂一誠
可以感通
次日觀景象四山明朗天日炎烈此時越要
加誠不可懈怠端然靜室打坐自己消息到
來即見風雲雷電交作依然坐定不動直候
雨降久則方起如風雲雷電不應即合陞壇
如法催降大槩陰陽激剥之義彼動則我靜
彼靜則我動要識此機若動靜同時决然不
應也

陞壇先看方向雲雷風霆俱在東南方上起
乃是三帥之驗或雲雷在西北方必須動雷
起風吹過東南此時作意西北劒訣書祖符
入號竅雙手雷局丁罡運天逐去頃刻見雲
雷漸過東南矣
如至期不雨烈日當空乃就壇發檄乘怒興
雲掩日作意催召風雲雷電雨一應再加檄
約時的降雷不怒則不鳴心稍退則不誠祈
禱之要須知此理方可取應
几祈晴則與祈雨法不同蓋因積雨久陰欲

得開晴甚難於大旱祈雨亦須端坐凝定運
用工夫了無一事一物相干心目相映上無
浮翳下絶妖塵中心瑩徹覺如秋月在天春
陽照水神炁通暢身心清爽愈久愈悅天炁
開朗法師某能致此地又何慮帥將之不靈
符竅之不驗也
書符用金光一筆掃成若筆力枯燥外景又
無觸心之事其符必應
陞壇先運金光布滿壇場内外號召使者起
大風掃退陰霾運金光書爍見天日依然定

日約時陞壇取效
莫眞人示諸法子云大凡祈禱雨暘要知動
靜變易之機陰陽盛衰之義靜極則動變陰
極則陽生此理明矣假若天心人意相關晴
亦可雨亦可又何待符章而後應
祈晴以心爲山以臍下爲水依法書符不入
雲雷雨號只入晴號靜坐水不上升但是火
炁上昇沖滿天地召使者焚符存金光滿空
使者掃開雲霧顯露陽光
几書捧奏符三處加號加兩翅太乙逐天

罡發去存滿天金光火光
雷霆三帥心録
世系

太昊(代燧人氏)















事實

玄鼠夏五日在星海瓊子讀雷典于紫清福
地歘涼風生桷香霧霏窗神光洞融几格炷
噴有客自中庭來止揖予謂曰子志心道法
掌握雷霆議事丹章已命之矣上古有五神
火今帝以三帥主之神火之自出三帥之宗
源可得聞歟子曰坐我明語客傳有之曰太
昊伏犧氏風姓母曰華胥感履大人之跡而
生后蛇首人身代燧人氏以木德王天下受
龍圖之瑞以龍紀官觀天文察地理畫八卦
分九州造書契制婚禮作網罟教佃漁養犧

牲充庖厨在位百二十年有子二人長曰祝
融字伯庸即今南斗火官也次曰鬱光字伯
温即今歘火大神也此鄧帥之所自出也炎
帝神農氏姜姓母曰女登感神龍而生后牛
首人身繼太昊以火德王天下受火星之瑞
以火紀官教種百穀日中爲市致天下之民
聚天下之貨交易而退持鞭味草而建醫藥
重八卦爲六十四在位百四十年無嗣黄帝
有熊氏姓公孫名軒轅母曰附寳感電光繞
斗樞而生后代炎帝以木德王天下受景雲

之瑞以雲紀官作舟楫立棟梁爲杵臼利萬
民制弧矢以威天下戰平蚩尤在位百年有
子二人長曰少昊次曰昌意少昊金天氏乃
黄帝長子也己姓名摯字青陽母曰女節感
星如虹而生后繼黄帝以金德王天下受鳳
凰之瑞以鳥紀官始用度量命四民立四時
在位八十四年有子一人曰蟜極顓頊高陽
氏黄帝之孫昌意之子姬姓母曰昌僕感星
貫月而生后繼少昊以水德王天下后不能
紀遠始命官牧焉在位八十四年有才子八

人曰八凱蒼舒隤敳檮戭大臨厖降庭堅仲
容叔達是也帝嚳高辛氏黄帝曾孫少昊之
孫蟜極之子於顓頊爲從子繼顓頊以木德
王天下在位七十年有二子長曰傒生木子
八人曰八元伯奮仲堪叔獻季仲伯虎仲熊
叔豹季狸是也次曰隆延娶陳鍾氏生扶風
黑歷及華□極此辛張二帥之所自出也鄧帥
名鬱光字伯温以功封于鄧墟因以爲氏本
出風姓故號曰風后温世疑鄧帥姓温風后
非蓋后者氏也猶今之王氏劉氏木郎呪曰

流晶鬱光奔祝融顯然指出名諱而十七史
温元經則伯温爲字明矣離騷經曰帝高陽
氏之苗裔兮朕皇考曰伯庸伯庸實出太昊
至顓頊時其後爲火正故係高陽斯爲可證
也辛帥諱漢臣本法呪曰眞諱龍延龍字者
豈非隆延之誤乎又曰左華右極眞諱眞名
而龍函經以□字作某字註曰雷神名則上
爲華下爲□字明在其中矣帥本高辛氏之
後以祖之字爲氏故辛姓漢臣者乃□字拆
開耳於此知辛帥正隆延第二子也張帥諱

□陽從日諱陰從月諱十七史曰扶風之子
曰摯收明明字即陰陽二諱之義故號曰曜
明以功封於張地因以名氏故張姓本法有
收執符即摯收之訛耳符上勘同字曰□書
時默呪曰天皇有命令隨吾行蓋□乃古草
書顓字天皇即伏羲氏内號本君令臣之意
顓頊以水德王取木尅火之義又於符上作
用北靈黑歷四字豈非前史所載本父命子
之意黑歷乃帝嚳之孫帝嚳以木德王取木
生火之義帥本帝嚳之後帝嚳繼顓頊有天

下故書顓字以制之由是言之雷霆三帥本
一家人也自前至今莫不知主帥爲歘火鄧
伯温判官爲負風辛漢臣使者爲直符張元
伯欻火者神首之名也負風者乃扶風之訛
也即以父兄之子爲氏之義直符者主直雷
霆符命之職也鄧辛皆是而張名獨非蓋元
伯乃□字之訛耳而受法之士不究本末因
下界直符有張元伯之稱而名之不幾於穹
壤乎太玄黄庭經内傳太乙白虎則指天皇
爲南極長生大帝華胥爲元天大聖母軒轅

爲紫微煙都帝君此又主判雷霆之祖帝也
予非求奇按諸經史世傳雷篆天章自九天
玄女流派以來今人皆非上官先生歘火眞
形符趙房州辛判官符馬眞官張使者符莫
明祖炁各主一見遂拆裂而爲三殊不知獨
體者妙用歸一混合同玄之意也受法之士
伹知有三帥之符便有以爲三帥妙用如此
行持不靈元怪蓋本法以鄧帥在心辛帥在
膽張帥在腎皆按其祖所王天下之德自天
一生水地二生火天三生木而論火不假土

而激豈足以濟其炎木不假水以漑豈足以
發其秀況木能生火土獨居水火之中實主
五行不然奚獨稱三帥辛獨居其中蓋土初
之前火耳昔有神五人猪首人身又在三帥
之前即玉經所謂雷大雷二雷三雷四雷五
是也若三帥混合之後加入此五員以陰陽
生尅作用木郎呪以蓋之運霹靂兩邊合起
雷火以激之山傾谷沸霹靂迅發雷光奔飛
却加入鳴滅攝直下藏陽出陰祈晴禱雨轟
滅淫惡復以腥煙合同加罡觸發加以歘火

太乙眞符大煞役使社令神祇夫如是而取
報應頋不偉歟言旣畢日月明雷電耀風雨
聲大神降都督形使者出躬服膺繞座三匝
共立弘誓曰吾等三神素扶玄化人心道法
杳杳莫明間有靈者格其誠耳公今一旦顯
微闡幽歷窮所據用之旣勿疑授之頋不輕
可謂法海之砥柱後學之津梁符到奉行吾
當力是倏忽之間寂無遺響天無浮翳四炁
朗清神客並失予亦大悟因筆于牘以示後
人

雷典曰吾知汝名吾知汝姓汝若不至駡
汝祖公此挾長而問者也然則役召雷神
可不知其所從來乎烟都學士蕭越牖訪
我岑寂暇曰對評議事丹章因及三帥心
録一生二二生三如指諸掌於此始知雷
霆亦有内譜爰繡于梓嘉與後學之士共
之抑玉經有云汝名天下知今天下知之
矣瓊琯紫清眞人白玉蟾述

道法會元卷之八十二
