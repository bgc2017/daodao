










道法會元卷之十五堅三
玉宸鍊度符法
東極青書(用白七尺札或匹帛前空五寸朱篆符後墨書字内)
(圓封外木函又黄紙函木函貼符用絨纏縛)
輔道出經光度神靈敕符






具位(臣)姓(某)誠惶誠恐稽首頓首再拜
上言(臣)聞
太上好生弘演度人之法宗師藏教廣推濟
世之心有禱必從無文不度臣自愧學道未
明叅玄尚缺謬領宣行之職輙陳冐瀆之言
仰冀寬容俯從原宥今據(入意)臣領詞虔切
依科奉行除已備録情由告聞
高厚希恩照應開度外尚慮羅酆幽遠阻隔
關津所薦靈魂冤仇執對經諸考掠無有休
停非仗

道恩曷離幽壤合行
元降玉清天赦寳章
天乙北祚玉劄玉宸七寳紫微玉符
三元簡策一宗符文告下冥司開原罪爽未
敢自擅先合請祈謹貢
東極青書上聞
宸極臣謹志心皈命端拜上告
東極宫中尋聲赴感太乙救苦天尊青玄上
帝道前伏丐
宸慈允臣所請即賜頒降

天赦寳章符籙簡策付臣奉行宣布
天恩告下三界十方天牢地獄陽曹陰掾一
切考校拘囚之所咸令遵奉檢會某所薦亡
者某及三代宗親九幽滯魄劫亡苦爽血湖
女魂等衆解除冤業原赦罪愆出離幽暗之
鄕來霑鍊度之果仍祈
申命水火兩司鍊度官屬天醫監生追攝等
神一合下降分靈散景攝炁生神密助行持
同施造化完形復相鍊之以流火之膏鑄魄
陶魂蕩之以黄華之水消除陰穢解億劫之

報償返胎更生詣南宫而受化鬼官斷役幽
夜空閒福被存亡恩霑家
國恩惟
天造省理愚誠臣體未洞眞無由面告謹因
法中雷霆飛捷使者張亞等操臣今書上詣
東極妙嚴宫進奏以
聞伏候昭報
年月日具位臣姓某上奏
可漏(用白紙黄簽)
東極宫中太乙救苦天尊青玄上帝道前具位(臣)姓某謹内封

方函(用黄紙内用木函如木函不便用白紙函代之亦可不必用印)
東極青書一函上詣
東極妙嚴宫(請進)具位(臣)姓(某)謹外封
齎青書關
元始一炁萬神雷司
本司今爲(某)奉行
玉宸經法攝鍊亡者(某)等魂除已徧聞
高厚希
恩照應外以今進拜靑書一緘謹上詣
東極妙嚴宮呈進合行關請

使職速爲齎持即時上
達雲程勿滯仁竢感通須至關者
右關雷霆飛捷報應使者洞清暘谷張神君
上界直符使者等宫
年月日關
具位姓(某)押
神霄玉清天赦寳章
神霄玉清天赦寳章
元始一炁萬神雷司恭準
元降道㫖赦章所至眞靈奉行拔度魂爽

出離幽關應時解脫即獲超升今據入意
本司得此依科奉行除己徧聞
高厚希恩照應開度外切詳末劫衆生久
纏業識未除結習妄認報塵殺盗邪淫貪
嗔癡妬不顧罪福故違科戒陽報陰誅出
生入死一朝身謝萬劫沉淪無有出期深
可哀憫爲此再行啓告
慈尊請頒
神霄玉清天赦寳章合行宣告者




右赦章星火告行十方三界六合八紘千眞
萬靈九府四司無極神鄕泉曲寒池北都羅
酆三官九署十二河源嶽府名山天牢地獄
大小鐵圍血湖硤石無間阿鼻曹僚宰執諸
獄主者憲治温曹城隍里社合屬去處咸使
知聞上欽
太上慈恩急赦所薦亡某等魂及九幽長夜
五道四生劫亡苦爽產死女魂等衆夙劫以

來至于今日故爲誤作或心生或口語或自
作或教他種種罪愆一切冤業萬劫不宥三
掠不原悉仗
天恩盡行赦宥不得拘留咸令解脫所赦魂
爽各令洗心滌慮返照回光改過自新誓不
再造魂神澄正性質靈明皈依
三寳頓悟眞宗乘此良因超生
道岸章到土者施行一如
清微天寳道宗玉宸經法律令
年月日時告下

具位奉行鍊度(臣)姓(某)承誥奉行
上清三景大洞法師清微總章上卿混元眞人(臣)趙(宜眞)
上清三洞五雷法師清微採訪使(臣)曾(貴霓)
洞玄大夫清微採訪使(臣)彭(汝礪)
洞眞大夫清微廣明上卿(臣)熊(道輝)
清微察訪使雷淵廣福普化眞人(臣)黄(舜申)
斗中六通掌水使者混隱弘濟昌耀眞人(臣)南(畢道)
清微都元右卿五雷院使保一靈祐崇惠眞人(臣)李(少微)
神霄玉樞使通慧明德洞昭眞人(臣)朱(洞元)
洞陽上宰清虛眞人(臣)華(英)

三天侍御紫英玉惠元君(臣)高(奭)
三天侍經龍光道明元君(臣)姚(莊)
三天上傅福和耀眞元君(臣)傳(焴)
清微太霞侍眞瓊室洞清元君(臣)郭(玉隆)
清微元上侍宸金闕昭凝妙道保仙元君(臣)祖舒
九州都仙太史高明大使至道玄應神功妙濟眞君(臣)許(遜)
太極左宫仙公沖應孚佑眞君(臣)葛(玄)
金闕上保高元宸照法王清眞紫虚元君(臣)魏(華存)
三天扶教輔元大法天師正一靜應顯佑眞君(臣)張(道陵)
玉堂大教主黄籙院副使眞君(臣)光(妙音)

玉清元始法師黄籙院使眞君(臣)眞(定光)
大羅無極神公知黄籙院事眞君(臣)鬱(羅翹)
函面
神霄玉清天赦寳章告下
三界十方九幽諸獄主者元始一炁萬神雷司謹封
齎天赦關
元始一炁萬神雷司
本司欽奉
道㫖頒降到
玉清天赦寳章告下三界十方九幽諸獄

主者赦拔修齋弟子某所薦亡者(某)等魂
悉令解脫出離幽扃俾詣齋壇受度超化
專煩威力速爲齎詣
北陰定録司請主者即便繙黄播告施行
不得時刻住滯
度人功大星火奉行須至關者
右關轟雷攝正靑靈上衛上將關元帥同
六甲持符開道使者
年月日關
具位姓某押

九霄琅章(鍊度血湖用)
元始一炁萬神雷司據(入意)開度外尚慮衆
魂業縁深重執對牽纏久淪穢惡之鄉難
近光明之境今遵
元降九霄琅章告下者










右章仰
神虎第六龜臺素握玉女濮茂同玉籙直符
使者王志中陸茂等徑下血湖告聞
北陰酆都大帝地府十宫眞君請遵
洞章速爲指揮普掠地獄主者血湖硤石地
獄主者火急赦原產死某魂及產亡孤魂等
衆三生以來一切罪咎疾除罪簿落滅惡根

不得拘留悉令解脫仍與蕩除血穢即時釋
放攝引臨壇受度生化上廣
清微之教用弘濟度之功一如
元降律令(列位如式)
可漏面
九霄琅清洞章元始一炁萬神雷司謹封
可漏背
謹遣神虎龜臺素握玉女等神
慧光符(捲入琅章内同發青紙朱書前符後誥文)
靈寳三晨慧光眞符




右符
洞景靈輝上應太陽普煥無極燦暎十方洞
景太陰上應月皇混明五炁溥煌三光洞景
符元上應天罡朗照三界輝暎九綱一如
告命
年月日時告下
具位(臣)姓(某)承誥奉行

靈寳清神籙(單鍊血湖女魂用青素雌黄書或朱書)
靈寳清神玉眞寳籙
元始一炁萬神雷司恭奉
道㫖爲(某)拔度產亡某及產死孤魂等衆
除己請
恩攝鍊外合行
元降寳籙




右籙告下黄闕神君紫户大神流光玉女寳
室眞人三十六眞二十四神狼吏虎賁萬二
千神恭遵
寳籙奉爲女魂肅清業垢黄華蕩形冤仇和
釋子母分形外明影色内鍊魂精上朝
三境劫劫長存隨劫輪轉逍遥
上清一如告命
年月日告下(列師如式)
可漏面
靈寳清神玉眞寳籙元始一炁萬神雷司謹封

可漏背
告下黄闕神君紫户大神等官
紫微符誥(黄紙)
元始一炁萬神雷司據入意本司得此依
教奉行除已徧聞
高厚希恩開度外恭準
玉宸七寳紫微玉符仰勞威力飛騰三界
之冥關徧歷十方之陰境是男是女有識
有情照依前件單目内該薦亡人姓名一
一根刷願承符命以來臨仰仗眞科而普

度恭依
元降合與告行



右符專請
太玄攝召左神烏阿太玄攝召右神塗柯仰
遵符命攝召前件所薦某等魂併某門宗親
法界孤魂劫亡苦爽定限於今某日夜預期
赴壇聽法聞經執符把籙永脫沉迷之陰境

同登快樂之天堂一如
玉宸經法律令
年月日時告下(列師如式)
可漏面
玉宸七寳紫微玉符具位姓某謹封
可漏背
告下太玄左右攝召烏塗二神君
救苦簡(簡用栢木爲之要至薄如無栢木以紙厚褙代之亦可)




元始符命黄籙白簡救苦眞符告下
十方無極世界諸部大神拔度(某)所薦亡者
(某)魂承兹符命部衛形魂上朝
帝庭神登仙界受度更生劫劫長存一如
告命
年月日時告下
具位臣姓某承誥奉行
簡袋面

元始符命告下元始一炁萬神雷司封
十方無極世界
茭龍關
元始一炁萬神雷司
本司恭準
元始符命救苦眞符拔度某所薦亡者某
神魂出離幽夜者
右關
玄都茭龍驛吏察命童子齎捧
符命速達羅酆拔度死魂昭示

神貺故關
年月日時關
具位姓某押
上元簡(或作誥文亦可但復依前列師衛)
()



元始玉書普告
上元天曹憲治無極神鄕拔度(某)所薦(某)魂

併門中宗親法界孤爽等衆超離苦趣上朝
帝鄕是謂無量普度無窮萬神咸聽一如
告命
年月日時告下
具位(臣)姓(某)承誥奉行
簡袋面
玉書告聞
上元天界具位姓(某)告行謹封
中元簡





元始玉書普告
中元地界幽獄無極神鄕拔度某所薦某魂
併門中宗親法界孤爽等衆超離苦趣上朝
帝鄕是謂無量普度無窮萬神咸聽一如
告命
年月日時告下
具位(臣)姓(某)承誥奉行

簡袋面
玉書告聞
中元地界具位姓某告行謹封
下元簡




元始玉書普告
下元水界泉曲無極神鄕拔度某所薦某魂

併門中宗親法界孤爽等衆超離苦趣上朝
帝鄕是謂無量普度無窮萬神咸聽一如
告命
年月日時告下
具位(臣)姓某承誥奉行
簡袋面
玉書告聞
下元水界具位姓某告行謹封
元始符命(黄素前朱書符後召批總三元簡用)
元始符命




右符謹請
上元使者焦元範中元使者朱欽下元使者
唐順各捧玉書紫策簡符文一封上通
无極中徧中元下及坤輿次開水府一如
符文火急奉行
年月日時告下
具位(臣)姓某承誥奉行

神虎玉劄(用白絹七尺表過書)
天一北祚玉劄
右策炁凝空流光化梵開北魁之神府散
南景之丹臺普度天人廣行幽顯恭承
上清玄都玉京紫關之宫天一玉文清虚
之章今據(入意)除已於某日徧聞
高厚希恩開度外請頒符劄普告三界昭
示萬靈介福存亡普資家
國一如
玉劄具用頒行






敕爾陽神何昌陰神喬荀禀令飛馳上窮
穹昊下違淵泉拔度某所薦某魂併某氏門
中宗親法界孤爽等衆承兹玉劄出離幽扃
急急如
太一玄冥紫光夫人律令

年月日時告下
列師銜(如式)
水火符誥
元始一炁萬神雷司昨據某請修齋醮祇款
眞斿丐行
靈寳玉宸經法鍊度亡某神魂及某氏門
中宗親法界孤幽滯爽等衆本司得此除
已徧聞
高厚請恩照應開度外合行
元始一炁水火眞符告下者




右符泄自太虚流光三界謹請
上清運陽赤靈神烈天君荀(留言)上清運陰
黑靈神化天君畢宗遠同主火將軍趙(仲明)
主水將軍(王燕)疾速上告
日君月后南宫北司請降
太陽日晶流光大丹眞火太陰月華流輝元
精眞水安立爐鼎恪謹司存部領水火鍊度

仙靈會集天醫監生官屬火鈴木將符吏金
童的於今日夜齊臨法會承符受命運陰布
陽密助精神制鍊魂魄咸令度化超證生方
庶俾幽明均霑
道渥一如
元始度人王宸經法律令
年月日時告下
列師銜(如式)

道法會元卷之十五
