










道法會元卷之二百一十六渭六
　九天玄女竈告祕法
北斗居天中斡旋元化故經曰爲造化之樞
機作人神之主宰是以人之一身吉凶禍福
莫不係焉前代宗師垂告
北斗之法實有明効此法乃九天玄女黙告
大法以竈籙爲奏告之文以司命爲傳送之
將以布米爲方驗之法以書符爲却治之方
捷而易行報應如響得之者當勤恪奉行毋
生輕泄至祝至祝

　　　竈籙式
玄靈延生度厄散禍寳籙
　今據(入意)投壇控告依法救治(臣某)領詞懇
　切不容拒抑蓋聞
　大帝垂科至眞闡教
　皇老宣玉局之旨
　北斗降玄靈之文玄妙難言神功莫大謹
　爲恭對
　北極書造符籙備録來情仍依祖格委請
　本音司命齎捧上奏

　上天喉舌之司下濟下民腹心之疾早膺
　報應以副虔祈所有眞符謹當告行
　　(空五寸朱書本命符)
　　(空四寸朱書本命呪)
右件符籙專爲(某人)解禳三災四煞之厄五
行六害之厄七傷八難之厄九星夫妻之厄
男女産難之厄復連疫癘之厄疾病纏綿之
厄精邪迷害之厄虎狼蟲蛇之厄劫賊伽棒
之厄横死呪誓之厄天羅地網之厄刀兵水
火之厄惟願一一解散勿爲留難恭惟

中天大聖北斗(某)星皇大道君(聖前)伏望
大道洪慈哀憐凡昧俯從所陳特降
聖力道力承此符力呪力專爲(某)保安病體
延益年齡務俾本人有患即痊有災即滅有
禁即破有呪即消有邪崇即驅除有復連即
解釋有厄難即止免有𡨚讎即和釋有罪報
即赦原有官符即消散有破耗即底柱得如
鄙願實拜
洪恩干冒
星威下情無任俯伏俟

命之至謹籙
　　年　月　　日具銜　(臣)姓(某)上進
　　　可漏式
玄靈延生散禍寳籙　具位　姓(某)　謹封
　　　司命劄
玄靈璇璣府
　據(入意)本壇今爲備録來情書造
　符籙恭依祖格委請本音司命府君速爲
　齎捧前詣
　斗府上告

　北斗第(某)星君(玉闕下)請降
　恩命赦原(某)在前罪戾災厄一一解散勿
　爲留難除已令投壇人(某)就本家竈前潔
　備香信法象布米然燈虔祈恭俟
　恩命外請回司昭彰
　報應以憑施行須至行遣者
　　右劄付(某)本家司命府君準此
　年　　月　　日　時劄
具職銜　　　　姓(押字)
　　　北斗七元符篆

　　　　　　　　
　貪(子生人屬之宻念/唵咪嚧嗟嘙訶)
　　　　　　　　
北斗斗中　延生神君　身服黑衣　神字子仁
下領將兵　消滅魔精　神符宣告　救護我身
延壽千齡　保我齊景急急如
高上玉皇紫微帝君律令奉行
　　　　　　　　
　巨(丑亥生人屬之宻念/唵嘟𠻣□嘙訶)
　　　　　　　　

北斗斗中　度厄神君　身服黄衣　神字子文
下領將吏　消滅妖氛　神符宣告　五體安寧
千妖萬禍　永離人身　急急如
高上玉皇紫微帝君律令奉行
　　　　　　　　
　禄(寅戌生人屬之宻念/唵嚧𠷉哞吨□訶)
　　　　　　　　
北斗斗中　保命神君　身服素衣　神字子容
下領將吏　却斥灾凶　神符宣告　鬼魅潜蹤
蠲除禍害　福享無窮　急急如

高上玉皇紫微帝君律令奉行
　　　　　　　　　　　
　文(卯酉生人屬之宻念/唵嘟哪□嚧嗻𠷉嘙訶)
　　　　　　　　　　　
北斗斗中　益筭神君　身服白衣　神字子玉
下領將吏　斷絶邪群　神符宣告　咸得長生
救護群品　家國安寧　急急如
高上玉皇紫微帝君律令奉行
　　　　　　　　　　　
　廉(辰申生人屬之宻念/唵嘙啼哪喑囉娑訶)

　　　　　　　　　　　

北斗斗中　消灾神君　身服紫衣　神字子眞
下領將吏　消爍魔軍　神符宣告　五體安寧
收攝兇殃　斬滅魔精　急急如
高上玉皇紫微帝君律令奉行
　　　　　　　　　　　
　武(已未生人屬之宻念/唵咄嘟嚧□□訶)
　　　　　　　　　　　
北斗斗中　散禍神君　身服朱衣　神字子明
下領將吏　消滅魔軍　神符告下　五體安寧

消灾散禍永保長生急急如
高上玉皇紫微帝君律令奉行
　　　　　　　　　　　
　破(午生人屬之宻念/唵哪婆咭娑訶)
　　　　　　　　　　　
北斗斗中　扶衰神君　身服羽衣　神字子昌
下領將吏　消滅禍殃　神符告下　我命延長
扶衰度厄　永斷凶殃　急急如
高上玉皇紫微帝君律令奉行
　　　然燈呪

唵尊帝勑唵嚧哪北斗中界領召仙兵三五
四七五六交并天合天德百神奉靈急急如
律令勑
　　　布斗呪
魁星助法𩲃星斬邪𩵄星生算䰢星太靈魓
星下降𩳐星列華魒星斬鬼淨掃塵沙輔元
二像神力助佳三臺光耀五斗照臨百病攝
散邪不現形急急奉
高上玉皇紫微帝君律令
　右符籙書造了令投壇人家洒掃竈前候

　夜靜鍋中頓淨水一小斗覆在内於斗底
　上頓米一盞米上安燈盞一枚内用淨油
　點燈四圍分燈頭七箇次用乾淨米篩蓋
　之又淨掃竈頭上用完淨糯米九粒布北
　斗象以大碗覆之竈中用好香一炷及淨
　水一碗畢不祝白即以籙劄用皂錢雲馬
　代人於竈前焚之再拜而退仍閉厨房門
　不許厭穢及形相不全之人與鷄狗猫鴨
　入内明早開碗看所布米粒自有報應
　　　占驗歌括

諸星米黑主人亡諸星圓聚防殟黄諸星不
見壽數盡諸星不動壽安康米添有壽凡事
吉米減决定主凶殃
貪狼主五行滯天曹呪詛虛耗財散東北妖
　邪壇林木火之精急宜禳謝
巨門主犯木石之厄官訟呪詛火星照臨木
　星刑害之灾
禄存主羅網之厄家宅暗昧血光女鬼爲禍
文曲主西方邪壇爲禍氣數不吉以符告太
　陽土星

廉貞主火星照臨家宅人口有灾方隅太歲
　有犯
武曲主女人産厄南方連親客死枉亡爲害
　以符鎮之吉
破軍主火星失度自縊爲妖官符口舌之厄
　南方邪壇爲禍及損人口
輔弼主家眷頻併災殃女鬼伏連小口不測之
　灾諸事不宜病者難好
　　　又保小兒竈籙
玄靈延生度厄散禍寶籙

　雷霆都司今據(某)鄕貫(某)詞情伏爲(男/女)孩
　某本命(某)年月日時建生上屬
　北斗(某)星主照(入意)見行皈投
　道法求爲解禳本司領詞難抑理在宣行
　伏聞
　司命府君受命
　北極通忱斗眞司造化之樞機掌吉凶之
　録籍凡有災福悉𨽻主維爲此特與頒降
　九天轉煞破關符命併鐵兒符奉爲(某)孩
　解釋災虞禬禳關煞即俾病根消散氣脉

　調和長大成人利益父母所有
　符籙謹當告行




天靈節榮　願保長生　太玄之乙　守其眞形
五臟神君　各保安寧　急急如斗君律令



　　　　　　　　　　　　口訣在後


　　　呪曰
天是父地是母金橋上乞得汝
銅作心鐵作柱兄弟家好相顧
莫容神　莫容鬼　若見時　牢扯住急急
如律令
　　　如小兒夜啼再添冩此呪
小兒小兒休夜啼正是老君上馬時路逢尹
喜眞人道寫箇田字鎮肚臍急急如

北斗眞君律令
右頒降符籙付(某)家火主司命府君請體
太上好生之德矜憫凡愚懇切之誠通奏
斗宫請頒恩命宣諭神煞豁破天關解禁犯
於方隅釋灾衰於命限奉
符度厄依籙致祥火急奉行立垂報應謹籙
　　年　月　　日時告下
具職位　　　　姓(某押)
　　　口訣天關符上冩煞字念
天煞地煞年煞月煞日煞時煞一切鬼神自

相煞靈應眞君仗劔煞
　　　書鐵兒符正形格子
　　　　　　　　　　念北斗呪書成符
　　　　　　　　　　陽日用貪斗塗圈
　　　　　　　　　　陰日用魁斗塗圈

　　　使印呪訣
印山山裂印鬼鬼亡印順人生印逆不當急
急如律令
正一謝匕科

　　　稱職請聖
伏聞毁穴焚巢上古啓聖人之道變生造熟
先賢致爨火之能遂關司命之神專掌行厨
之事其權甚重其利非輕所以率土普天悉
備無窮之澤以貴及賤咸蒙莫大之恩今安
謝弟子某言念宗祖承庥尊卑受賜三時飮
食非炊爨以能成五味鮮肥匪烹炮而可及
實養性命之理率同乳哺之恩敢不謹節推
誠冀上酬於撫育誦經設醮祈祗荅於神庥
敢望降祥俯垂從欲信士恭虔酒陳初獻

伏聞降祥降福上天爲立道之宗書善書功
司命乃一家之主事由根本心性源流驗三
元福禄之文繇八節奏聞之意無水不能成
熟缺火難爲變生念憑旣濟之功故有四時
之用竊念(某)生居下土長處中華襲承先祖
之基遂作寒家之長朝飡暮寢粗諧飽暖之
綠剏業起家累度炎涼之景但知是神明之
所賜豈敢謂命運之將來爰念過尤庸伸首
謝以今(某)旣爲家主獲處高堂立父子長㓜
之儀有男女内外之别惟甘侈泰但欲安居

雖祗慎於堂前恐不謹於厨竈或頑僕使婢
而穢污或癡兒嬌女之悲啼或焚燒鷄鴨之
羽毛或狼藉犬猫之飲食或烹炮魚肉之相
混或收歛草茅之穢薪或磚泥損而不裝修
或銅鐵腥而常鎮壓朝炊暮爨觸犯府君安
處之時暑徃寒來寔失家長虔誠之禮庸啓
自新之悃乞垂匡護之仁信士虔恭酒陳二
獻
伏聞積惡豈卑情之欲由不謹誠禍福實司
命之權必矜作善重念(某)一家眷聚舉室尊

卑凡百施爲寧無冒犯兹特伸於醮謝願賜
降於恩庥驅瘟㾮時氣之灾息官府狴牢之
訟止禳風火免度刀兵宅中男女之團欒上
和下睦服内親姻之吉慶老安少懷不生悖
逆之兇人常産慈和之貴子門風清吉年壽
崇高邪精無(干)擾之虞住止息驚喧之咎財
豐物阜禍去福來耕牛鞍馬以群多子息繁
盛大厦良田而進益早晩豐饒金鳴甑呌之
聲不聞於厨下鵲噪燈花之吉常覩於目前
溝渠却蛇鼠之妖廪庫納資珍之寳大虛小

耗遠驅千里之間一吉二宜永鎮百年之内
公私泰定内外安榮或倉庫酒肆之中永興
利益或磑磨井泉之上遠退禍殃家庭常覩
於光華鷄犬不興於妖恠仰沐護佑動錫周
全信士虔恭酒陳三獻
　　　諷經　　宣䟽　　化財
重誠上啓竈司有感一切威靈伏願聖聽無
私神聰有鑒允文允武端居宫禁之嚴曰女
曰男常沐恩波之賜闔門自康健無害無災
三辰効吉祥俾昌俾熾爲上因縁志心稱念

和神利物天尊不可思議功德

道法會元卷之二百一十六







