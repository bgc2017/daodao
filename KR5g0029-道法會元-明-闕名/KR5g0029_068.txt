










道法會元卷之六十八爵三
　雷霆三司祈禱祕訣
　凡未發檄之先或先一夜打疊亦可或就
　當日亦可用黄紙一小幅書唵字符夾在
　手指中間用兩手各掐子上壇内中間卓
　子前立乾向巽揚目仰視天上巽方默念
　唵嚤呢混沌敕煞攝不計遍數念法師大
　怒煞氣冲天見何氣色至如青炁至辛君
　降紅炁至鄧君降黄白二炁至張君降但
　有一氣至隨色以口吸入絳宫混合以手

　撒開符由他落在地上兩手下罩四圍皆
　是罩以右手劒訣劈開一條大路從乾直
　至巽户上雷神往來存我壇上爲雷城城
　池各高八十一丈此是十二雷門一應邪
　怪俱不能入法師以左手雷局右手劒訣
　默祝白看是何色氣至是何天君降今有
　某祈求雨澤煩天君統集雷部官君斡旋
　造化驅龍捲水前來壇上務要雷轟電掣
　雨驟雲奔吾在壇前卓劒相待疾速施行
　立彰報應取起原撒去唵字符於中間香

　爐内焚燒了
　　　六符行用(此符先/宜書下)
　陽十二符從子上順行在壇内燒向外至
　亥上住陰十二符從午上逆行在壇外燒
　向内至未上住每符一道焚了時用雷局
　打去
　已上燒符俱心念唵嚤呢混沌敕煞攝住
　了法師自舉凈水碗默念凈天地呪遶壇
　内三匝復從乾上出壇外遶三匝仍復從
　乾上入念至中山神呪住法師放下凈水

　叩齒三通心念唵嚤呪混沌敕煞攝不計
　遍數收閉炁息大怒仰目提起此號□出
　金光布壇仍手掐午存覃撒開再右手劒
　訣劈開從中山神呪念至道炁長存復從
　乾上出内壇發檄
　　　第一檄(面上使印前三後四/左印右令厭檄上)
檄背後擺九字靈章照月大月小大從坎起
小從離起加直日章亦照大小加日辰飛數
至本日住加風雲雷雨電各列五方靜坐啓
師告白事意畢擺布人夫紙錢甲馬一應等

物畢法師離案三步靜坐良久内外無所出
入一意居中却用□號提起　　此號從天
門出便從天門入從天目出亦從天目入金
書在空中廣長一丈八角垂芒金光燦爛三
司見此號領百萬雷兵俱在巽方拱聴號令
如無此號三司不至出此號想三司雷兵森
然在巽上空中立有此號山魈五酉邪巫妖
怪皆不能阻碍無此號妖怪爲害法師仍靜
坐良久一意居中内外無所出入收閉氣息
蒸鬱一身氣息無奈著處自覺腦門上響

動起身丁立三步近卓案前舉筆一揮掃成
使者本身符命法師身中收閉炁息盡力㘞
在符上上加雷祖號金書默呼雲號亦收閉
炁息書了號又加㘞炁在符上别令人將檄
夾在荻把上同飛騎紙錢舉火燒衝仍存收
回金書先從天目出天目入天門出天門入
却用左手雷局右手提令卓上存擊馘魔號
令打□左足下踢□此係發檄了也
　右畢立天皇符旗了令人書社令檄諸司
　官將牒王馬二元帥牒五方龍王牒城隍

　牒社令牒眞官牒一應文字先用紙馬祭
　將畢一二三日不應用第二檄
　　　第二檄(凡寫檄要靜處寫一念存誠/寫成檄不可與人觀看言談)
以黄七尺紙一張作三摺前一摺寫檄詞後
一摺寫檄文中間一摺空書符檄背中間擺
九字靈章加直日章風雲雷雨電章嘯命風
雷章列在四方中間加誓雷章加樞機符在
上下與前檄一般作用發行玉帝金書
　　　第三檄(凡三檄俱係/三日爲限)
書成檄背上中間擺九字靈章加直日章風

雲雷雨電章列五方嘯命風雷章列四方中
間加誓雷章又加激剥四號在誓雷章上發
與前同元始金書
　　　打坐工夫
或在壇内中間卓子前蟠脚跏趺坐或垂足
坐皆可牙關下有竅舌捲上頷喉嚨内有二
竅從鼻中出也此二竅祈雨左謂之風關右
謂之雨户祈晴左謂之雷門右謂之雨户舌
拄上腭謂之閉塞風關一意居中舌拄上腭
閉目垂簾靜坐良久鼻中調息或半時起身

去看浮雲淨與不淨如不淨再如前下工夫
良久却看淨了不曾如不淨用劒訣掃去天
上浮翳此法雖如此說用亦可不用亦可此
謂之祈雨祈晴之說也
　　　靜極而動
法師下工靜坐閉目良久一意居中收閉炁
息蒸鬱一身無奈著處盡力用□□□連做
三遍起身出外頭看天上或在面前或在背
後或在左右有一朵雲起便是有應如無應
再依前法做此法雖如此說用亦可不用亦

可此謂之靜極而動也
　　　撼動雷城
假如八月初一日未時起天罡法從酉上加
戌起戌在酉上亥在戌上子在亥上丑在子
上寅在丑上卯在寅上辰在卯上巳在辰上
午在巳上未在午上此未時天罡煞氣正指
午上法師或坐或立子面對午位上閉目舌
拄上腭一意居中良久收閉炁息蒸鬱無奈
著處心存天地昏黑微細惟有我在中間盡
力提起(此四手號/在師口傳)衝去一箇時或做三兩遍

而止多則能起風略舉此爲標本正月起寅
寅上加戌亥起子二月卯上加戌亥起子三
月辰上加戌亥起子四月巳上加戌亥起子
五月午上加戌亥起子六月未上加戌亥起
子七月申上加戌亥起子八月酉上加戌亥
起子九月戌上加戌亥起子十月亥上加戌
亥起子十一月子上加戌亥起子十二月丑
上加戌亥起子此謂之撼動雷城之法也
　　　蒸山煮海
法師靜坐閉目舌拄上腭或在壇内或在壇

外一意居中内外無所出入收閉氣息蒸鬱
一身四肢腦門響動氣息無奈著處心存天
地昏黑微細盡力提起玉帝金書衝去一箇
時辰或做三兩遍而止多則起風此謂之蒸
山煑海也
　　　動揺山嶽
法師閉目舌拄上腭靜坐或在壇内或在壇
外一意居中收閉氣息蒸鬱三身頭目揺動
身上汗流心存天昏地黑惟有我在中間盡
力提起玉帝金書雷局衝去一箇時辰三兩

次而止多則起風此謂之動揺山獄也
　　　四司承號
北斗貪狼星即魁星也元炁禀此星所生此
謂之總監大星使者即元始化炁北斗謂之
都水也不可不用凡運用之法夜靜對此星
靜坐良久收閉氣息心存天地昏黑微細盡
力提起玉帝金書衝去仍存炁到星所連作
用三五遍如有黑雲煞氣掩蔽或星昏跳閃
動此之驗也如無應用雷祖玉帝元始金書
四號以劒訣虚書空中用雷局打去又用㘞

號連做三五遍應則妙也不應如前作用此
謂之一司承號也
　　　作用南斗第三星
法師對星靜坐收閉炁息無奈著處心存天
地昏黑盡力提起玉帝金書衝去連做三五
遍如無雲炁遮蔽亦用雷祖玉帝元始金書
四號以劒尖虚書用雷局打去又用此號連
做三五六七遍此謂之二司承號也
　　　作用天罡星(掌雷/也)
法師對此星靜坐良久收閉炁息蒸鬱無奈

著處心存天地昏黑盡力提起玉帝金書衝
去連做三五遍或此星昏暗閃動黑雲煞氣
遮蔽此爲妙也如無應又用雷祖玉帝元始
金書以劒訣虚書雷局打去用㘞號連做三
五遍不應時又依前作用此謂之三司承號
之要也
　　　作用河魁星(掌樞雷/人煞也)
法師對此星靜坐良久收閉炁息無奈著處
心默存天地昏黑微細盡力提起○○○○
(四字/口傳)連做三五遍如有黑雲煞氣遮蔽爲驗

也此謂之四司承號也
　　　光燭金鄕
西方有電火交横法師對西方靜坐良久閉
目舌拄上腭收閉氣息無奈著處盡力提起
○○○○(四字/口傳)連做三五遍如無電起用雷
祖玉帝元始金書四號以劒訣虚書用雷局
打去又用㘞字三五遍電便起應兆此謂之
光燭金鄕也
　　　乾坤傳令
乾上西北方是又謂之天門有雷聲打過坤

上西南方是又謂之地户師云乾坤傳令無
應時師夜靜對乾上靜坐收閉蒸鬱無奈著
處盡力提起○○○○(四字/口傳)衝去如有雷聲
電火應動以爲妙也如無仍前作用雷祖玉
帝元始金書四號以劒訣虚書雷局打去又
用此㘞號對坤上靜坐收閉蒸鬱無奈著處
盡力再提起前四字以雷局打去仍用雷祖
玉帝元始金書四號以劒訣虚書衝去此謂
之乾坤傳令也
　　　雲起有蒂

雲氣層層深密黑暗不拔眼有根雲頭上似
靈芝相似三四五丈厚此則雨多也薄則雨
少此謂之雲起有蔕也
　　　應雨有源
雲起得厚如起雲有蔕之像此謂之應雨有
源也
　　　染金烏
日出没之時對坐良久收閉蒸鬱無奈著處
盡力提起○○○○(四字/口傳)衝去連做三五遍
仍用雷祖玉帝元始金書右手劒訣虚書用

雷局打去如有黑雲煞氣掩蔽不露日光此
爲妙也如無應再依前法用工夫此謂之染
金爲也
　　　浸玉兔
夜靜太陰出時或太陰在中天對他靜坐良
久收閉蒸鬱無奈著處盡力提起○○○
○(四字/口傳)衝去此太陰專用陰氣吹之不可用
煞氣連做三五遍仍用雷祖玉帝元始金書
右手劒訣虛書雷局打去用此㘞號若有黑
雲煞氣掩蔽此爲驗也如不應再依前法用

之此謂之浸玉兔也
　　　虹蜺出没
東南巽户上一丈高或丈五高此謂之開雷
門俗言謂之繫牛樁應來日雨二丈五高者
應當夜雨大雨過後巽户有虹蜺現大東風
吹向西去正日落之時此謂之流精斬虹應
來日雨此謂之虹蜺出没也西方有虹正東
方日出之時西方虹圓頭尾至地小雨此虹
亦不斬應未申酉時雨或虹在西南坤上西
北乾上或一丈二丈長者亦不斬應當日雨

凡有虹蜺在東北南三方者頭尾至地圓者
降注雷雨此則太陽餘炁法師對太陽靜坐
收閉蒸鬱無奈著處盡力提起○○○○(四/字)
(口/傳)衝去連做三五七遍雲氣匝蔽太陽如不
蔽用雷祖玉帝元始金書又用斬虹號劒訣
虛書雷局打去用此號如太陽蔽了法師轉
身向虹左雷局一擊右劒訣一斬大叫使者
張(某)趕雷雨赴壇此謂之斬虹蜺之法也
　　　神怒雲簽
天昏地黑狂風猛烈雷電文横仍在壇上靜

坐用舌尖虚書起雲符嘘出壇上天中去連
做二三遍就燒起雲符三五道雷神見此號
結頂仍大叫使者起雲結頂此謂之神怒雲
簽也
　　　驅龍捲水
法師靜坐用舌尖虚書至緊符呵出天上去
一二三遍就燒至緊符三五道此至緊符謂
之致雨二字存雨像至緊符脚洒洒下落仍
用存舌爲赤龍攪起華池神水分作三口送
至丹田存雨大落大叫使者止風下雨此謂

之驅龍捲水也
　　　補雲作霖
假如雷雨到壇或一方無雲或二方無雲右
手劒訣虚書雷祖玉帝元始金書四符號逐
一雷局打去又用㘞此號大叫使者補雲務
要雷雨大落此謂之補雲作霖也
　　　六符四遍
於皂檄背後中間先疊書十二陰符用金光
布了檄面中間書成二圈左邊疊書十二陽
符右邊書十二陰符都書滿了加雷王二名

□□又加金書電母雨師親機四號符命在
内用金光布了使印(前三印/後四印)



　先研下潔凈濃墨水一盞伺候又辨火把
　飛馬紙錢擺布人夫及凈茶酒果供養之
　物法師解穢啓師告白事意畢展開皂檄
　於卓上左印右令壓檄法師離卓三步逺
　靜坐良久提岀金書在空中巽户方上二

　雷王見此號領三司百萬雷兵在巽户上
　拱聽號令法師却將盞内墨水唅於口中
　復位坐唅口中墨水如湯熱收閉氣息蒸
　鬱一身無奈著處起身丁罡三歩近卓邊
　將口中墨水盡力噴在皂檄上急將檄安
　於火把上燒衝仍收回元岀金書入于絳
　宫右手提令于卓上打馘魔號在足下踢
　馘魔□此謂之發檄了也
　　　六符一遍
用磚十二口書符擺在壇上十二方遇辰巳

時分用炭火燒之午時盡未時初令十二人
各鈴磚符入四方缸甕内每方用甕三口十
二方用十二盆水令十二人各洒之令地炁
上昇
　　　六符二遍
用磚一口書雷王二名在磚上然後書二十
四符在磚上加□□符命雷公電母雨師親
機符命在上金光布了放在壇中央辰巳時
分用炭火燒煆午時盡未時初令一人持磚
符下在中央缸内燒磚處用水洒之

　　　六符三遍
壇上置鐵爐一十二座打鐵符每符長五寸
闊三寸厚三分於本處建壇去處看有幾多
食水井每井下符一道附近有江河中亦下
書鐵符之時潔凈房内書之不許人窺看止
書三司本身符雷王符發用足矣此謂之横
拈倒用
　　　六符四遍
或有龍去處古跡聖井有幾處下鐵符幾道
每鐵符長一尺闊五寸厚四分用朱砂書如

無朱砂墨書亦可一頭書雷王二名疊書二
十四符在上加雷公電母雨師親機四號符
命在上金光布了一頭批事意如不批事意
書符在當中亦可不批事意最爲妙也
　　　六符至秘後四法
雖有四般說話妙用發揚其所用則一每下
符之時令一人持之伺候號令至皆下符或
在井内江河中龍潭聖井聽三擂鼓或打鐘
三下後一齊下符法師在壇上下符皆同此
一時用也左手雷局右手提令存天皇伽耶

人首蛇身湧身一萬丈我亦湧身一萬丈大
怒煞氣衝天仍心念㗒嚷二字此法有大旱
方可用其餘不可輕用恐貽雷憲
凡祈雷雨巽户方上無電法師可對此方靜
坐收閉蒸鬱無奈著處盡力提起○○○○
(四字/口傳)衝去巽户上去此方屬陰連做三五遍
仍用四符號打去有電起爲驗無電仍前作
用震上艮上謂之開雷門仍用雷祖玉帝元
始金書以雷局打去
如雷雨在東方西風吹住雷雨在北方南風

吹住雷雨在南方北風吹住雷雨在西方東
風吹住假如雷雨在北方南風吹住法師背
南面北靜坐良久收閉氣息無奈著處盡力
提起○○○○(四字/口傳)衝去連做三五遍仍以
劒訣虚書元始金書二符號雷局打去北方
坎卦中使者見此二號在卦中存使者湧身
萬丈雙膊巨翅扇起北風仍書元始金書二
符號法師轉身用雷局提過南方去離卦中
使者見此二號在卦中存使者湧身萬丈雙
膊巨翅塞住南風法師大叫使者閉塞南風

速起北風趕雨赴壇不應再依前法作用三
方依此一方而行舉此爲標本也
　　　飛劒斬天皇
發二檄後無雨應時二三日方用此法以厚
黄紙一幅書天罡符一道頭在巽足向乾在
壇中旗下夜至子時用雄雞血噴天罡符來
日午時日正當中法師左手雷局右手提劒
在手與天皇對立存天皇人首蛇身頭頂水
輪足踏水輪湧身萬丈吾身亦湧身萬丈大
怒存天昏地黑速轉身一匝用劒斬天皇符

爲兩叚此謂之飛劒斬天皇也
　　　策役天皇
凡祈雨一二日無雨存天皇人首蛇身湧身
萬丈頭頂水輪足踏水輪我亦湧身萬丈大
怒存天昏地黑快轉身一匝用令一擊口中
默念㗒嚷二字此謂之策役天皇也
　　　閉雷門塞雨户
牙關下有二竅左爲雷門右爲雨户假如雨
住舌拄上腭謂之閉塞二竅如雨不住再用
赤龍攪起口中精液滿口分作三口送至絳

宫存雨大下然後舌拄上腭此謂之閉雷門
塞雨户也
　　　動變澄湛之法
如雨不住存吾即雷公電母風伯雨師左手
將小棒一根二三尺長存此杖即撥雲杖用
杖趕去四方雲翳如不散用扇扇去天上四
方雲雨此謂之動變澄湛之法也
　　　紅光滿室
靜坐舌拄上腭天上無雨或現星斗此無雨
也或星斗不現法師收閉炁息蒸鬱一身盡

力提起○○○○(四字/口傳)衝去連做二三遍存
見壇上金光紅光炎火燒開天上雲翳此謂
之紅光滿室也
　　　山澤通氣
假如天上無雨靜坐良久舌拄上腭閉塞雷
門雨户鼻中調息内無所出外無所入此則
謂之山澤通氣也
　　　三三俱寧
假如天上風雨盡靜法師靜坐調息身中氣
息從鼻勾靜出入心中瑩然無罣無碍此則

謂之三三俱寧也
　　　靜應道體
法師靜坐調息勾靜出入吾之氣順則天地
之炁亦順心中淡然無一絲毫之罣碍逍遥
無爲與道合眞此謂之靜應道體也
　　　祈雪法
離動坎靜北風止南風起如北風不止南風
不起背南面北靜坐良久閉目舌拄上腭收
閉氣息蒸鬱無奈著處盡力提起○○○○
(四字/口傳)衝去連做三五遍存北方坎卦中以劒

訣虚書元始金書用雷局打去卦中使者見
此二號在卦中存使者雙膊巨翅湧身萬丈
塞住北風仍虚書二號轉身用雷局打過南
方去見離卦中有此二號存使者見此號在
卦中雙膊巨翅湧身萬丈扇起南風此謂之
離動坎靜也
　　　氷釋木生
氷解樹木生芽此謂之氷釋木生也
　　　宇宙蓊鬱
融和温暖天地朦朧天上有雲或青或黑或

白或團團或有一丈餘或有二丈餘者此謂
之雪神此則謂之宇宙蓊鬱也
　　　動蕩玉户
即撼動雷城法同仍用蒸山動揺三冲太陰
太陽天罡河魁南北二斗皆用陰炁運用不
喜不怒如法用之此謂之動蕩玉户也
　　　三司令行
南風大作宇宙朦朧瑞雪大下此謂三司諸
將雷神令行也凡一應召將發文書皆出金
書天君官將見金書皆至方可行事諸司無

此不行所出金書計得收回如治邪燒文牒
遣將了衆人諷五帝大魔呪法師默念貪巨
禄文廉武破又用此號煞伐叱云汝若不煞
后土眞皇自煞無此將吏不行煞伐
　　　接人請雨投狀
凡接人投狀折雨投狀人遞狀與法師法師
接他投狀了另用一隻卓子放投狀在法師
面前法師端坐靜定良久存吾即雷公電母
風伯雨師心存天地昏黑煞氣衝天起身左
手雷局按胷右手提令口中作雷聲速轉身

一匝打令一下然後判投狀
　　　祈雨燒符法
燒符之時一遍燒三道三道燒了就做三衝
工夫作用一箇時辰或燒三遍每遍燒三道
由在法師活法使用
　　　風雲雷雨電符
三檄内皆用每日書符五道共二十五道一
箇時辰燒一遍如做一起燒時一遍燒五道
用雷局打去
　　　嘯命風雷符

四符疊書做一道燒時用雷局打去又用㘞
此號作用
　　　樞機符
三檄内皆用燒樞符於左手中指夾著此符
燒將盡右手夾著機字符於樞符殘火上燃
著燒機符將盡用此㘞號雷局打去
　　　誓雷章
發二檄了用此符催起雷神凡燒此符了用
令打以雷局出此㘞號打上天去大怒煞氣
口中呌九天運令使者某祖師誓願云汝若

不到化爲黄石打令一下一箇時辰後雷在
他方響爲驗仍作用激剥之妙
　　　祈雪符
析雪符皆用青紙粉書檄文亦用青紙粉書
發檄與祈雨一般作用
　　　祈晴
夏祈晴用借晴靈章春秋冬祈晴不用借晴
靈章只書九陽符書檄用紅紙朱書法師啓
告白事意畢離卓子退三步靜坐良久出號
令在空中仍復靜坐收閉炁息蒸鬱一身無

奈著處存火光滿天火焰燦爛起身丁罡三
步近卓一筆掃成使者符命盡力吐出精炁
神在上仍加雷祖金書併呼雲號就將檄同
紙錢去柴上燒法師左手雷局右手劒訣存
馘魔號令於卓子上打一下怒遣而去



道法會元卷之六十八

