










道法會元卷之一百六十五背二
　上清天蓬伏魔大法
　　　北帝親征
　師變神飛斗六座乗斗上天至西北方約
　行數里見祥雲靄靄瑞炁紛紛過此雲境
　直徃前見金淵璧水彩緑仙橋一道玉山
　巍巍迢遥萬頃遥望帝闕慶雲照映瑞炁
　分張莊嚴奇麗可望不可親度此橋見通
　事舍人引班直使前來引進至闕下見上
　御座金光閃爍二使者引進通奏兆長跪

　御案之前奏達事由天蓬元帥領㫖奉御
　上準奏降金字敕牌付帥兆即飛斗一座
　帥先領兵兆隨後降下壇前用斗訣手剔
　口念云
唵吽吽敕叱嚤輪(子午/斗)
　　　北帝威神滅塚墓鬼訟誥命符

　　　　　　　　　　　内書北帝
　　　　　　　　　　　二字塗之


　　　塗呪
我弼元皇普濟萬方仰膽金闕上朝玉皇衆
眞之表萬道之元無遠不燭無幽不光洞達
三境照耀八荒羣魔屏斥萬鬼滅亡吾有寶
劒七星耀芒上衝牛斗下伏魔王青龍左衛
白虎右傍玄武後護朱雀前當我爲殿帥總
領羣章五府之長百神之尊神威廣運聖德
恢弘山川我掌江河我通身翼兩曜威伏羣
龍頭戴華蓋手執金鐘撼山山裂撼海海通
皇天我主皇地我通一揮自我萬化之宗金

童侍衛玉女常從手挾泰華足躡崆峒赫赫
萬象巍巍九重傳之永久與天齊同急急如
天蓬元帥眞君律令
　右符塗訖再念天蓬呪五遍或七遍九遍
　書一祕字取金光炁蓋之存元帥在符中
　有三十六將侍衛左右
　　　滅塚墓鬼訟誥
北帝威神滅塚墓鬼訟誥命
　　空符
　右奉

　北極紫微大帝敕
　天蓬元帥眞君令
　太上玄元九都紫天理魂䕶命高素眞人
　我佩道法受教
　太玄長生久視身飛體仙塚墓永安鬼訟
　息奸魂魄和悅惡炁不煙遊魅魍魎敢干
　我神北帝呵制收炁入淵得録上皇謹奏
　玉宸順道者舉逆道者焚
　北帝所視萬魔收魂三十二帝驅蕩邪瘟
　神祇屏迹體升崑崙食啗精崇身爲

　帝君閉塞鬼户開我生門召請使者去如
　奔雲雷公收煞絶滅妖氛存念
　上皇衆魔消瘟都司判録呈啓
　帝君急急如
　北帝收魔打邪律令敕鬼魂疰鬼神攝
　　太歲　年　月　日　時告下
　具　位　　(臣)姓　(某)　告行
玉帝輔臣九天遊奕使嗣教祖師天蓬大元帥眞君
　右誥用黄紙朱書不用皮函金銀錢及救
　苦經中篇就病人床前焚之若安塚訟墓

　前燒之則寫云疰鬼神攝事竟可備羹飯
　路傍祭之仍用前符以應爲度如緊急一
　日早午晩三次行之如塜墓誥命未退可
　書元帥本身符於誥後元帥銜下即是眞
　形符太上明星者滅塜訟乃是滅先世塚
　墓牽執復連呪誓等事毋相執對此詰文
　自太上玄元起至打邪律命敕住乃名三
　十二天雷火打邪呪
　　　天蓬檄符





　右符念天蓬呪書之應關牒封皮外所屬
　去處照證合用應時施行
　　　行持次序
　凡民庶投詞當詳審事體輕重行遣或小
　禍崇只篆口敕符判投詞寫白劄付與土
　地或判狀令於患家竈中同金錢紙馬焚
　之外給符水與之如去而復來當關布直

　月五將軍書將軍符於關上用嚴駕夔龍
　符患人床前燒立有報應如未痊可方行
　牒都統牒前用天蓬眞形符及申請都統
　請降鷹犬建立火獄節次行移
　　　召將請神
　兆化身爲驅邪院判官先召土地念云
以今焚香關召本壇土地里域正神爲吾疾
速呼召直月(某)將軍火急前來聽候指揮疾
　次念召直月呪召至再念
神將旣至爲吾徑徃天蓬門下驅邪院告聞

祖帥瓊魁宗神九天都統天蓬大元帥眞君
嗣師上清眞人董大仙几前述(臣)名銜啓奏
上聖伏願鸞輿鶴駕臨臣壇所
　次念啓請呪曰
仰啓北極天蓬將摧碎羣魔大力神嚴駕夔
龍降道場赫奕威光動天地二十八宿明星
主三十六部大神王手持金劒斬妖精掌握
寶印除兇魅鉞斧擊破諸地獄帝鐘揺響震
天宫驅雷掣電走紛紜巨天甲卒持戈戟南
斗火官除毒害北帝水神滅灾殃降伏九天

大寃魔掃蕩十方諸疫癘忿怒日月失精光
呼吸山河皆鼎沸紫炁乗天下徘徊三十萬
兵俱侍衛急急如
北帝天蓬元帥律令
　　　又呪
志心啓請酆都公北帝元帥號天蓬威權赫
奕召神兵掃蕩十方諸疫癘奉請來降三摩
地驅災逐疫向他方隨機應請下天壇不捨
慈悲來救護臣今一心皈命禮披誠瀝墾叩
虚無惟願統領衆仙兵收攝邪魔來加備急

急如律令
　　　請大仙呪
謹請北帝天蓬門下主法摧魔大仙神通莫
測威赫無邊聲聞八極名振九天掌北帝令
行北帝權驅妖斬崇鷹犬當先不問遠近誅
斬無蠲巡繞天下震動山川黑雲蓬勃朱頂
盤旋吏兵逐疫鷹犬効前敢有小鬼造惡爲
愆鷹吞犬食劒斬鎗穿臣今召請願降三天
蓬星都帥威赫無邊三十萬兵大振吾權治
病除禍滅惡去兇大仙一降病者安寧急急

如天蓬都元帥眞君律令
　右呪畢心念一炁宗神心祝畢叩齒三十
　六通存元帥大仙自天門而降神兵環𠚾
　雲炁蓊鬱齊臨壇所次上香三禮啓白臣
　今謹據(某)人投壇求爲救護(臣)依述來青
　謹當敷奏宣意詳其事理合爲施行自愧
　凡庸未敢擅便預致告聞伏候法㫖差撥
　侍眞判一依字次厲聲云
吾召本院下直月某將軍疾速赴此屏去邪
魔疾

　次存至再念呪曰
天地合我我合天地神人輔我我輔神人精
魄全合無棄我身急急如律令
　右呪畢宣關念元帥呪焚紙馬再云錢馬
　關文分明領受想神將乗烈焰火雲徑徃
　患方以罡炁助之次念呪曰
天靈地靈天地交並本部神將禀令奉行
　呪畢次祝曰
(臣)重伸上啓
祖師元帥嗣師眞人臣向來有勞聖駕下臨

不敢久留雲馭伏望聖慈復還本院後有所
請(臣)當上奏(臣)無任惶懼激切仰戀之至謹
稽首再拜奉送
　祝畢三禮次又白云
直壇將吏各司其事神將神兵各就本位
　右用大指彈四指甲而退
　　　直月五將軍符
　師曰凡行遣直月五將軍未効則用此五
　將符牒催
　　　都總符


　　　　　　　　　　　　　鬼字以三
　　　　　　　　　　　　　光符蓋之

　　　虎頭符

　　　　　　　　　　　　　卯文
　　　　　　　　　　　　　正七月

　　　滅魔符


　　　　　　　　　　　　　　　酉文
　　　　　　　　　　　　　　四十月

　　　蓬頭符


　　　　　　　　　　　　　　三九月

　　　崱額符


　　　　　　　　　　　　　五六十一
　　　　　　　　　　　　　十二月



　　　　　　　　　　　　　卯
　　　　　　　　　　　　　文




　　　　　　　　　　　　　　午
　　　　　　　　　　　　　　文



　　　　　　　　　　　　　　酉
　　　　　　　　　　　　　　文



　　　　　　　　　　　　　　子
　　　　　　　　　　　　　　文



　　　　　　　　　　　　　　中
　　　　　　　　　　　　　　文

　　　召魂符





　　　天蓬仙花玉女符




　　　符水訣

　凡篆符呪水須定志存眞忘情專一豐香
　烈火通意上聞從其訣目書之事竟當還
　眞按伏魔經云應書符當存七元在頭上
　出四獸衛已燒香啓事對訣書符先請罡
　炁入筆硯事竟還四獸於身房每日平旦
　取露水當向北冥心存祖師元帥誦本呪
　取罡炁掐元帥訣存神光赫赫入水中常
　安淨處求者給與飲服
　　　祝筆呪
神筆最靈二炁合拜天蓬與我大仙衛形辟

除萬病使我長生符筆一掃民得安寧急急
如天蓬元帥眞君律令敕
　　　請將法呪
正炁入天地元精煥八威分明一十字料得
少人知
　凡請將斥邪當北向掐元帥訣取罡炁入
　衆妙之門凝神視筆呪曰
筆行神行魁罡散靈辟除萬病保合利亨
　呪畢急取罡炁布筆書符存神人如嬰兒
　狀入唇齒之間化赤光吹於符上誦大呪

　付去如用本將存神兵百萬肅然届臨於
　前如火化文狀存神將乗焰焰火炁騰空
　而去喝聲云神將疾速如驅攝邪精馘滅
　妖孽分明報應如關行當推月直用之
　　　天蓬㔶蓋玄樞秘訣
　凡立㔶蓋必須逐且推華蓋方安之如正
　月在子二月在丑餘月仿此
　　　下㔶蓋呪
天爲我蓋地爲我載北斗玄星爲我衣裳吾
藏弟子(某)人在七元星宫之内流火之鄉干

不能侵支不能傷爲我者太陽不爲我者滅
亡急急如律令
　右呪七遍存北斗星光下罩㔶蓋中作七
　元宫殿仍遶㔶蓋誦北斗七星呪巡護叩
　齒取炁布壇作用書絹上符及黑煞符
　　　黑煞大將符
　　　開天門閉地户留人門　　魁𩲃𩵄䰢
　　　塞鬼路穿鬼心破鬼肚　　魓𩳐魒
　　　貪巨禄文　　　子辛子寅子眞子惠
　　　廉武破子怜　　子戊子庚手掐

　　　拽殺鬼　　二十八　五炁
　　　神君　　宿神君　　靈龜
　吞魔唵嚩𠯐囉喗吒唎娑訶
　食鬼唵嚩𠯲囉㗶囉娑婆薩訶
　天猷眞君煞翊聖眞君煞眞武眞君煞天
　關煞地軸煞天不容地不受煞却(某)人身
　中一切邪精妖魅奸兇惡鬼急急如
　天蓬元帥眞君律令





　　　敕呪
玄武使者大逞威靈救民疾苦斷絶邪精搜
捉兇妖碎滅其蹤驅除下崇滅迹其形收魂
復體七魄安寧護身治病永保長生急急如
北帝天蓬元帥律令敕
　　　運用取炁
吞精陽明(子文北炁)
文曲仙兵(卯文東炁)

廉貞武曲(卯文東炁)
輔星破軍(午文南炁)
　右符黄紙朱書煞字子文北炁運用取炁
　入符鎭宅佩帶皆可用之
　　　㔶蓋符











　　　符下敕文
上清北極大帝敕三臺北斗天蓬天猷翊聖
眞武九天玄君十方護法神王五雷使者四
天門王八大金剛十二大神六丁六甲天丁
力士風伯雨師五帝五龍君流金火鈴天仙

吏兵法中雷師天神籙中靈官將吏願降威
光救䕶(某)人所染病患祈保平安無令屍鬼
呪詛寃愆侵擾急急如
元始天尊玉皇上帝敕
　太歲　年　月　日　時告下
具　位　　　姓　(某)承　誥奏行
　　　㔶蓋絹符法
　凡書符用黄絹一尺二寸上篆三臺下篆
　北斗七元宫分於病人本命所屬星下寫
　年命庚甲姓名絹符併入瓶中修建清醮

　一座或三十六分不拘大小點北斗星燈
　獻錢馬安奉將兵專一守衛㔶蓋選華蓋
　方入之凡立㔶蓋必宜至誠如是苟簡忽
　略决無効驗候限滿及病安則除之
　右絹符盛於瓶中並係㔶人隨年命錢以
　大瓶入㔶下小瓶選逐月華蓋方上掘地
　深一尺二寸埋之華蓋方即生生之炁取
　開日炁象也正月在子順行一月一位是
　也若立㔶蓋及生天臺默念延生燈呪然
　後變神歩七星罡用天丁訣從貪狼起歩

　至破軍乃下禁歩罡念呪
　　　七星殺鬼呪
北斗靈靈斗柄前星貪狼躁惡食鬼吞精巨
門烜赫照耀光明禄存吐霧統攝天兵霞衝
文曲光耀廉貞威臨武曲眞人輔星天罡大
聖破軍之精四天閉黑濁炁混凝常持斧鉞
手把天丁威南一吸膽碎心傾靈官搜檢聽
察尋聲九州社令一一呼名誅鉏兇惡定罪
不輕横逆者死慈善者生斬頭截足粉碎其
形鬼妖蕩盡人道安寧驅邪治病符到奉行

急急如律令敕
　右呪誦畢下絹符投入于瓶中
　　　下㔶蓋法
　凡民有請禱保病欲行蓋法將信人年命
　寄於斗宫具奏天帝斗宫及申牒合屬拜
　泰山請降指揮本處城隍差神將同本人
　家司命土地里社等神專一巡護㔶蓋人
　口一年之内無災無患或保疾病應時痊
　瘥行遣了畢用鐵柱一條長一尺二寸如
　閏月則一尺三寸象大拇指闊取十二月

　炁上刻七節取北斗星七王宫存金階玉
　室寶殿用一小瓶盛符隨年禄米本命錢
　一同黄絹符並入在瓶中鐵柱插在中心
　外以一桶用青紙總糊蓋之桶右以鐵板
　一片長七寸闊三寸篆三光符安鎭桶外
　　　三光符
　　　上台一黄祛邪不祥中台二白護身
　　　鎭宅下台三青治病除精台星到處
　大賜　　玉皇上　天帝　　佩帶
　威靈　　帝敕　　釋章　　天罡

　五方兇惡之　　飛仙一吸　　留人門
　鬼何不消亡　　萬鬼伏藏　　塞鬼路
　　　穿鬼心　　唵嚩𠯐囉喗𠸎唎娑訶
　　　破鬼肚　　唵嚩𠯲囉㗶囉娑婆薩
　訶唵吽喗噠唎娑　　魁𩲃𩵄䰢貪
　訶盤四山倒五嶽　　魓𩳐魒巨
　禄文廉武破




　　　敕呪
天罡大聖破軍前星誅鉏兇惡滅鬼除形魔
王妖怪膽碎心傾驅邪治病起死回生救民
疾苦大賜威靈急急如律令
　　　遣呪
二儀交泰一炁之精七靈護命上詣三清玄
黄炁降侍衛符文黑煞羅刹三十萬兵巨獸
百萬吐炁攝精揮劒除邪祛落魔靈神符流
轉千妖滅形北帝有敕不得久停急急如律
令

　　　鐵柱符式



　右符長一尺二寸七孔各透兩邊
　　　鐵板符式(内用三/光符)



　　　下蓋式

　凡下禁埋符插鐵符於前立鐵柱於後印
　存四天門王守鎭四方想係㔶蓋人藏在
　七元宫中次想城隍司兵里社神職圍遶
　巡護訖叩齒而退候年終或病安限滿開
　蓋備酒供錢馬化獻符中星衆三台北斗
　本命星宿隨力設醮謝恩及犒祭巡護神
　將城隍里社住宅土地等神逐一具狀牒
　發遣各還所屬領職任用

道法會元卷之一百六十五
