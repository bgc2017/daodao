










道法會元卷之一百六十八背五
上清天蓬伏魔大法
火獄宗㫖
右用火獄符七道燂符七道先作合炁天
蓬火獄符直月將軍符於鏡上又備白米
一斗將鏡插於米上茶果三分供養於鏡
前却又備細淨灰一斗於淨室中間掃令
潔淨以劒於地上畫七圈取斗柄指病人
房布灰遮燂符了念北斗呪按定七星了
作合炁存宛然都象天上之星却以紙撚

從貪狼星上點起竪旗立獄將牌額榜文
號令及三台燈在鏡前
點燈呪
太陽正照陰鬼當衰(午文)神光耀目輝露太微
(玉文)台星業鏡衆惡欽皈神炁眞火與月光輝
天地照徹造化所施七炁成斗三炁成台五
星洞映符到速追急急如
北帝律令敕
右存火光萬丈衝天雙手飛子午斗入燈
中存斗如日光一輪分明存天蓬摇撼帝

鐘不止天清地肅師步二十八宿斗




次存艮方七星朗見在天誦天蓬順呪三
十六遍啄齒三十六與天蓬三十六將合
又有三十六兵侍衛師面啓天蓬祝云本
司蓋爲(某)人病患告丐差三十六將下降
艮方收崇天將方啓行便見艮方有青黑

炁一道諸將直入艮方去須臾間見元帥
揺帝鐘中有火光一道直衝艮方化作火
獄一所存諸將徧行捉鬼盡驅入火獄中
艮方所掛星斗忽從空下塞鬼路師便從
所直方神宿位上步二十八宿斗一座了
誦天蓬逆呪四十九遍從所直方位起結
住出獄外誦三十五遍半順半逆呪又誦
下呪
金眞空洞呪
羅天毒獸備衛四門吞魔割膽兇醜萬羣大

斧钁天猛馬高奔猛龍奮爪金頭横吞威兵
巨萬受符拔山六天不拘合兇成羣妖魔鬼
魅穢炁氛氛謡歌空洞亂出障宸小鬼鼓形
當人生門神王所告無幽不聞上攝六天下
統河源五嶽四瀆善惡速分千千萬萬來至
我前五帝按籙有功者宣兇魔干試束形帝
前敢不從命所誅無蠲屠肝剖腹斬首滅根
北府清蕩南陵火焚金眞掃迹流鈴捕魂妖
爽無道極盡形原身披天書遵行玉文滌蕩
九炁清明三元玄靈降眞上合自然敢有干

試威動上聞急急如律令
制魔呪
吾是帝君之臣名書上清下統六天普及幽
冥北帝鬼部悉是我營我之所禦何鬼敢停
左佩豁落右帶火鈴擲火萬里威制萬靈有
犯者戮有干者刑帝君有命收捕無停天罡
駭動羣魔束形鬼妖滅種我得長生急急如
北帝律令
右呪念一遍以大小關山訣封鎖獄門存
火光亘天諸將在内法師退去

黑風罩呪
四天閉塞八面黑雲上至九天風澤下至九
壘重陰黑風霹靂黑霧奔騰黑羅黑網黑索
黑鈴吾行黑罩罩定鬼神邪愁崇慘鬼哭神
吟急急如律令
右呪畢十指相交左子右卯發罩法再加
念大威德呪兩手掐午發去
第二日行持作用式
師合炁如前點獄燈亦如前不存北斗帝
鐘只見天蓬分明不用信香造化師看今

日是何宿所直存直宿星君在方位上立
又歩周天二十八宿斗一帀念横天亂地
呪七遍馘魔呪七遍元帥摧山破洞呪七
遍元帥擒魔伐怪呪七遍大順呪七遍不
加字又念大帝降魔呪一遍出外鎖羅於
此夜合炁起鷹犬造化非大事不可拜章
謹記毋忽
第三日作用
合炁如常點燈存天蓬了又看日直星宿
方位上起歩周天斗一座了念大呪七遍

四句一啄齒加字又呪七遍三句一啄齒
加字又七遍二句一啄齒加字又一句一
啄加字七次又三字一啄加字七次又二
字一啄加字七次又一字一啄加字七次
又不誦只三十啄每啄加字存獄中鬼崇
無有形骸火焰炎熾諸將羅列左右師又
念大滅魔章一遍又念拂魔章一遍想大
風從巽起吹散無有形骸中只見紅光師
行保患身安家宅祝語結立壇禁而退如
止保家宅不必誦淨天地呪不保家宅則

誦淨天地呪若無抗拒只行第二日工夫
不必行第三日工夫神性太酷必有陰譴
立獄作三時行不久自有報應不必增滅
變獄只改星諱作用一同下攢如意行持
天一北獄符
山下有天地下有萬上中
丁名獄君靈名獄神下三
界内外下邪無道邪神妖精孽鬼押赴火
獄煉一犬伏中銜頑大煞
形邪精惡鬼不正

神押赴火獄準敕煎勘急急如律令




煎鬼籙符
火令帝火令上台中台下台急
君火令神(午文)急如北極大帝敕
(掐玉文及三台訣取)炎帝烈北斗然
(青黄白三炁入敕塗)血巳文骨辰文

四明破天猷滅神刀一下(掐酉)
骸(大指中)類(大煞文)(文曲三四指以大指壓定)
萬鬼自魁𩲃𩵄䰢
潰(大指根下)魓𩳐魒(子午)




三變煎鬼籙符





唵吽吒哩法吒哩□吒哩(三徧)北帝有敕誅斬
妖怪三天大將四聖之尊天蓬天蓬九元殺
童天關地軸在吾掌中五丁都司高刀北翁
七政八靈太上皓兇長顱巨獸手把帝鐘素
梟三神嚴駕夔龍威劒神王斬邪滅蹤紫炁
乗天丹霞赫衝吞魔食鬼横身飲風蒼舌緑
齒四目老翁天丁力士威南禦兇天騶激戾

威北㘅鋒天官玉女鐵脚神王聾兵啞將走
犬飛鷹三十萬兵衛我九重辟尸千里祛却
不祥敢有小鬼欲來現狀钁天大斧斬鬼五
形炎帝烈血北斗然骨四明破骸天猷滅類
神刀一下萬鬼自潰急急如
北帝敕天蓬都元帥律令敕煞攝(三聲)
呪盡符成握元帥訣覆紙運神閉息叩齒
一句一啄存元帥領天關地軸鷹犬二神
聾兵啞將辯魔玉女正一靈官飛天神王
三十六將乗煞炁自北而至吸入符中

二變籙符
三台北帝炎帝烈
星君敕煞血煞文
北斗然四明破天猷滅
骨煞文骸煞文類煞文
神刀一萬鬼自唵含元大天
下煞文潰煞文蓬敕煞鬼
唵天猷副元魁𩲃𩵄䰢魓𩳐魒
帥敕煞鬼天罡大聖敕煞鬼
(取罡炁入)





右存四帥部轄神兵乗黑雲北炁入符
敕呪
黑煞威神天猷統兵天蓬元帥佑聖加臨北
帝煎鬼碎如微塵神符到處萬鬼滅形急奉
北帝敕
敕遣呪

炎帝有令烈血奉行四明眞公破骸零零天
猷滅類然骨立成神符一下萬鬼滅形急奉
南方火鈴帝君律令敕
右呪畢加念天蓬呪午文南炁敕遣
又呪
唵吽吽衆神稽首邪魔歸正敢有拒逆化作
微塵北帝煎鬼都總符使部領官將齎持符
命前下天一北獄煎勘禍鬼火急報應吾奉
北帝煎鬼煞唎吒煞攝
斬鬼遣呪(握天丁訣念)

謹請提頭瀝血大神龔海張竭火急前去(某)
家監勘七十二神煞疾速收捉爲禍邪鬼與
吾盡行斬首提頭瀝血分明現形疾速報應
急急如律令
斬鬼呪
提頭大將軍楊威疾施刑瀝血巨靈神分明
速現形吾奉北帝敕斬鬼莫容情女青玄律
重有罪不留停急急如
含元太虛天蓬大元帥律令敕
煎鬼臭呪

謹請煎鬼籙中伍毛公尾行文立羊史近光
淵疾速降臨立將囚禁禍鬼燒煉焦臭分眀
報應急急如
含元太虚天蓬都元帥眞君律令敕
三變籙符
三台芒角森龍鳳威光叱十方
尊星丹罡耀五夜朱火焰三邊
精明符正炁劒戟煥兵權丙
攙搶應滅迹孛彗敢當前丁
將軍火眞火輪火令燒神煉鬼無忌宋將

軍敢有諸魔來拒逆火中煎煉作微塵吾
奉南極火鈴帝君敕煞鬼急急如律令
又呪
南方紅苧大力神金頭主火太陽精嗚喻㖪
𠷈唵微敕計皮野叉低煞攝吾奉南極大帝
敕煞鬼誅精盡滅形急急如律令
又呪
太陽眞精火光火眞三目將軍火旺火神火
輪將軍宋無忌閻叱森轟攝
魁𩲃𩵄䰢魓𩳐魒(加塗符下)





右符用朱砂書吸南方火炁呵入符用雷
火印每行用時用緋黄不用剪刀以手擘
爲兩片書二道用墨點記上下約二更時
遣發催促報應
敕遣呪
火德熒惑三昧火六丁六丙燒鬼神火龍火

馬焚妖怪火鷹火犬食魔精三界萬魔皆食
斷雷猪電犬啗羣靈
右呪畢存火德星君頭戴鐵冠紅髮赤面
紅袍朱履背火瓢執弓箭兩手火印印中
雷神騎赤馬駕火雲從南方而來師吸印
中火炁呵入符中想火焰迸出符中及誦
撚符呪南閻浮提索離支及三十六天罡
呪撚符行用
發符呪
謹請雷霆都司掌霹靂大神火光銀牙耀目

威神殷帥負風猛吏海浩飛符酆都大力天
丁雷元英遠二神閏常叔眞火鈴火輪前去
患身搜捉應干爲禍不正等神妖精業怪押
赴火獄煎熬化作微塵急急如律令
凡用符午文南炁存火將隨將前去
煎鬼籙劄符
三清上帝四大天王五部法輪都法
主金木水火土五星尊神六丁六甲
將軍七元眞君八大金剛九天元北
君十方護法神王準玉帝敕(北炁)極

大帝煞天蓮元帥煞三十六員大將煞天
地水三官煞煞却無道之鬼皇天不容皇
地不受急急如一轉六神
律令(掐大煞文天門炁入)藏呪塗黑



封劄呪
靈寶符命分付諸天五雷符命玉寶衛生炎
帝吏兵火府斬形疾速持去不得久停急去

千里利物安人急急如律令
發劄呪
杳杳冥冥天地同生聞呼即至有感通靈天
蓬元帥誅斬鬼神北帝敕命火急奉行急急
如律令
呪畢用金錢甲馬於患人牀前燒化存黑
煞神將隨劄而去
煎鬼行用法式
凡用先令患家洒掃病人牀下以符三道
夾燈心布作三台焚降眞香一爐或兇頑

妖精神鬼加用二十一莖作七盞布北斗
令患人易男女衣服卧房内牀上師入房
内洒淨勅身召將宣公大金錢五貼甲馬
燒牀前存五方將帥五色袍各執劒杖念
遣符呪次燒劄後點燈趙將軍符化於壇
前香爐中點燈時存萬丈火光衝天雙手
剔子午斗入燈中患身如見焦燥即是報
應凡書月直聾啞二將三十六員大將等
符皆默念唵唦呧□吽七徧□□脾哘唵
吽吒𠴲吽咄七徧畢並取天門北炁吹入

符中
建立天一北獄符




右符念呪敕畢再加趙將軍符蓋上掐追
鬼訣左手二三指掐大指根大指掐兊文
篆符向月建方
燒符呪

所有爲禍鬼崇速就諸處源頭押來火獄分
明報應疾速
又立獄符
銅羅鐵網出林樹木
收罩邪精仔細搜尋
天不容地不載鬼三天天官斬
神不得藏形午文兵馬神地官
斬鬼水官急脚使者急準玉皇上帝
斬精(三官訣)敕追捉不正爲禍一切孽
鬼奸神押東方大力天丁捉鬼南

來急疾方大力天丁捉鬼西方
大力天丁捉鬼北方大力天上帝玄
丁捉鬼中央大力天丁捉鬼都敕㫖
九天九地巡羅神將趙公明急
收捉時刻不停準此火速捉鬼
見形疾速黑黑靈靈斧獵(子午卯酉中文)唵都功
聚神攝敕法趙公眀赤髮魔王速現形唵
嚙𡄦(寅文)唵□𡄦(卯文)唵嚙𡄦(辰文)唵□𡄦(午文)嚙
𡄦□𡄦(寅文)唵吽(中文)吽(兊文)衆神稽首(子文)邪魔
皈正(丑文)敢有拒逆五嶽摧傾急急如律令(中文)

唵吽喗噠魁𩲃𩵄䰢
唎娑訶(罡炁)魓𩳐魒(陽日)
貪巨禄廉武破(陰日)




敕呪
太上老君教我煞鬼賜我神方上呼玉女收
攝不祥登仙左契足躡魁罡左祛六丁右役

六甲前有黄神後有越章吾今行法不避羣
兇先煞惡鬼後煞夜光何神不伏何鬼敢當
當吾者死背吾者亡所求稱遂所履榮昌萬
事和合萬邪滅蹤急急如
太上律令敕
又呪
神符神光紫炁通方上通日月下徹扶桑急
召將吏迸併通光萬魔滅跡百鬼伏降急急
如北極紫微大帝律令敕
祕宻敕遣呪

唵吟呢唵吽吒莎薩吽吽呢
趙帥敕法符
敕令下法令不聞吾初
凡塵得停姓氏
私意敢乾坤從吾掌
與同萬鬼盡滅亡





敕遣宻呪
吟𠹼吟𠹼吟吟呢吽吽呢喀嘌呢哆囉
右用黄紙半幅朱書立獄符又書此符蓋
上粘於竹竿頭如牌相似掛五色紙錢二
陌於上立獄邊傍次具詞奏申天省天蓬
東嶽請降天兵合干天將於建獄之所拘
鬼見形保全患體如見迹可謝恩遣天神
回省罷獄斷後
太一敕捉符
天蓬準勑收捉開天

有令奉行鬼禍門閉
地户留人門塞鬼押赴火急急
路穿鬼心破鬼肚獄煎勘如律
令



敕呪
謹請炎帝火令雷火大將軍炎火速降燒煞
一切不正鬼神化爲微塵急急如

北極紫微大帝敕
呪畢再誦天蓬大呪加敕發遣
嚴駕夔龍符




右符念大呪一炁書成畢取北炁吹符上
及狀内令投詞人將去患家竈中用金錢
焚化如兇惡頑崇不伏用下符法念大呪

掐辰文存天蓬取青炁書符又取青炁吹
入符中可用此符書判狀令來人用金錢
裹於患人身前燒化立有報應
夔龍頭符
帝敕夔龍兩眼雷電鼻衝
頭戴魁罡閃爍神光五嶽
炁布牙如利劒天蓬有令
十方㗖鬼神王萬鬼滅亡
電光萬文口吐毒火焚燼鬼
殄掃兇强殃急急如律令敕





敕呪
天蓬元帥有神夔龍光徹四海威振十方天
上天下莫敢前當神通廣大造化無雙行神
布炁日月失光吞食妖孽剪截兇强迷津苦
海無鬼不降淫祠妖社電掃除蹤順龍者生
逆龍者亡北帝敕令風火八衝急急疾疾

斬鬼符




右用斗訣左右皆四十九匝研墨用天蓮
呪塗敕此符鎭宅亦可
敕呪
神符靈靈通眞達𡨋鎭宅却邪食鬼吞精急
急如

北極紫微大帝律令敕
煎鬼籙式
元應太皇府
煎鬼符
恭準
北極紫微大帝令
昊天玉皇上帝敕煎鬼籙都總符使伍毛
大神公尾行文立羊史近光淵疾速降臨
收捉禍鬼妖邪囚繫幽庭枷錮拷掠分眀
見形一如

帝命不得久停急急如律令謹籙
太歲年月日時籙下
具位(臣)姓(某)承籙奉行
嗣師上清董大仙眞人
祖師九天尚父瓊魁宗神天蓬都統元帥眞君
右籙用黄紙朱書念大呪三徧取北炁吹
入存符使執劒入符念太陽俱照陰鬼當
衰呪燒符
天獄趙帥報應關
元應太皇府

當府謹專遣
敕法將軍趙公明敕法驅邪押赴
天一北獄勒上灰壇速現形(下文朱書)
唵□𡄦唵□𡄦唵□𡄦敕煞攝(其病人事由)陳
乞救治事
右仰
神將趙公明準此火急追捉前項無道邪精
神鬼游識不分高下内外押赴當府天一北
獄勒上灰壇敗露形迹分明仰依
上清元降律令準此火急報應施行故關

太歲年月日時關
具位姓(某)押
祖師瓊魁宗神天蓬都統大元帥真君
長生保命盡形符

年月書
於符下

解鬼城隍司呪
天獄大神監送鬼神送在有司不得容情急

急如律令
借兵符(解鬼城隍司同用)




解鬼東嶽符




五雷使者烏都赤帝天靈地神驅鬼捉䰟力
士上卿驅鬼現形急急如律令
解鬼酆都符




呪曰
𨽻魯奉行邪鬼驅除永不赦原有性若虚五
雷使者送汝酆都急急如律令

右符呪並用朱書



道法會元卷之一百六十八
















