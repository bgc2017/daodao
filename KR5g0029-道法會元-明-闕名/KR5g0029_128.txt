










道法會元卷之一百二十八夏七
九州社令陽雷祈禱檢式
祈雨奏狀(如奏三清九宸及祖師隨意改易詳用)
具位(臣)姓(某)誠惶誠恐稽首頓首百拜
謹奏爲入意丐爲請降甘雨事(臣)旣奉來
詞不容抑塞須至録狀奏
聞者
右(臣某)謹謹具狀百拜上奏
昊天玉皇大天尊玄穹高上帝(玉陛下)恭望
大道天慈允臣所奏特降

勑命下三省播告日月二宫南北二斗天罡
河魁諸天星宿應係𨽻劫運雨暘去處及神
霄玉府雷霆都司委遣雷主欻火律令大神
鄧(某)猛吏大都督辛某五雷飛捷使者張(某)
雷公江赫衝電母秀文英雨師陳華夫風伯
方道彰雲吏郭士秀五方蠻雷社令等衆嶽
瀆山川溪源潭洞城隍里社某州分龍王當
歲行雨龍神定限今月某日某時下赴雷壇
聽臣召集激發陽聲翻江倒海傾盆霪雨以
救焦枯大施三日之霖甦醒萬民之命昆蟲

草木俱被天恩干冒天威伏祈寬宥(臣某)
誠惶誠恐稽首頓首百拜上奏以聞伏候
勑㫖謹奏
年月日具位(臣)姓(某)狀奏
天罡河魁申狀
具位姓(某)
謹申爲入意某旣奉來詞不容抑塞除巳
飛奏金闕帝陛頒行
勑㫖督遣雷神行雨外須至申
聞者

右(某)謹具狀百拜上申
天罡大聖主雷眞君
河魁大聖主霆眞君聖前恭望
聖慈允今申懇伏乞斡旋造化升降陰陽運
五行正炁之威行三界雷霆之令先施煞炁
掩蔽陽光吹倒天瓢甦生民命勦除旱魃馘
滅淫祠鞭雷霆行雨之龍神督法部受差之
帥將赴壇聽令以顯天威紹襲宗風闡揚
教法(某)干冒聖威下情無任惶悚俟
命之至謹狀

年月日具位姓(某)狀申
南斗北斗奏
具位(臣)姓(某)誠惶誠恐稽首頓首再拜
謹奏爲入意丐爲請禱雨澤事(臣某)旣奉
來詞不容抑塞除已具奏帝陛請降
勑㫖外須至奏
聞者
右(臣)謹具狀冒罪再拜上奏
中天大聖北斗九皇都統帝君(闕下)恭望
聖慈允(臣)所奏特頒

睿㫖下雷霆都司委遣雷霆主帥鄧(某)副帥
辛(某)使者張(某)雷公電母風伯雨師(入將名)定
限今月(某)日(某)時赴壇聽令激發陽聲傾盆
霪雨救濟焦枯仍祈告聞天罡主雷眞君河
魁主霆眞君及諸天星宿疾速升騰地煞掩
蔽陽光勦除旱魃馘滅淫祠大施三日之霖
以慰九秋之望上彰教法誘化群迷干冒
聖威(臣)下情無任俟命之至謹奏
年月日具位(臣)姓(某)奏
牒鄧辛張三帥

司額
當司今據入意匈爲祈禱雨澤救濟旱傷
事本司領此來情事干利濟曷敢抑違特
以今月(某)日開闢曠野建立雷壇排列卦
象分布方隅蕆事之初合行牒請威光掃
清壇界蕩滌妖氛環會雷兵遵承
帝命闡宗風於遐邇沛甘澍於須臾仍仰
統率本部吏兵雷霆諸司帥將風雲雷雨
電神五方蠻雷使者九州社令康劉吕殷
四將(某)州分野龍王當歲行雨靈祇城隍

里域廟貌之衆嶽瀆山川湖海潭洞龍神
疾速施行定限於今月某日某時不俟
帝勑火急領衆率兵一合下赴召雷天壇
預升地煞蒸雨掩曦布風屯雲鞭霆掣電
大發揚聲普施雨澤遍滿大田甦生品物
即仰告諭當處土地里域廟貌等神如法
檢覈但有旱魃淫祠隨即申舉劃時勦戮
毋得妄生阻遏急如星火速爲奉行伫俟
感通以爲効信須至牒者
右牒上

雷霆鄧辛張三大天君請
照驗謹牒
年月日時牒
具法位
牒社令康劉吕三帥
司額
當司今據入意除已具奏
天闕申聞合屬遍牒雷神外合行移文委
請雷威部領各部將兵官屬統轄氏陽
院妖雷社令上壇九將下壇九神九州社

令主者(某)方旺氣白虎大煞流火凶星雷
霆四箭本境廟貌主者等神疾速奉行定
限於今月(某)日(某)時來赴召雷天壇聽候
今發合同符命屯雲起煞蒸雨掩曦即時
大傾雨澤激發陽聲電掣金蛇風摧木拔
勦除旱魃馘滅淫祠以救焦枯普甦生命
有功奏聞
帝陛進補仙階如或有違
天條無宥須至牒者
牒具如前事須牒

社令主帥康元帥
社令副帥劉元帥
九州社令直符吕使者請
照驗謹牒
年月日時牒
具法位姓(某)押
煞方牒殷帥
司額
當司今據入意除已飛奏
天闕申聞合屬遍牒雷神外合行移文委

請威光火急速於今月(某)日(某)時統轄當
歲年神月將合干官屬會合雷霆四箭流
火白虎社令蠻雷等神來赴某位太歲雷
霆大煞方不候當職登壇先行湧起漫天
之黑煞遍施匝地之陰雲蓊鬱壇界奮迅
雄威勦除旱魃馘滅淫祠大發陽聲普施
雨澤上彰
天令下慰民心急如星火毋致稽停稍違
帝命天律非輕事遂功成不忘大德須至
牒者

右牒請
天心地司太歲殷元帥
照驗謹牒
年月日時牒
具位銜姓(某)押
第一次(發合同符申發奏文後牒催張使者)
司額
當司昨據首愆請雨下民(某)等入意得此
建立天壇奉行牒符委遣雷神杳無通感
今已臨期未見雲翳陰濃愈覩亢陽熾盛

南薰扇埃田疇旱極除已飛奏
帝廷請頒息命遍告雷霆三省神霄九宸
日月二宫南北二斗諸天星宿魁罡大神
法派師眞咸祈照應及行移合屬去處咸
令知會遵奉施行外所合再牒催請
威光火急部領本部將兵諸司帥職社令
雷神地司太歲統轄風雲雷雨電神五方
蠻雷使者(某)州分野龍王當歲行雨威神
城隍主者土地正神但係所屬廟貌靈祇
下赴天壇森列聽令疾速傳命禀請

鄧辛主副天君務要欽承
帝勑尅日應期屯雲掩曦騰煞蒸雨鞭龍
震霆興風掣電滂沱三日喜慰兆民仰體
大德之好生拱俟轟雷之皷物濟人功大
風火不停牒至準
教疾速奉行須至牒者
右牒催請
先天一炁捷疾報應張使者
照應謹牒
年月日時牒

具法職姓(某)押
第二次催辛天君牒
司額
當司昨據投詞入意除已於今月(某)日(某)
時飛奏帝陛降
勑頒恩赦愆外已行備牒捷疾報應火雷
張使者爲是事逼時臨未蒙昭報所合再
行備牒催請
神威火急統領本部將兵會合前差使者
禀請主帥欻火律令鄧天君一合下赴

天壇總率諸司官將吏兵部領風雲雷電
雨部五方蠻雷使者社令康劉吕三帥及
天心地司太歲殷元帥分野龍王行雨部
從城隍里域一切靈祇一同恊力火急下
升地氣上布濃雲掩蔽陽光鬱蒸雨意定
限於今月(某)日某時辯合符章宣傳雷令
大發揚聲普施甘澤甦生庶類救濟枯荄
上彰霹靂之威下副虔恭之懇闡揚
化雨流演宗風噬嗑乃亨
天雷無妄須至牒者

右牒催請
鐵筆注律大神都督辛天君
照應謹牒
年月日時牒
具法位姓(某)押
第三催牒主帥鄧天君
司額
當司昨據投詞入意除已於今月某日某
時飛奏帝陛降
勑頒恩外亦行二次催請火雷捷疾報

應張使者都督辛天君去後爲是限期已
至杳無靈通合行再牒煩請
威光火急部領本部將兵會合火雷張使
者都督辛天君一合宣威恊力下赴
天壇總率諸司官屬風飛雷厲星奔電馳
辯合符章尅期昭報統轄風雲雷電雨部
五方蠻雷使者社令康劉吕一干雷神地
司殷元帥分野龍王行雨部從城隍里域
靈祇疾速整排雲陣嚴駕雷車發輝電光
醖釀雨意閉收日影迅發風威勦除魃孽

剪絶妖霓大施鼓物之雄聲廣布
好生之至德滂沱三日喜慰兆民牒至準
勑星火奉行須至牒者
右牒催請
欻火律令雷主鄧天君
照驗謹牒
年月日時牒
具法位姓(某)押
號令雷神出宫檄文
司額

當司恭準
太上教法所授符章依按奉行號召雷
霆諸帥仰遵帝命疾速欽承昨據入意
除已飛奏
金闕上帝告盟三界申聞合屬遍牒雷神
外定限於今月(某)日(某)時大施雨澤普濟
焦枯尅日應時明彰捷疾昭報除外合行
預備符檄遍告雷神速出宫庭聽
令行雨便宜施行










右檄謹請雷首鄧變霆首辛漢臣火雷張珏

雷公江赫沖電母秀文英風伯方道彰雨師
陳華夫雲吏郭士秀五方蠻雷使者馬鬱林
郭元京方仲高鄧拱辰田元宗社令楊孫洪
朱馬洞神龐靈劉通神烈苟狻畢獬靈官馬
騰白蛇大將馬沖玄壇趙朗黑虎大神皮明
馘魔關羽地祇温瓊社令康堯劉德吕魁殷
郊轄起流火兇星閻世沖白虎兇星丁文仲
雷霆四箭昌𤌿武斌朱濯𠸫馬自眞等及社
令上壇九將下壇九神氏陽院蠻雷某州分
野龍王當歲行雨龍神城隍主者當處里域

靈壇社廟等神各各遵承
帝命辯合符章速出雷宫各離所治整排隊
仗率領吏兵定限於今月某日某時斡旋造
化會合陰陽不候登壇捷疾報應屯雲蔽日
鞭龍震霆掣電呼風翻河倒海大施甘澍普
濟焦枯霈三日以爲期庶九秋而可望急急
火令聞召即行
天律非輕故兹以檄
年月日時檄
具位

祖師火師眞君炎天上帝注
九天雷祖大帝
金闕玉皇上帝
檄背符



緑水清波湛湛清千鈞斧刃背頭輕傍河柳
樹風吹倒抱着嫦娥也不驚輕時輕似空中
塵重時重似千斤鐵紅時紅似猩猩血白時

白似天上雪織女四哥勾婁吉利登僧得色
急急如律令
乾宫生子艮宫神吾是雷公濟世人奉請五
雷施雨澤擊搏陽雷百萬聲阿香公阿香公
□□霳□□霳
玉皇親勑令召汝出雷宫要汝逞威雄急急
如律令
命魔前驅移風雨檄
司額
當司今據入意除已飛奏

金闕帝陛遍聞合屬眞司牒委雷霆統轄
諸帥興雲致雨普濟焦枯即目愈見亢陽
爲雪誠恐旱魃爲妖五酉天虹淫祠妖社
遏塞風雨不能救生有妨請禱所合檄請
神威火急嚴駕夔龍流金火鈴上聞
帝聰請頒命令遍周三界普及五天掃除
萬里之罡風宻布九霄之甘澤勦除旱魃
剪絶虹霓火急搜括攔截風雨妖邪便宜
究治必使上合
天心下慰民望特與傳命轉催雷首鄧(某)

霆首辛(某)火雷張某統轄合干諸司帥將
社令雷神及歲分行雨龍神某州分野龍
君山川潭洞溪谷靈祇城隍社廟里域等
神疾速應期調理陰陽督催雷電屯合濃
雲大施驟雨甦生萬彙誘化群迷仰體
太上好生之仁仁以御物寬以養民同立
殊勳除害興利速即前驅雲路普掃不祥
檄移風雨於他方甦救焦枯於此地大彰
顯應星火奉行須至符檄者
符位

右檄謹請
三界五天大魔王火急遵承
帝命一一依上奉行仰體
太上以好生同秉仁慈而惻隱急急前驅故
兹以檄
年月日時檄
具位
祖師火師汪眞君
九天雷祖大帝
北極紫微大帝

南極天皇大帝
昊天金闕玉皇上帝
謝雨言功奏狀
具位(臣)姓(某)誠惶誠恐稽首頓首再拜
謹奏爲入意首愆謝恩請雨下民某等入
事須至録狀奏聞者
右(臣)某謹謹百拜冒罪上奏
昊天金闕玉皇大天尊玄穹高上帝(玉陛下)
恭望大道天慈允今所奏肆頒
勑命付雷霆三省轉聞神霄九宸日月二宫

南北二斗天罡河魁大聖法派歷代師眞雷
霆賴以威神之力諸司恃其樞轄之權俱効
忠勤皆由旋斡次祈㫖下雷首鄧某霆首辛
某火雷張(某)雷公江赫沖電母秀文英風伯
方道彰雨師陳華夫雲吏郭士秀五方蠻雷
使者馬鬱林郭元京方仲高鄧拱辰田元宗
社令楊孫洪朱馬神洞神龐靈劉通神烈苟
狻畢獬靈官馬勝白蛇大將馬沖玄壇趙朗
黑虎大神皮明馘魔關羽地祇温瓊社令康
堯劉德吕魁殷郊轄起流火兇星閻世沖白

虎兇星丁文仲雷霆四箭昌𤌿武斌朱濯𠸫
馬自眞及城隍土地里域大小等神各承策
役實有勤勞合與保陞驗賞較功遷階錫爵
伏乞原赦投詞(某)人及本境居民種種積愆
曲從釋雪仍冀原宥(臣某)戒律不嚴書篆弗
謹訶斥星辰指揮帥將多諸罪戾咸丐好生
削其踈慢之尤恕以褻瀆之咎庶使風雨調
順世道清寧臣某下情無任誠惶誠恐稽首
頓首再拜以聞伏候
勑㫖

年月日具位(臣)姓(某)狀奏
謝雨言功遷賞牒
司額
當司昨據(某)人等詞稱(入意)本司領詞難
抑除已於(某)月(某)日建立召雷天壇節次
符檄雷神請施甘雨(某)日飛奏
金闕帝陛申聞合屬眞司立限今月(某)日
某時爲期興雲致雨掣電轟雷已沐三日
之甘霖滿慰萬民之徯望所有雷霆諸司
帥將實負勞勤應期昭報擇取今月某日

良辰具狀飛奏
帝陛申聞省府師眞頒恩遷賞外合
備牒照驗以後如遇三元五臘天司一應
較功之日率領元行合干官屬執此
參照請膺天爵陞進仙階懋集殊勳
重加優賞後有祈禱大彰
感通須至牒者
右牒上
雷首欻火律令炎帝鄧天君
霆首負風猛吏銀牙耀目辛天君

火雷飛捷報應使者張神君請
照應謹牒
年月日時牒
具法位
祈晴奏
具位臣姓(某)誠惶誠恐稽首頓首再拜
謹奏(臣)某濫參
法籙誓丕闡於宗風夙契
道縁敢代宣於
帝命深愆積有寸善眇無臣謹奏爲入意

伏爲本境(入夏以來或秋初中或末旬)陰雨頻併日乆
淋漓民心是懼禾稼漸傷叩(臣)祈晴事奉
詞難抑除已於某日按行符章累命雷
神即今雲氣愈陰雨聲轉驟不避
天誅謹録誠悃具狀奏
聞者
右(臣)某謹謹具狀上奏
昊天金闕玉皇大天尊玄穹高上帝(玉陛下)
恭望大道天慈允臣所奏肆頒
勑㫖付雷霆三省先與正天分度赦過宥愆

宣告太陽九陽君祈遣九斗陽芒流金火鈴
大將暨雷霆鄧(某)辛(某)張某諸部雷神定限
於今月(某)日(某)時封潭鎖海止雨禁龍歛霧
收雲開天耀日庶禾稼叶豐登之兆俾品物
蒙長養之仁式副禱祈大彰感應上冒
天威下情無任俟命之至謹狀
年月日具位(臣)姓(某)奏
祈雪奏狀
具位(臣)姓(某)
謹奏爲入事伏爲冬行春令陽孕陰胎杳

無片雪之飛曷有陰雲之氣天地否塞陰
陽失和若非三白呈祥恐致萬民疾疫叩
(臣)祈雪事奉詞難抑除巳於今月(某)日按
行符章累遣雷神並無通感由是不避譴
責謹録狀奏
聞者
右臣謹具狀上奏
昊天至尊金闕玉皇大天尊玄穹高上帝(玉)
陛下恭望
大道天慈允(臣)所奏先祈

赦宥(臣)僣瀆之罪肆頒
勑㫖付太陰月府九霄玉清府應干掌𨽻氷
雪去處祈遣東靈上相瑞光仙師六華玉霙
使者散花玉女主雪將軍回風結雲使者曁
雷首鄧燮霆首辛漢臣火雷張珏定限於今
月(某)日(某)時大彰
感應速命霙華剪水散爲大地禎祥醖釀豐
穰消除疫癘上副
帝心下符民望干冒
天威臣某下情無任不勝戰慄俟

命之至謹奏
年月日具位(臣)姓(某)狀奏

道法會元卷之一百二十八






