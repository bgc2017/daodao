










道法會元卷之二十九持六
清微祈禱奏告道法
夫清微法者乃元始一炁父母未生前混沌
妙明之性也不垢不凈無欠無餘空洞清虚
自然而然大包乾坤細藏空界斡運璇璣顛
倒陰陽倏然雷電倏然風雨若收歛神功寂
然無有乃晴□也特反掌耳符檄云乎哉皆
出自己日用常行之道洞觀無礙澄澄朗朗
清靜經云人能常清靜天地悉皆歸無想無
存自然而然寂然不動感而遂通若有想有

存有作用即後天之法非先天清微道法如
如洞澈則是清微之妙義難可窺測只明體
用究竟本末師師相承口傳心受只是體用
兩箇字即動靜也受用不盡得無所得但正
心誠意端守常法無不靈驗信受奉行珍之
寳之青山無影道人序
主法
金闕上保高元宸照法王清眞紫虚魏元君
諱(華存)
金闕昭凝妙道保仙通化一暉祖元君諱舒

將班
主將西臺都督猛吏陳元帥(榮臣)
服色如忠孝辛判官相金目獠牙
副將石元帥(諱圓)
服色黑面紅袍關帥巾長巾帶
清微竅法(著筆玄微)
天地未判之前洪濛未立之原氣質未生之
始混沌未生之根見之不可用用之不可見
出死入生之門是謂之竅得之者神仙不遠
矣所謂寂然不動感而遂通初不待行持有

許多作用須認父母未生前一著無天無地
無人無我四大不有五藴皆空萬法俱無了
然虚寂視之不見聽之不聞離種種邊名爲
妙道旣得太極全體識主人面目便可著筆
莫問是不是莫問驗不驗信筆掃將去莫起
一切念曰道曰法曰竅體用於斯盡矣
元始一炁玄經五雷眞文(一字一用)
天雷眞符(祈禱運雷用)
運



上霆眞符

清

安鎭山嶽符

镇

退水符


行

祈雨符

陰

祈晴符

陽


催晴符

飛

役三界符

靈

元始一炁檢元洞經


命令


檢速

已上四字眞符行檄用只寫一字符如行
檄未應以此字督之
元始至道一名五雷眞文


濁澄

淵混

洞

巳上五字符服安神定炁解厄
清微道宗洞經(召八方三洞雷神)
()
()










清微妙道諸經合文

雷雨
符符
背背

晴起
符雷
背符

禱新
雨□

符符
治
祟
符
右符圓象晴掃筆向上方象雨掃筆向下
於竅中虚書在後
元始符命

敕策役諸天萬神

靈策役諸地萬靈

元始一炁策役妙道

道策役雷餃

右符可以召役萬神策命雷將隨事用之
務在至誠或書檄文皆可
樞機二符


樞


機


右符策役天將雷帥無所不通至玄至秘
故總督樞機之妙耳
信香符

臣某承誥奉行



洞玄急告心章符



右符先用黄素言奏狀畢於前畫圓光入
定書符謝罪悔過用
太乙急告心章符




右符書法如前祈禳請福消災用之
開天符



護送符

臣某承誥奉行

關頭符




右符粘連在於關子前面
一點靈光圖
恍恍惚惚其中有物
沓杳冥冥其中有精

夫此靈光者不内不外不前不後不上不下
亭亭當中此謂之中道閑時工夫只是守中

謂之守一朱文公云半畒方塘一鏡開彼時
文公亦默合此義也不則是一竅大則是天
地○須臾大定○光與天地俱在乎恍惚之
間恍恍惚惚其中有物沓沓冥冥其中有精
沓冥希夷無想無見之間則即是先天一炁
諸念不生萬景俱滅書符○定後光即是天
地圓象寂然無有則見元始洞章即吸吹于
光中○悟空一章經云大道無象故内攝於
其有眞性無爲故外不生其心如如自然廣
無邊際對境忘境不沉於六賊之魔居塵出

塵不落于萬縁之化至靜不動至和不遷慧
照十方虚變無爲偈曰有法悟無法無修解
有修包含萬象體不罣一絲頭
大丹妙㫖之圖
東三南二同成五
丹(女子着青衣)北一西方四共之
田(郎君披素練)戊己自居本生位
三家相見結嬰兒
夫大丹妙㫖者龍五十日虎五十日共一百
日後便戊己守玄關則龍虎自然交垢戊己

守十日無晝夜守之
三九合一之道
酉守丹田至子卯守絳宫至午仙經云恍恍
惚惚龍從火裏出沓沓冥冥虎向水中生邵
康節云乾遇巽時探月窟地逢雷處見天根
天風姤此時守眞炁居泥丸地雷復時聚炁
在中丹田工夫成後默坐目光常在玄關中
便用灌溉行沐浴之道以舌拄上腭自有舌
下二竅甘泉漸漸滿口灌潄津液如白浪微
微頻嚥之此即玉液還丹百日金液還丹作

用想一身内外金光灼爍次元炁周流遍體
温清不畏寒暑想神光自尾閭夾脊而上直
至泥丸宫各一百日鼻息有香津液有味耳
若波濤電光在日月之上漸漸滿溢如金波
下流從鼻流入玄關温養大丹即目有神光
此即金液還丹之妙始行朝元之法
朝元法
以大定神光安守神炁旣足時能出關昔日
紫虚道士曾修丹入仙有偈云先天一點無
後天都是屋廓然若忘形猶如狗過竇若要

再歸來梁山雙竅開此神炁徃來出入要純
熟久而金體堅固隨所念升天入地鬼神莫
不欽伏此即道成也閑時只宜大定守養
奏雷祖狀(玄天同此式)
具位(臣)姓某
右(臣)謹奏爲(貫屬述意)於今月某日檄請某雷
帥敬爲(祈晴禱雨)今來未獲感通臣切慮(某處生民)
稔積罪愆致貽(浮雨亢旱)伏勾
天慈咸賜
原赦謹具狀奏聞者

右(臣)謹謹具狀上奏
雷祖青華洞淵元陽大帝
法主玉虚師相玄天上帝(御前)恭望
天慈允(臣)
奏告特賜頒降
勅㫖告下雷司霆部三界攸司咸使聞知先
爲烝民釋原罪業次祈剋請於某日某時分
(大降甘霖普甦萬物止停陰雨舒放晴光)庶使上明
天信下副凡情臣干冒
天威下情無任不勝戰汗俯伏俟

命之至謹狀
年月日具法位(臣)姓某狀上奏
方函並可漏(如常式用本法印印之)
清微檄式(用黄素寫)
司額
當司謹據(入意)合行恭依
元降符命敬爲(祈某事催某事)如何施行
(空五寸書符)
右檄(某)帥統領雷霆(某)將監督里社等神尅
請於某月某日某時分(大施甘雨普濟旱傷還收陰翳大放陽光)

專俟感通式彰
道化謹檄
年月日時告下
具位姓某承誥奉行
金闕昭凝妙道保仙元君祖
金闕上保清眞紫虛元君魏
太乙急告心章式(此心章紫微析禳告斗用黄素長一)
(小尺高九寸朱書)
(空一掌書符)
(臣)百拜俯伏稽首上奏謹據(貫屬)詞稱本命

某年某月某日某時建生狀投
法壇丐祈禳度(臣)領詞難抑合行恭依
元降急告心章謹謹上奏
中天星主北極紫微大帝(御前)恭望
星慈允臣所奏特降
勑㫖告下星宫斗府十方三界所屬眞司
削落(某人)宿今罪咎寒暑災危臣干冒
星威下情無任不勝戰汗俯伏俟
命之至謹奏
年月日具位臣姓某章奏

方函(上寫北極紫微官)
可漏(上寫中天星主北極紫微大帝)
洞玄急告心章式(北心章奏斗用黄素長一小尺高七)
(寸朱書)
(空一掌書符)
臣百拜俯伏稽首上奏謹據(貫屬)詞稱本命
某年某月某日某時建生狀投
法壇丐祈禳度臣領詞難抑合行恭依
元降急告心章謹謹上奏
中天大聖北斗九皇星君(御前)恭望

星慈允臣所奏特降
勑㫖告下三官五帝九府四司削除(某八)宿
今罪咎寒暑災危(臣)干冒
星威下情無任不勝戰汗俯伏俟
命之至謹奏
年月日具位(臣)姓某章奏
方函上寫(璇璣應靈官)
可漏(如常式)
心章關式
司額

當司今爲某拜發
太乙急告心章一通謹謹上詣
某官請進須至關者
右關
通妙捷疾符使張元伯天界日分上章典者
速爲捧奏幸勿稽延立俟
感通故關
年月日關
具位姓某押





道法會元卷之二十九






