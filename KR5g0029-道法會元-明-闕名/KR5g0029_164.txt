










道法會元卷之一百六十四背一
上清天蓬伏魔大法
遣瘟行持
師變相握固瞑目存神叩齒三通存五臟
炁化爲五神頭戴七星足跨麒麟三台在
上天罡指前赤炁射於有瘟之家一者紫
炁三變爲雷火電火飛火將渠一家燒焚
盡了次誦天童經三七遍天蓬呪三七遍
將天蓬眞形符去本人家焚之法官在法
院以目電光唇風齒雷含水噀作猛電驟

雨打破爲荒郊之處次掐子文存爲四海
水大風大火大水戰急法師化作白鶴眞
人飛入上清三境使瘟神不見其形病人
只服火鈴符法官在法所宣上帝敕(上帝訣)
敕(某)家行病使者吾奉
上帝敕命佐天行化助
國救民應有皇民患難理合救療須管平
復所有行病使者只今收攝應行毒炁毒
藥速離患家不得留滯疾速仍用收瘟牒
隨意發遣或諸瘟疫瀉痢服藥不効先令

其家悔過申牒所屬具奏
上帝修設祭醮首愆謝過方給符水牒十
二年王收攝毒炁不得傳染仍行雷符鎭
斷及下㔶蓋及祭兵送瘟神以柳桃枝煎
香水洒家宅解厭穢貢獻錢馬修醮謝恩
天蓬炎爐火車使者摧瘟符

斗印
北炁


右符取罡炁化身爲元帥嚴駕夔龍領三
十六將侍衛左右默具事意上陳却書符
取龍口火炁急吸入符蓋之此符大治瘟
疫或災禍並魔鬼爲害當存天蓬使者四
目執劒部領吏兵鬼神無敢當者
九天總呪
北方壬癸酆都羅山五靈玄天大帝神君伏
魔大神左右兵士黑煞大將衛靈大神火鈴
神將禁駕大神威劒神王天蓬元帥九元煞
童長顱巨獸四目老翁二十四部將軍四十

萬衆北帝吏兵並請降壇爲臣點閱隊仗排
雲列陳下降凡間臣三五之子發大梵天音
念九天伏魔北帝神呪上請至靈下度九玄
中保身神不沈幽冥治病除邪普救世人凡
有祈禱普願降臨急急如律令
右每日朝元香火畢先念淨天地呪三遍
次念九天總呪三遍歩豁落斗立斗魁上
念天蓬呪九遍取炁吹身行至百日萬邪
不干鬼怪聞之即走凡治諸疾布炁即安
鷹犬二將劄

天蓬門下
謹請
北帝天蓬門下董大仙部下飛鷹走犬二
大神將只今隨符奮爪磨牙張布威猛怒
目吐炁震動天地乗駕風雲徑徃(某)處(某)
家擒捉邪鬼山魈石精墓魈怪物水下妖
精五通遊戲樹木之神投河自縊斷頭截
足傷亡蠱毒一十五種不正之鬼曾於屋
下興起妖禍侵害生人者盡行剿絶或飛
走四散變化逃遁即仰擘谷入山搜巖破

穴仔細搜尋盡數啖食無致遺類其有伏
法受擒者並奉
大仙法㫖押赴
天一北獄依律治罪即使(某)人所患平安
魂魄歸體血炁循源百病痊愈飲食如故
急急如
北帝天蓬律令
大仙法㫖奉行須至專剳者
右劄
飛鷹走犬二大神將準此火急奉行不得有

違故劄
太歲年月日時劄
具位姓(某)押
右法存爲元帥念大仙呪七遍取北炁想
飛鷹走犬二將吸入劄中遣去用金錢二
陌至二更時燒床前立驗
遣劄行持
師變神歩斗至七星踏住焚香禱祝仰首
望北忽見北斗光芒爍爍横在目前與日
月爭光更無外事次宻語啓告元帥誦天

童經一遍存我身爲玉室左右青炁蓊鬱
上衝星斗之間斗中亦有青炁下降二炁
相迎結成天蓬元帥親身部領神兵一合
來下祝曰伏願大聖將軍降大慈悲親爲
先鋒與弟子(某)收捉(某)身中爲禍應干鬼
賊次將元帥口敕符付與土地便將鷹犬
符在面前存噉聲吼唤十道曜兵一時齊
集次誦召鷹犬呪存鷹將領兵膽中出犬
將領兵肺中出次如法召到宣牒訖再念
呪曰

郜天眞郜天眞飛鷹走犬捉邪精一如
符命立通靈急急如
北帝天蓬元帥律令
遣呪
謹請北方北帝斬鬼吏兵天仙神將鷹犬神
王飛天大將軍唐葛周三將軍日月五星尊
神從天降下自地湧出上張天羅下布地網
收捉五方不正爲禍邪鬼急急如
天蓬元帥律令敕
又鷹犬劄

北極驅邪院
恭奉
北帝敕頒降
(空天蓬交斗符)
天符告下謹據(鄉貫)姓(某)於(某)年(某)月(某)
日被生熟妖精兇强洞鬼日夕纏繞迷惑
救治無靈陳詞告丐剪除請㫖行移誅滅
仰本司便宜行移今亟發符文謹請
北極天蓬門下一炁都統大將軍周煜統
禦麾下飛鷹走犬二使者特爲(某)人身患

妖精疾速隨符下降依上施行者
空飛鷹符
上方赤帝五炁靈神身披金甲鐵爪銅鈎觜
如霜刃吞啗鬼神山魈五通猴狸妖精野狐
魍魎食滅其形聞吾神號除蕩妖氛展翅飛
騰化鬼爲塵煉鬼爲汁大顯威靈急急如
太玄北帝含元太虛瓊魁宗神天蓬都統元
帥眞君律令敕煞攝
空走犬符
南方火龍號曰犬王身毛金色牙爪鋒芒哮

吼天地呼吸風霜收攝惡鬼啗食兇强五方
蠱毒逃遁遐方精邪妖怪夢寐灾殃見吾爲
血消殄不祥敢有拒逆束赴壇場急急如
太玄北帝含元太虛瓊魁宗神天蓬都統元
帥眞君律令敕煞攝
右符劄上奉
北帝敕謹請
一炁都統大將軍周煜應符疾速統禦飛鷹
走犬大將軍桂瑀天蓬黑煞洞淵三十萬兵
聾兵啞將無義神王戰伐神王反背神王無

鞅數衆天兵各執刀斧鳴鑼擊鼓從天降下
從地湧出行神布炁大顯威風遍詣嶽瀆迷
津巡歷鬼神妖洞碎擊土洪石穴焚燒樹木
林窠生熟狐狸魍魎魑魅依草附木等類畫
形塑像羣精濕化卵生飛走蠢動至於燈檠
苕菷與夫橱櫃籠箱花果興妖犬猫爲釁交
接兇强遊識通連土地傷亡作過良多犯罪
不一並與剪除種類須管杜絶禍因俾患體
脫離精邪庶星運順躔通泰妖邪斷迹喜炁
來臨人眷康安生涯利益符到準

敕如前火急依應奉行謹劄
太歲年月日時劄
具位(臣)姓(某)押承劄奉行
九天尚父瓊魁宗神含元太虛天蓬都元帥眞君壽元上帝
封皮
符劄前至
正面北極驅邪院謹封
一炁都統大將軍飛鷹走犬二使者
背太歲年月日時(某)人家發
鷹犬捉鬼牒

北極驅邪院

備奉
北帝敕命頒降
天符仰移牒
一炁都統大將軍周煜飛鷹走犬二使者
桂瑀直月五將軍統率三十六將三十萬
兵追捕侵害某人身中爲禍妖魅魍魎狐
狸遊識土洪石精奸邪兇惡作孽廟神洞
鬼全火得獲就解行壇仰依
律(四禁火獄攝附童體)拷打降伏匣勒盡實吸毒退
病收炁交魂保扶所患康痊精邪斷絶夢

寐清寧禍脫沈綿壽延福祉須至符牒者
都統符
鷹犬符
右件符牒奉
北帝敕謹請
天蓬門下一炁都統大將軍飛鷹走犬二使
者直月五將軍依準
符命統率聾兵啞將無義神王戰伐神王三
十六員大天將本院諸法部雷神天帥督集
嶽府城隍社令合𨽻眞司神兵遍詣山巖洞

谷巡歷土洪石穴淫祠妖社檢括生魂復體
追理神魄歸身撲滅爲害妖精馘戮狐狸魍
魎應係奸兇遊識凡關草木精靈毋致逃形
杜絶種類押赴行壇治罪囚禁火獄煎熬俾
佑患體康寧從此分離人鬼
好生德重符到準
敕火急依應奉行謹牒
太歲年月日時牒
具位姓(某)準行
九天尚父瓊魁宗神含元太虚天蓬都元帥眞君(書天蓬符用天蓬印)

鷹犬章牒
北極驅邪院(粘都統鷹犬三符於前)
當院今據(鄉貫姓某)投詞爲某於(某)年(某)
月(某)日得患(某)疾投丐救治據詞虔切不
敢坐視謹爲進拜
天官太玄北帝鷹犬大將軍神兵無礙斬
鬼大章上詣
三天曹職專爲患身上請官將下降治療
病患驅邪斬妖馘精追鬼掃除巫蠱剪截
妖魅事須至牒者

右牒請
一炁都統大將軍飛鷹走犬二使者直月五
將軍依準
符命速詣
三天曹門下上進施行毋得違悮謹牒
太歲年月日時牒
具位姓(某)押
九天尚父瓊魁宗神含元太虚天蓬都元帥眞君(書天蓬符用天蓬印)
牒皮式(不用寫謹封字用煞鬼印印之)
正天蓬門下(某)籙(某)職姓(某)押

一炁都統大將軍
背北極驅邪院牒
飛鷹走犬二使者
右件符牒告盟主帥諸將訖赴本人家用
棗湯酒果香花燈燭供養金錢六分甲馬
六疋同符依勘合行用照式發遣
北帝斬鬼鷹犬章
具位(臣某)誠惶誠恐稽首頓首再拜
上言(臣)猥以凡愚叨逢清化縁因夙慶獲
遇靈文得宰眞司仰蒙覆護上體

宸訓下救群生再三昌瀆罔避

刑誅臣謹據鄉貫某人昨者以來行藏不
泰灾疾加臨夢寐不安致被邪崇妄亂剋
責侵害家門資財退散人口損傷每遭疾
苦推測其由伏恐下道血食魔魅魍魎冷
壇古廟社竈土洪山精石怪木客水妖午
酉傷亡客死血尸塚訟墓注異名之鬼興
妖起禍家堂土地接注侵害每遇疾厄無
門斷絶惟專一心仰憑
大道乞賜誅伐去病安民拜奏
天官太上北帝鷹犬等大將軍神兵斬邪

朱章一通誅斬五方惡害之鬼並令斷蹤
永不侵害務俾某人住宅安寧内外平帖
邪妖殄滅疾患安痊臣今備所投情㫖謹
爲奏聞
三天曹局恩惟
太上北帝靈君垂慈省覽詳理文書
敕下天兵救護人民誅斬鬼禍上請
北帝神呪天蓬都元帥大將軍兵士三十
萬人上請北帝神呪天煞神王兵士三十
萬人上請北帝神呪六丁神吏大將三十

萬人上請北帝神呪三天大神三煞吏兵
十萬人上請北帝神呪豁落大將七元兵
士三十萬人上請北帝神呪紫炁乗天大
神王三天兵士百千萬人上請北帝神呪
横天大將軍兵士三十萬人上請北帝神
呪四目老翁兵士三十萬人上請北帝神
呪鷹犬車騎大將軍兵士三十萬人上請
北帝神呪太玄煞炁神兵金剛武騎兵士
六百人上請北帝神呪黑煞神王兵士六
百人上請北帝神呪雷公主煞大將軍一

百二十人上請北帝神呪四盟功曹兵士
三十萬人上請北帝神呪高麾大鼓五湖
將軍一百二十人上請北帝神呪火鈴大
將軍吏兵三十萬人上請北帝神呪黄金
鉞斧誅伐鬼賊大將軍兵士三十萬人上
請北帝神呪無鞅大神兵士三十萬人上
請北帝神呪钁天大斧將軍兵士三十萬
人上請北帝神呪解六害大將軍兵士一
百二十人一合下降來爲(某)人家内誅蕩
宅中故炁妖氛男女傷亡之鬼浮遊午酉

木下桃奴山林樹木土洪石洞泉源水族
之精神壇古廟五通四野之中魍魎鬼魅
藏於里域社稷之中山林窟穴遞互隱藏
共爲禍害傷損良民殺人物命興起災殃
思人祭祀求人血食之者伏乞
天官應時降下吏兵悉與誅滅並令絶蹤
務使(某)人疾病痊安身命堅固見患者即
臻康泰未患者永不染沾所願眞炁降臨
天兵防佑家門清吉俾無災禍之侵人眷
亨嘉均享壽康之慶克承

道廕永保和平臣愚謹因二官直使正一
功曹左右官使者陰陽神决吏科車赤符
吏剛風騎置吏驛馬上章吏各二人出操
(臣)謹爲(某)人拜上
天官神兵斬邪朱章一通上詣
某曹治(正一㫖要中載伏須)
告報(臣)誠惶誠恐稽首頓首再拜以
聞謹言
空三行第四行上書臣姓
(臣)姓貫屬(某某)靖焚修

空三行第四行上書銜位
太清太極宫太上老君道德天尊
空三行第四行上書年月
太歲年月日於(某)處拜上
右本貫並太清銜年月並按三行書一行
後無紙當續添一幅依章體式前用名不
周姓後用姓不用名如拜昊天章亦同只
改御銜
又鷹犬章
具位(臣某)誠惶誠恐稽首頓首再拜

上言伏念(臣)糞土餘生蒙塵濁質生居幽
壤望絶雲霄荷
大道之洪恩念浮生之微命參佩
經籙受職
雷霆召神役兵驅妖治崇夙興在念晨夕
夤恭惟務救民衛生常切代
天行化用賛玄功詞意旣敷奏聞敢後(臣)
謹奏爲(鄉貫某人)詞稱伏爲(某人某)疾(如)
(何)法治無功藥醫罔効非魔鬼禍其神爽
即妖精擾其魂庭神識難眀病源加重切

慮抱患(某)前生作業見世受愆冤債相仍
縁對災厄遭值星辰失順更加天令流行
不職之神乗牒邀求血食叛逆之鬼伺間
來架災殃莫辯土洪石精孰料山巖洞鬼
淫祠隱庇廢塔藏形古墳纏染墓注客勞
受患時瘟暴疾沈滯妖邪蠱毒而作釁方
隅土炁以興迍山廟之神水族之類斷頭
截足殺傷鬥擊寃魂帶血拖繩産育縊亡
滯魄投河溺井墮□墜岩尋替出淪捉生
代罪有妻無主異姓同居外縣經商行踏

淫祠妖社他邦生理遭逢惡鬼兇神互起
妖兵抗逆大道損傷物命隱占民居造惡
不悛終難社絶專爲一心禱告仰祈
洪造匡扶願賜昭明伏惟剪滅顯揚
正化利物安人今就某處拜奏
天官太一北帝鷹犬大將軍神兵無礙朱
章一通上詣
三天曹府乞丐
天恩原赦(某)人身中宿今故誤作造千愆
萬過消禳灾咎謹爲上請

北帝神呪天蓬都元帥大將軍三十萬人
六丁神吏大將兵士三十萬人豁落大將
七元眞君兵士七十萬人三天捕鬼神王
兵士三十萬人紫炁乗天大神三千人兵
士三十萬人四目老翁兵士三十萬人鷹
犬車騎大將軍三十萬人殺鬼大將軍兵
士三十萬人九天煞炁大將軍神兵六萬
人金光武騎兵士六百人黑煞神王兵士
六百人北陰大力飛天神王兵士三十萬
人雷公主煞大將軍兵士一百二十人四

盟功曹兵士三十萬人高麾大鼓五湖遊
奕大將軍兵士一百二十人火鈴大將軍
神司吏兵三十萬人黄金鉞斧誅鬼伐神
大將軍三十萬人太玄無鞅大神兵士三
十萬人钁天大斧殺伐大將軍兵士三十
萬人解六合冤家呪詛大將軍兵士三十
萬人斷除五勞七傷誅滅三屍六注大將
軍兵士三十萬人驅瘟斷疫大將軍兵士
一百二十人同心一合下降特爲在疾(某)
誅滅斬馘宅中故炁勞瘵復連沈邪蠱毒

流注客商男傷女崇浮雲午目午酉木下
妖奴依草附木土石佛像泉源水族之精
壇場廟宇五道社稷之神魍魎隱顯野狐
地魈魑魅妖精藏形在里域社稷之中匿
影於山林窟穴之内遞相逃隱結黨肆頑
抗拒天法不伏追攝恣意共爲禍患侵擾
良民殺人性命故起灾殃貪饕祭祀邀求
血食伏乞
天官應時降下吏兵特行誅戮滅種絶類
自兹向去使(某)家門怗靜人眷均安禍亂

不生災異不作次願
眞炁加臨天兵防佑患身應時康泰永處
利享凡有施爲仰祈
道庇恩惟
玄造分别哀憐臣愚謹因二官直使正一
功曹左右官使者陰陽神决吏科車赤符
吏剛風騎置吏驛馬上章吏飛龍騎吏侍
香金童傳言玉女飛玄衛眞上使傳言奏
事仙吏斗中七元繡衣使者左右龍虎君
各二人出操(臣)爲弟子(某)拜上

寶章一通上詣
三天曹門下上進恭候
天恩告報臣誠惶誠恐稽首頓首再拜以
聞謹言
空三行
(臣)姓貫屬(某)處(某)靖焚修
空三行
太上無形無名虚無自然至眞大道天尊金闕(玉陛下)
空三行
太歲年月曰於(某)處拜上

内封
(太上無形無名虚無自然至眞大道天尊金闕玉陛下具位臣某章奏謹内封)
方函
寶章上詣
具位(臣)某謹外封
虚元自然至眞大道金闕下請進
右章用黑紙朱書高一尺二寸上虚八分
下不通蟻一時書就切忌内外男女腋氣
血厭猫犬糞濁一切穢污及師巫技術之
人視翫書畢念大呪香上度過進拜時存

想詣闕進呈跪上待報兆立闕下右階見

四聖元帥千鷹萬犬大神將吏同受
帝敕領兵親降自天而下旌旗閃爍刀鎗
光耀金鼔聲喧天兵無數出離天門直下
詞家兆至神口喝煞聲存本壇帥將迎接
就于壇前再召將發遣凡行持之際先發
安土地六神符次以鷹犬符起發如是其
人之家動響及聞鎖鐲禁錮鬼注之聲乃
是天蓬應驗也
又鷹犬章(第二用)
具位(臣某)謹稽首再拜

上言(臣)千載有幸得染清流仰荷
師恩傳授
大法誓以佐
天育物志在助
國救民懸懸於心拳拳于己夙夜不替晨
夕惟勤今據(鄉貫某人)詞稱伏爲(某)病一
向未安陳詞丐行救治謹於今月(某)日進
拜寶章備奉
敕㫖遣差天將部兵一合前去捉鬼救治
今來病患愈增其崇前後侵害性命不一

以爲得便倚恃兇頑不懼道法公然抗敵
罪惡貫盈於律未必無礙設若被害曰深
致傷人命有忤
太上好生(臣)愚在下法淺力微似難坐視
若不録狀以聞未易杜絶謹卜今辰重伸
奉爲(某)拜進寶章一通上詣
玄樞斗極乞賜俞充宣降斗中飛鷹走犬
二使者斗中七千神將無面目將軍黑衣
神王繡衣力士七神童子天騶甲卒威劒
神王聾兵啞將各領勇銳天兵百二十人

並按所部各執器械誅鉏兇逆剪截妖邪
營衛(臣)身呼吸相應俾患體冲和頓復庶
宗風教法顯揚同促炁功曹共二官使者
陰陽神决吏科車赤符吏剛風騎置吏驛
馬上章吏出操臣寶章一通上詣
玄樞斗極伏須
告報(臣)誠惶誠恐稽首頓首再拜以
聞謹言
空三行
(臣)姓貫屬(某)處(某)靖焚修

空三行
中天大聖北斗尊帝九皇延生解厄上道星君(闕下)
空三行
太歲年月日於(某)處拜上
内封
中天大聖北斗九皇延生大道君星(闕下)具位(臣某)章奏謹内封
方函
寶章一通上詣
具位(臣某)章奏謹外封
中天北斗玉闕請進
䕶章關

北極驅邪院
本院今爲(某)人拜奏
寶章一通上詣
中天北斗玉闕須仗傳達者
右關請
斗中直日功曹本院官將吏兵疾速飛雲捧
奏以時
上達毋致稽延故關
太歲年月日時關
具位姓(某)押

帝鐘昭應符牒
元應太皇府
本府謹據(某)人爲(某)病除已具申
天蓬都元帥府外所有惡鬼强妖淫祠奸
邪拒逆
大道禍害生民仰刑以金鐘火鈴即撼之
法音鼓響並行摧毁就便誅鉏杜絶禍目
禳謝災厄宣揚道化救濟生民以體
太上好生須至專牒者(下文朱書)
山川百靈聞我咸驚浩劫大道昭天之

精侵害性命灾擾生靈前生作過積罪
貫盈並行震擊撼滅無停日月永固百
神擁護山嶽隨我江河沈去急急如
天蓬都元帥眞君律令
書帝鐘符于此
右件符牒奉
北帝敕
天蓬都元帥律令除欽依另行外合行專牒
金鐘火鈴大將軍伊伽承領
天符統率三十六將黑煞洞淵無義威劒戰

伐聾啞反背神王五嶽四瀆河海山川大神
各一萬人操持刀斧從天降下從地湧出鳴
鐘擊鼓發號施令遍歷幽冥水府嶽瀆羅酆
呪詛神司妖精鬼穴土洪石室依草附木蔽
鬼藏魂停蹤隱迹不伏
大道禍害生民振動金鐘撼揺山嶽萬魔蕩
盡寸土不留兇殃爲之除蹤妖精爲之斷迹
病身爲之痊瘥灾難爲之脫離居處迎祥行
藏叶吉救民功大利濟恩多
符到準

敕火急依應奉行謹牒
太歲年月日時牒
具位姓(某)押
九天尚父瓊魁宗神含元太虛天蓬都元帥眞君
三十六將牒
元應太皇府
本府謹據(鄉貫某人)爲(某)病證遷延救治
罔効行遣無功委係鬼魅妖精兇强遊識
五通賢聖午目雲魈蠱毒沈邪金蠶惡孽
邀求血食露見形驅晝瞰於梁夜行其室

非攝奔於財賄即竊取於稻粱人眷被淫
家𥝠破耗交結山魈妖洞聚集祠廟强神
黨芘藏魂拒敵抗法若不行移剿捕其崇
未必斷除今亟發符文再牒
天蓬神呪(某)句(某)神姓(某)大神依上施行
大彰顯化利濟凡民以符
太上好生須至牒者
書天蓬都總符于此
右件符牒奉
北帝敕

天蓬都元帥律令除欽依另行外謹再牒
(某)呪(某)神姓(某)將軍承領
天符統率三十六將飛鷹走犬二使者合屬
三十萬兵雷帥天神以時從天降下各執刀
斧仗鉞耀武揚威入地升天摧山倒嶽不分
浮屠經藏莫辯土木塑神凡係生熟妖精應
是靈通神異金蠶蠱毒賢聖五通呪詛神師寃
家債主雖受陽封陰敕不合作孽害民盡與
誅鉏悉行剪滅次爲禳度灾厄延佑天年庶
使患體康安室家胥慶救民功大利濟恩多

符到準
敕火急依應奉行謹牒
太歲年日月時牒
具位姓(某)押
九天尚父瓊魁宗神含元太虛天蓬都元帥眞君
心章式
具位(臣)某誠惶誠恐稽首頓首再拜
上言(臣)聞道至虛而善應
天無𥝠而好生凡屬有形悉干
陶鑄遂忘微賤僣冒

誅夷(臣)今奏爲入意恭望
道慈特頒
天命告下合屬眞司(如何施行臣)謹因左
右龍虎君侍香金童傳言玉女左右官使
者三炁正神促炁功曹飛章從事及時操
捧心章一通上詣
三天曹局門下上進伏須
告報(臣)某誠惶誠恐稽首頓首再拜以
聞謹言
結尾同前

(臣)姓(某)處焚修
虚無自然至眞大道天尊金闕(玉陛下)
太歲年月日於(某)處拜上
捲封外題
心章一通上奏
具位(臣)姓(某)章奏謹封
虚無自然玉闕
右章或上昊天改云昊天金闕玉陛下凡
書章先以熏章符解穢符三道燒熏章室
及書紙筆墨等先依式量紙高六寸長不
拘每行十七字行亦不拘但要見單上空

五分不不通蟻前空三行後空三行入靖
焚香先寫章藳務令整齊含香修寫章前
用黄神印年月上用越章印別以黄紙半
幅纏章封之
熏章室紙筆符



右符黄紙朱書三道燒熏章室及紙筆
拜章法

凡拜章依操章儀出官淨壇露章次令同
壇一人宣章訖香上度過次以烈火就香
爐中焚之開天符並護字符同發次歩七
星罡飛神遐想存元命眞人衣絳衣自絳
宫出泥丸乗霞至黄道前約十里有紫雲
隱隱過此雲見天門入數步上清侍衛兆
靈神亦徃與周將軍建節大神侍章玉童
玉女抱章直使通事舍人通傳直徃前有
碧水金池冲天飛雲仙橋一道巍巍玉山
萬頃仰望其中有玉闕瓊樓紫雲交映見

斗中四直同入班中通事舍人引進前拜
玉案聖前見尊星帝主端嚴聖相威儀可
望不可親叩齒九通心拜九過默奏章中
事意待頒敕㫖報應存帝允奏兆俯伏玉
階之下心禮三十二過上頒降敕㫖於天
樞省院給付軍威器械鎗仗衣甲點出天
將天兵雷將雷兵千百億萬衆付兆交領
兆就天墀之下心禮謝恩默聞上聖御口
降叱咤之音兆回神部領億萬天兵出離
天門徑復前路降下壇前會本靖合屬雷

帥天神共同捉鬼兆十指相交行煞炁口
喝一聲疾煞
屯兵檄式
北極驅邪院
謹據(鄉貫入意)狀投救治理爲施行今準
符劄告下者












具位姓(某)準行
宗師大羅班長九炁集神眞君董大仙符
祖帥九天尚父瓊魁宗神含元太虚天蓬都元帥眞君符

大仙銜下符




元帥銜下符





右符檄如前内圈五寸徑起艮順寫至艮
止周圍七行黄紙朱書


道法會元卷之一百六十四
















