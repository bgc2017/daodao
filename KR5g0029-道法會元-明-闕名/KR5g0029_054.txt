










道法會元卷之五十四操九
　清微謝雷文檢品
　　　奏九宸(上紫皇上道心章)
具位(臣)姓(某)誠惶誠恐稽首頓首再拜
　上言(臣)奏據某投詞伏念亡(某)長惡不悛
　莫悟首陳之㫖惟
　天降罰難逃霹靂之誅以
　雷霆考校之至公故善惡纖毫之難隱敢
　殫悃愊上謝
　威嚴

　天之大德有容尚冀
　錫寛原之造死者不可復作但祈免驅役
　之刑(臣)領詞䖍切恪爲奉行謹遵
　元降進呈
　紫皇上道心章奏
　聞者
　　　(空五寸篆符)
右章泄自太虚流布三界(臣)謹謹端肅志心
再拜上奏
高上神霄玉清眞王長生大帝

東極青華大帝
九天應元雷聲普化天尊
九天雷祖大帝
上清紫微碧玉宫太一大天帝
六天洞淵大帝
六波天主帝君
可韓司丈人真君
九天採訪使真君(陛下)恭望
道慈矜憐凡懇
赦(臣)僣冒曲允奏祈特賜

敕㫖降付三省宣告九霄諸天臺館府閉行
下三元曹局合屬考校真司閉宥亡者某三
世以來十惡五逆一切罪犯並從
原赦覩見光明與免擔沙項河之役早離北
都泉曲之鄕罪責蒙
原免人眷有徴呼之考魂神得度庶家門臻
吉慶之休祖考來寧六神安鎭仰干
大造曲副懇誠(臣)干冒
天威下情不勝惶懼激切俟
命之至謹奏

　　年　　月　　日具位(臣)姓(某)上奏
　　　　　　　　謹　　　　　　遣
　　　　　　　　九天捷疾符使楊傑操捧
　　　　　　　　上　　　　　　達
　　　可漏
神霄九宸上帝(陛下)具位(臣)姓(某)謹内封
　　　方函
紫皇上道心章上詣
　　　　　　　　具位(臣)姓某謹外封
神霄九宸天宫(進奏)

　　　箋魏祖(引進)

具位(臣)姓某頓首再拜
上言(臣)奏爲入意臣領詞虔切恪爲奉行以
今脩具章書一函敢乞轉聞
泰玄都省即賜
謄奏
高上神霄九宸上帝陛下未敢自專謹具箋
狀端拜上奏
高元宸照法王清真紫虚元君道前恭望
師慈允俞所奏俯念宗枝不以他類章奏進
達敢祈速應或恐奏文誤謬語句無倫行列

不端不合
玄範就乞
哀憐削治正定必使上合
天心毋令遣卻請頒
敕㫖降付三省宣告三元曹局合屬考校真
司開宥亡者某三世以來十惡五逆一切罪
犯並從
原赦覩見光明與免擔沙項河之役早離北
都泉曲之鄕罪責蒙
原免人眷有徴呼之考魂神得度庶家門臻

吉慶之休祖考來寧六神安鎭仰干
師造曲副懇誠干冒
師嚴(臣)下情不勝惶懼俟
命之至謹狀
　　年　　月　　日具位(臣)姓某　上啓
　　　　　　　　謹　　　　　　　遣
　　　　　　　　九天捷疾符使楊傑操捧
　　　　　　　　上　　　　　　　達
　　　申三帥
具位姓(某)

　申爲(入意)除已拜發章奏上聞
　宸陛希
　恩行下赦宥外須至申
　聞者
右謹具狀再拜上申
雷霆主令炎帝天君
雷霆正令青帝天君
雷霆行令暘谷天君(聖前)恭望
聖慈允今申懇特賜
行下雷霆諸司府院合屬考校真司咸令照

應開赦亡者(某)三世以來十惡五逆一切罪
犯並從
原赦覩見光明與免擔沙塡河之役早離北
都泉曲之鄕罪責蒙
原免人眷有徴呼之考魂神得度庶家門臻
吉慶之休祖考來寧六神安鎭仰干
聖造曲副懇誠某干冒
聖威下情不勝惶懼俟
命之至謹狀
　　年　　月　　日具位姓(某)再拜上申

　　　開天符誥遞奏式
清微開天寶章
　今據(某)請行
　奏告仰謝
　雷誅謹貢
　紫皇妙道章文一函箋狀一函謹上詣
　高元宸照宫(請進)申狀一方函上諧
　雷霆鄧辛張三大天君聖前合行
　元降洞章
　　　(空三寸篆符)

右洞章上啓
九天捷疾焚炎符使楊傑同
三界符使速馳雲步上奏
天廷天闕掌關諸君準此證應毋致稽延立
俟
昭報章到奉行
　　年　　月　　日時告下
　具位　　　　　日姓(某)承　誥奉行
宗師金闕昭凝妙道保仙元君祖
祖師金闕上保清真紫虛元君魏

　　　祭雷謝過牒(雷標人)
元始一炁萬神雷司
　今據某投詞伏爲自今月(某)日以來忽然
　雷標深恐上犯
　天威曷逃
　譴責辛
　太上開自新之路令下民知改過之心是
　用皈投
　雷壇乞爲施行本司得此依
　教奉行外合行備牒請

　詳前因速爲禀告
　雷霆主令大神鄧天君正令大神辛天君
　行令大神張天君徧聞雷霆一府二院三
　司真宰莫賺判官九州社令雷神當季稟
　今司殺雷君雷霆考校罪過合部威靈咸
　令照應俯爲某詳檢前生今世姓名所有
　故爲誤犯不忠不孝不仁不義輕慢
　三光抛遺五穀不信因果恣縱言辭罵雨
　訶風咨寒怨暑輕忽
　大道諂祀邪神人百己千欺心昧理殺生

　害命偷掠奸淫累劫以來無邊罪業以致
　名書黑簿魂繫陰司
　雷部按臨法當誅罰者咸請體
　上帝好生之德憫下民謝過之誠收録善
　功赦原罪犯即使魂神着體影恠潜消
　雷霆霽殺伐之威
　星曜復光亨之運灾衰洗蕩福慶資扶家
　消火盗之虞身益和平之祉式彰
　道化同賛
　玄功須至牒者

右牒上
上清神烈陽雷苟神君陰雷畢神君請
詳事理依應奉行謹牒
　　年　　月　　日牒
具位　　　　　　姓某押
　清微禳火文檢品
　　　奏九宸
具位(臣)姓某誠惶誠恐稽首頓首再拜
　上言(臣)奏據(入意臣)領詞䖍切恪爲奉行
　謹遵

　元降頒行
　符章告聞火部赦原民過消弭火災未敢
　自專須至奏
　聞者
右(臣)謹謹具狀再拜上奏
九宸聖位(同前)恭望
天慈允(臣)所奏特頒
元始三境伏魔符章付(臣)奉行
敕命三省府院宣告
九霄諸天臺館府閣行下三官曹局火部考

校合屬眞司咸令照應特爲某等廣運
好生赦原積罪回旋劫數消弭火災
㫖命南方熒惑君火神祝融君主火閼伯君
火部回禄君火鈴將軍南方火部主火將軍
五方飛火擲火諫火大神掌火大仙火部判
官丙丁童子勝光大將騰光大神太歲神君
咸令遵奉
符章特運
仁慈冥消厄數眚災肆赦哀矜自訟之心作
善降祥屏斥鬱攸之變潜祛妖異斷絶火殃

比屋連甍悉安居而樂業消災解厄處善地
以無虞
仰望上天曲垂下濟干冒
天威(臣)下情不勝激切俟
命之至謹奏
　　年　　月　　日具位(臣)姓某上奏
　　　　　　　　謹　　　　　　遣
　　　　　　　　九天捷疾符使楊傑操捧
　　　　　　　　上　　　　　　達
　　　箋魏祖(引進)

具位(臣)姓某頓首再拜
上言(臣)奏爲(入意臣)領詞䖍切恪爲奉行以
今修具奏狀一函敢乞
謄奏
高上神霄玉清眞干九宸上帝陛下未敢自
專謹具箋狀端拜上奏
祖師高元宸照法王清真紫虚元君道前恭
望師慈允俞所奏垂憐末學俯念宗枝不以
他類章奏進達敢祈速應或恐奏文謬誤語
句無倫行列不端不合

玄範就乞
哀憐削治正定必使上合
天心毋令遣郤請頒
敕㫖告下二官曹局火部真司咸令照應特
爲某等廣運
好生赦原積罪回旋劫數消弭火灾次祈
㫖命南方熒惑君火神祝融君主火閼伯君
火部回禄君火鈴將軍南方火部主火將軍
五方飛火擲火諫火大神掌火大仙火部判
官丙丁童子勝光大將騰光大神太歲神君

咸令遵奉
符章特運仁慈冥消厄數眚灾肆赦哀矜自
訟之心作善降祥屏斥鬱攸之變潜祛妖異
斷絶火殃比屋連甍悉安居而樂業消災觧
厄處善地以無虞仰望
上天曲垂下濟干冒
威嚴(臣)下情不勝惶懼俟
命之至謹奏
　　年　　月　　日具位(臣)姓某　上啓
　　　　　　　　謹　　　　　　　遣

　　　　　　　　　九天捷疾符使楊傑操捧
　　　　　　　　　上　　　　　　　達
　　　箋火德(三境伏魔心章)
元始一炁萬神雷司
　今據(入意)除已奏箋
　天闕省府眞司希
　恩行下宥過消灾外合行
　元降三境伏魔心章告聞者
　　　(空五寸篆符)
右章上啓

南方熒惑君火神祝融君主火閼伯君火部
回禄君火鈴將軍南方火部主火將軍五方
飛火擲火諫火大神掌火書金經大仙火部
判官勝光將軍太歲神君疾速遵奉
符章特運
仁慈冥消厄數眚灾肆赦哀矜自訟之心作
善降祥屏斥鬱攸之變潜祛妖異斷絶火殃
比屋連甍悉安居而樂業消災觧厄處善地
以無虞伸望
真慈曲垂拯濟一如

元降律令
　　年　　月　　日　時告行
　　　　　　　　謹　　　　　　　遣
　　　　　　　　九天捷疾符使楊傑齎捧
　　　　　　　　上　　　　　　　逹
　具位　　　　　(臣)姓(某)承誥奉行
宗師金闕昭凝妙道保仙元君祖
祖師金闕上保清真紫虛元君魏
　　　圓封皮式
三境伏魔心章一通告聞　元始一炁萬神雷司

南方熒惑星君火部神祇　元始一炁萬神雷司封
　　　齎關
元始一炁萬神雷司
　今據(某)請行奏告禳觧火災事今具
　奏狀箋狀各一函上詣
　高元宸照宫(呈進)
　三境伏魔心章一通告聞
　南方熒惑君火部等神前仰煩
　神力捧
　達施行專俟

　感通須至關者
右關
九天捷疾焚炎楊符使
詳事施行謹關
　　年　　月　　日關
具位　　　　　　姓(某)押



道法會元卷之五十四











