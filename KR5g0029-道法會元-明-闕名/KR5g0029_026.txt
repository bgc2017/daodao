










道法會元卷之二十六持三
　清微道法
　　玄靈解厄品
　　　主法
清微宗主眞元妙化天帝
　　　帥班
北極闓陽掌善使者楊汝明
北極啓陰察惡使者耿妙眞
　並天人滿月相天丁寇青服雲鞋一仗劔
　一執楊枝

掌急奏太一天君王震
　天人相王冠朝服
樞靈大神劉洪
總眞使者龔德
　並功曹狀幞頭劉善相黄衣龔惡相紅衣
北極循璇霹靈灌斗暘谷神君張靈
　使者相幞頭黄抺額皂綽袍右手執斧左
　手捧文書
玉部翻解寃結使者顓惡
　黑面蓬頭帶金钴皂袍仗劔赤脚

　　　凈壇符

　　　　　　　　　　　　臣某承誥滌穢

　　　通師符

　　　　　　　　　　　　臣某上香啓告

　　　召將符


　　　　　　　　　　　　玄曹解卮合干仙靈承
　　　　　　　　　　　　(符速降/臣某承誥奉召)
(/)
　　　役將符

　　　　　　　　　　　　臣某承誥策役

　　　通眞符

　　　　　　　　　　　　臣某告行通眞


　　　請降符

　　　　　　　　　　臣某告行詣降

　　　信香符

　　　　　　　　　　臣某上香啓告

　　　默告要訣
師凝神靜坐先念三字密呪格覺正(一炁/七徧)歛

息規中物我兩忘一念初動便是眞人金光
一點起於元宫心中七竅光明上朝泥丸圓
光充滿太虚同體仙眞在内眞人述事若内
視光明澄徹恍惚中如有所得切不可拘泥
執着於事有應無應任其自然善應但於心
之所得目之所見耳之所聞意之所在處主
張即是矣眞人禮謝回光同體内外了然起
身焚解厄符牒念大聖北斗七元君能解疾
病厄焚畢看符灰倒何方以驗吉凶
　　　占吉凶八門圖






　　　歌括
帝座名爲大吉昌仙眞下降病安康天門善
願宜酬賽七日三朝有福祥兌位殺方須有
險血光傷鬼作其殃人門三日須安好報謝
家先却不妨獨有黄泉必定死三朝七日有

恓惶巽方地户留連病急請名醫換藥方生
門病好長延壽鬼路冤家不可當
　　　解厄符

　　　　　　　　　臣某承誥解厄

　　　解厄牒上三符




　　　禮謝符

　　　　　　　　　　臣某告行禮謝

　　　送眞符

　　　　　　　　　　臣某告行拜送

　　　下司命符



　　　安鎭司命符



　　　本命解厄眞符(寫誥文上/所屬本命)
(/)




　(寅/戌)禄(卯/酉)文


　(辰/申)廉(巳/末)武


　午破辅弼

　　　告解厄符上本命式(白紙小書方/函壇外關發)

具位小兆臣某
　右臣照應今據入意等因臣領詞䖍切事干
　利濟不敢抑違謹爲依按大法進呈
　元降度厄眞符上聞者
　　　(空四指篆符)
右符泄自太虚流布三界臣謹志心皈命端
肅再拜上告
當生所屬本命元辰大道君道前恭望
道慈允今所告特賜
㫖命告下本命玄曹太歲煞局合干考校去

處咸令照應俯爲某檢前生今世之姓名宥
故作誤爲之罪業區分塜訟消釋𡨚憎斡運
災躔免剋戰刑衝之厄超甦禄馬致和平安
靖之休開泰命宫增延壽筭仍丐賜降正眞
道炁流注患樞申命天醫仙靈攻除疾證俾
令某所祈咸遂所患早瘳克拜更生以爲效
信干冒
威嚴臣下情不勝激切屏營之至伏候
昭報謹言
　　年　月　日具位小兆臣某上告

　　　　　　　　　謹　　　　　　　　遺
　　　　　　　　　某　　　將　　　操捧
　　　　　　　　　上　　　　　　　　達
　　　可漏式
當生所屬本命元辰大道君(道前)具位小兆(臣)某謹内封
　　　方函式
清微度厄眞符一通謹上詣
上清本命元辰星宫投達具位小兆臣某謹外封
　　　遞關(如常/式)
　　　解厄符牒式(見保病/檢内)

　　　玄靈解厄儀
　入壇默念凈口呪凈身呪
　師滅念存誠上香默祝曰
謹運眞香恭伸禮請九鳳破穢眞官八方大
力威神五方五龍神君破穢局中合干官吏
並請齊降眞炁入此水中助今解穢
　飛九鳳罡于前思破穢眞官乘九頭朱鳳
　吐火入水盂中又思五方五龍吐水入盂
　中次布罡煞眞炁持盂洒凈念凈天地呪
　行凈畢密呪云天無氛穢地絶妖塵冥慧

　洞清大量玄玄精思壇場内外悉化光明
　次凝神三拜上香告通師信香符密呪云
　隆育智次長跪啓告
具位嗣正宗小兆孫某謹運心香恭伸上啓
道經師寳元始萬神清微宗主眞元妙化上
帝太初天君紫宸太華天帝祖師三天扶教
正一靜應顯佑眞君高元清眞紫虛元君太
極仙公孚佑眞君九州都仙太史眞君宗師
金闕昭凝妙道保仙元君瓊室洞清郭元君
福和耀眞傅元君龍光道明姚元君紫英王

惠高元君洞陽上宰清虚華眞人青城山通
惠朱眞人雲山保一李眞人眉山混隱南眞
人丹山雷淵黄眞人西山眞息熊眞人太智
沖和彭眞人洞淵塵外曾眞人浚儀元陽趙
眞人清微靈寳道德正一混元雷霆諸泒啓
教歷代師眞恭望師慈俯垂洞鑒伏念某曩
因慶幸叨佩法階誓濟生民宣揚道化凡有
投懇所合上聞今爲某事臣領詞虔切依教
奉行以今恭依大法奉行符命解寃釋結度
厄消災未敢自專先伸啓告丐憐愚昧特賜

提撕鑒領來悰上聞眞極指命官將顯助神
功庶使行持克臻靈感干冒師嚴某下情無
任虔禱俟命之至謹言
　飛斗蓋頭即便凝神靜念物我兩忘纔若
　意到即運神光作大圓象干前金光充滿
　諸將森列次書玉篆相合念密呪云敦育
　奕告召將符
雷霆號令急如星火十方三界頃刻遥聞一
如元降律令焚香禮請闓陽掌善揚使者啓
陰察惡耿使者太一王天君樞靈劉大神總

眞龔使者霹靂暘谷張神君延生保命度厄
益筭消災散禍扶衰七元神君翻解冤結專
張二使者解二十四厄靈官八門警策報應
大神玄曹列職官屬本佩法籙官將吏兵琳
庭壇靖眞官助道威靈本處土主里社正神
本家司命主者方隅禁忌龍神三界直符四
直功曹見聞糾察翊衛等神聞今召命齊至
壇庭仗此心香普伸供養畢職今爲某投詞
伏爲某事丐依大法解寃釋結度厄消災即
請駐劄行壇各揚厥職司通奏者與其進也

𨽻祇候者汝徃飲哉報休咎於符牒警策之
中解災厄於身命運限之内却凶迪吉輔正
除邪各𨽻攸司咸賛元化一如律令依應施
行疾
　告役將符通眞請降二符次上香告信香
　符密呪曰㷆清焳□煜□□(一炁/七徧)存星眞
　儼然在上次行默告之法密呪曰格覺正
　(一炁/七徧)師存神靜坐朝告如法然後起身置
　解厄牒于碗内以解厄符點火焚之念大
　聖北斗七元君能解某厄至永保道心寧

　次三拜告禮謝符密呪曰完鈞首明宏(一/炁)
　(七/徧)長跪祝曰
臣適來解厄已遂云周伏乞哀憐早垂報效
仰瞻仙仗上返瓊宫褻瀆之愆悉希原宥(臣)
某下情不勝懇切攀戀之至謹言
　告送眞符再拜瞻送叩齒而退



道法會元卷之二十六











