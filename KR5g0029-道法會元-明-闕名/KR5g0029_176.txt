










道法會元卷之一百七十六邙六
　元和遷教府玉册
　　　册曰
和明降中　萬物化被　彌羅上下　音含靈煙
浮黎動休　景光攸徃　中有權明　態佚瑶暢
汎景萬合　俱眞合明　夷阿從導　流布自生
九開七變　還戟異聲　皇中之皇　好昇生明
形歷玄都　攝盟皈容　旣宛光運　飛輝易隆
拂塵化光　邈妙太滌　光景揚威　入於無極
清節攸夷　德於至教　化元太皇　廣運遷教

夷明主者　廣玄翊教　太玄元帥　乗徴歸妙
　右元和册乃眞武眞君嗣教也
　昔化元太皇帝君治廣運遷教元和宫解
　曰命明夷法主廣玄翊大教君監度太玄
　元帥曰昔赤明丈人教戒曰玄黄正炁赤
　明初劫開圖歷今凡五千餘年而乗教竪
　師普度上下八荒内外者吾始以汝嗣吾
　之教興而降降而興莫不從炁之清濁而
　於清濁之中可領上下故聞教者善良進
　鬼妖滅魔王伏又可以登高臨深居處山

　澤自通子宜祕之
　　　玉曆延康符
　　　開天　執符　從吾　四正
　　　御曆　佑聖　所治　太君
　　　三元　天運　天靈　天喜
　　　主者　侍臣　降芒　從化
　　　天睿　子丑寅卯辰己
　　　分治　午未申酉戌亥




　右延康符乃太皇高眞總領元始積劫極
　運玉文山川自進吞佩告服鎭鎖魔王滅
　鬼誅妖破邪立正四府之符先以此爲首
　餘大事用之深妙玄微此不細具自詳自
　進方可見矣
　　　元和遷教府印





　　虛一篇
　　　領祖
　高上玉皇神祖道炁飛華洞虛眞靈是生
　泛清圓天凝滓方地陰陽數極肇啓三明
　回度天常靜鎭川嶽根該品彙威斥邪源
　蕩蕩神功難可勝載
　此高上靈寶虛皇隱玄也高上玉皇之炁
　爲萬眞祖領也積一生三三合成九九炁
　列正品物流形巧妙功深難可云喻唯存

　形審生窮數達變者可要其妙
　　　合神
　屏好惡累絶塵靜觀萬感俱息一毫不彰
　泰定冥冥光明四達明者爲神見者曰性
　神明同虛性徹同幽二者合化結精杳冥
　召攝三光更鍊眞一神功力久德合祖神
　刊簡玉書飛行太霄
　虛能善應曰性無方妙物曰神性洞神明
　合形結空游是者精炁杳冥德合神祖結
　精合神則死生莫變利生濟物者眞業日

　隆苟知領祖則太玄不能自貴縱情肆慾
　流泛迷津者雖道與之俱而化源日逺矣
　調節炁情通達三宫採日華以平旦服月
　華以夜半暮則存斗映照明堂三景停暉
　度契天運然可必形書符引炁已疾立功
　化道消殄魔精佩受太極以威六天天性
　至靜縁炁變情調炁則情釋性平性平則
　其道鄰也天谷絳字下望玄室雲羅眞炁
　内外洞明合契天度方可行神布炁利物
　翼功也其採日月華法祕在玉珮金鐺青

　腰衆經暮卧存斗載于方諸洞玄洲石刻
　之文二者自非調節炁情通達三官者未
　可易行其道不悟領祖所以授之合神未
　造神妙所以授之揖暉棄本逐末取則因
　人
　　　明光
　日月玄斗旋斡化樞飛英秀空合成靈符
　安鎭天地役召鬼神滅落萬精攝御龍虎
　學道相授初不濫傳應運太平靈文漏祕
　得之者宻精勤而行之日圓景方精月圓

　精方景中建五斗合明三光日訣在離月
　訣在坤戌起至辰是謂五斗三訣遍捻召
　降靈芒運辰於子筆聚明輝也日月魁魒
　生化之源也能降靈輝何所不度
　師曰書符之初南向炷香遍捻三訣各引
　靈輝燦煥一室及砂紙等悉令遍覆乃以
　大指運天訣於予位次筆其符日圓景方
　精則先畫一○内方左轉九回念日魂
　十六字則日精可致也月方景圓精次疊
　方内圓○右轉十回念月魄二十四字

　則月神可召也精神混合玄斗建中於日
　月方之右點魁至魒念七字則魁𩲃𩵄䰢
　魓𩳐魒也一字一點以次至魒星向上拂
　筆三光成焉有云日念唵嚩𠯐囉月念唵
　嚩𠯲囉天罡星三頭六臂念唵天帝釋章
　者乃不是三藏之梵音祝言非道典所載
　也若謂驗於人則何較道釋之語以玄科
　所禁祖典所無昩者罔知紊亂教風且法
　爲有度之則也豈可與衆同論之故當去
　彼取此而各全教綱允中謹按上清紫文

　吞日炁法一名赤丹金精石景水母玉胞
　經其法常以日初出時東向叩齒九通畢
　微呪日魂名日中五帝字曰
日魂朱景照韜緑映迴霞赤童玄炎飆象
　呼此十六字畢瞑目握固存日中五色流
　霞來接一身於是日光流霞俱入口中又
　上清紫書有吞月精之法月初出時西向
　叩齒十通微呪月魄名月中夫人字曰
月魄暖蕭芳艶翳寥婉虛靈蘭鬱華結翹
淳金清瑩炅容素標

　呼此二十四字畢瞑目握固存月中五色
　精光俱入口中又月光中有黄炁大如目
　瞳名曰飛黄月五胞之精也能修此道則
　奔日月之仙也
　　　圓　方　左九轉念　方　
　　　景　精　日君諱　景
　　　圓　右十轉念　魁𩲃𩵄䰢魓　
　　　精　月君諱　𩳐魒拂出向
　上去




　　　靈液
　玄洞六虛浸潤萬有玄元太一之精也平
　旦汲之貯以淨器轉四維訣投三光符入
　内宻祝曰
太一玄泉　天地靈津　五英交華　三明停輝
靜鍊百關　臟腑開明　威滌萬邪　正炁黄寧
急急如律令
　呪求者給之先取日華次取月華次想斗

　光鉛簡作三光符投祝水内常安靜處有　
　求者給之
　師曰若蛟蜃魚龍水恠沙鬼等當遏生津
　以梓木簡作符背用太極印潰其所在也
　若木精魑魅浮遊野道小妖故炁鬼疰飛
　尸者當以竹膜作符祝書遣之或用輕紙
　朱書亦可其符大鎭天地八威萬精但恐
　得之者非其眞材行之者純自不備也朱
　砂筆硯印篆符文應法備用之具常須護
　靜勿混塵濁盛則靈氣應濁則邪炁臻旦

　夕清香内外若一丹名潛運我道日隆法
　中所用之物俱潔盛(二字出眞誥中盛/字作淨字讀則靈)
　炁易致不必存筆爲戈鋒而後邪也使内
　外若一觸味清虛雖未昇眞而霄階可冀
　也
　　　信符
　太極神篆虛皇靈符也可以致眞召炁禳
　辟萬兇癸亥終期刻以金玉陽精平篆盛
　以青囊凡用捻上帝訣引罡炁覆之祝云
太極分元肇生九空虛皇御曆招神攝風

妖疰蕩滅德契元宗急急如
上帝律令
　　　太極玉符印(此印即/是玉符)




　右癸亥日内交甲子之癸亥時以神棗木
　二寸五分代其金玉印式
　　相沖篇

　　　考召
　斥檢萬魔六品一法傳教海内賛化闡幽
　鞫聽冥情攝邪皈道
　青眞曰考召有六丁六甲八吏召鬼神之
　文是也今鞫聽冥情召治幽昩者於考召
　爲六品之末非斥檢萬魔之大宗也有以
　考爲拷以召爲照以考邪爲考鬼之歸也
　歸乎眞宅又焉能考照之若則洞逹幽冥
　知鬼神之情狀考何其漏也學者於秋分
　北向啓詞誓盟洗心不復再犯告達玄靈

　請降四直陰相生途用資眞業當考召之
　時手捻總目子訣呪曰
太陰化生水位之精虛危上應龜蛇合形
周行六合威攝萬靈無幽不察無願不成
劫終劫始翦伐魔精救護羣品家國咸寧
敢有小鬼欲來現形吾目一視五嶽摧傾
急急如律令(取罡氣覆/身隨施用)
　訣曰坤爲考子爲縛兌爲枷中指中節爲
　控離爲鎖辰爲捉卯爲現形右手離文爲
　遣用此八訣引罡炁用召直符乃四直能

　使幽魂即物現形因人致詞保厄安危濟
　生度死凡行元和考召當於秋分日北向
　悔過然後關啓玄靈請降年月日時四直
　眞吏輔道闡幽用此八訣也不用祝訣自
　然合符勿謂簡略取諸繁語妄若冥昩慮
　快俗情以違太上敷布道眞濟生度死之
　意
　　　鎭禳
　夏月數視四方若雲炁勃鬱内有青黄黑
　赤之色則運炁逆戾水精乗以興妖時降

　氷雹惡風損物之兆也當啓
　虛皇上帝捻左手午位引熒星三芒下注
　絳宇煥若赫日次閉炁以丹筆點左手大
　指根節點訖以大指轉四維引罡炁捻四
　指上節過亥復以大指運於辰乃閉息禹
　步祝曰
虛皇上帝　回運三辰　熒晶欻啓　驅蕩妖氛
明宫正炁　蜃邪匿形　蕩蕩元化　天地咸寧
　祝畢通息引天罡炁向雲吐之存炁激芒
　披廓雲霧則運炁應平水精墮地雲炁者

　青黄主狂雹黑赤主惡風夏月數視之見
　當鎭穰如前法也運上節於辰則以大指
　自四指上節直晝過自亥畫辰引罡炁捻
　閉炁禹歩也
　師曰若夏至日色雲現於四方不可禁呪
　乃高眞出游所以乗三素也其驗風雹視
　黑雲中見青黄炁光映蜿蜒若盤屈是夜
　或月光應雲亦有五色宜詳審之
　　　滌燔
　赤妖騰熾火疰作殃焚蕩丘林及人所止

　者當啓聞
　玄眞丹筆陽目旺炁自覆引罡炁臨子運
　子至離於四指甲下閉炁叩齒禹歩南面
　引辰星五炁噀水云太白子攝火殃乃吐
　辰星芒遍覆丙丁之地則火殃伏形炎熾
　匿影陽目應謂左手大指上節陽監目也
　旺炁覆之則四季所旺也或取日時旺炁
　覆身爲鎭禳宗領引罡臨子亦是先轉四
　維用罡訣取炁然後運入所用之訣四維
　之法前云捻午位引熒星芒今引辰星者

　謂捻子訣時先引之然後運訣過離並四
　指甲下叩齒禹歩望火噀水也念呪訖乃
　吐辰星之光猶黑雲覆於丙丁之地則火
　殃應散火殃非火德之精法可滅禁也俗
　人誤聞鄭有祝禳之祝則火德降災鄭穰
　回禄若洗滌侈心今人反咎火德
　　　融氣
　土運過以青繒作三光符鎭戊金運過以
　赤繒作符鎭庚水運過以黄繒作符鎭壬
　木運過以白繒作符鎭甲火運過以皂繒

　作符鎭丙乙丁巳辛癸以隨方色繒作符
　鎭中央則四炁合融民物阜康甲内戊庚
　壬臨申子辰寅午戌則爲五運太過乙丁
　巳辛癸臨亥卯未巳酉丑則爲五運不及
　若天符歲會運炁相比者不在鎭穰之限
　作符取大寒初炁啓
　上眞召天醫功曹投于一境之地則年穀
　屢豐矣
　　　齊運
　水逢四土啓歲元木德於卯日木逢巳酉

　啓火元熒惑於午月午日火逢申子啓土
　元鎭星於未月未日土逢亥卯啓金元太
　白於申月申日金逢寅午啓水元辰星於
　子月子日以方色幣作三光符鎭之雖厄
　會元辰災癘不作水逢四土者謂水命之
　人炁運推遷逢辰戌丑未或以納音水衰
　爲旺色所尅則於是卯年卯月卯日啓歳
　元木德以青色幣作三光符佩之若水旺
　土旺則不必禳也餘皆以五行推究各啓
　其星兼用六炁運儀祈五常之精以禳厄

　
　會佩服三光者尤佳
　　　制邪
　治腎病則捻未訣引歳星九芒覆脾
　治肝病則捻酉訣引熒惑星三芒覆肺
　治心病則捻子訣引鎭星十二芒覆腎
　治脾病則捻卯訣引太白星七芒覆肝
　治肺病則捻午訣引辰星五芒覆心付三
　光水未爲土鬼故腎受病者捻未訣引歲
　星九芒覆脾閉息亦九通如木九火三金
　七水五土十二息星芒亦隨其數假令捻

　未訣當轉四維先捻卯文引歲星芒然後
　捻未存覆脾也此祝由己疾非全正炁者
　曷能之
　　　盟格
　傳元和册者𣃔五辛葷血揖景味玄散思
　貞明棲神淡域然後齎雲錦之文誓盟三
　官平等運心利巳濟物功充道備隨業進
　昇倘違禁科以身謝冥考良由自作勿咎
　道師旣聞
　三官須擇奇人得其人則道不虛行教綱

　流逺非其材則神不啓運冥責日深



道法會元卷之一百七十六





