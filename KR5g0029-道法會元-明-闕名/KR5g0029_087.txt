










道法會元卷之八十七縻五
　先天雷晶隱書
　　　步罡變神呪
玉樞神罡奉教眞王破地召雷誅伐兇殃五
雷使者速降壇場隨吾呪敕起遣不祥關啓
五部大降威光注我神形太上有章妖邪滅
盡鬼道消亡急急如律令
律令大神風火之尊雙膊巨翅飛遊乾坤斬
妖吞孽縛鬼收魂致雨倏忽作晴頃分隨呪
隨召來降巽門急急如律令

　呪畢存歘火元師部領辛張二帥雷公電
　母風伯雨師五方蠻雷巽户將吏八卦雷
　神乘青紅黄三色火光眞炁霹靂自巽下
　降吸布壇内次祝云
仰汝帥將雷神赴壇應吾行持隨身立教隨
炁應眞急急如律令
　次存身在前三炁中
緑水秋波湛湛清
　步九宫罡云履天英度天任倚天柱抱天
　心過天禽倚天輔望天衝入天内出天蓬

　即結跏趺坐於地上離九天蓬星上兩手
　握拳就以二大指掐亥文眼晴上視以鼻
　口吸上腎炁入心交合眼晴看上而閉炁
　自然引得腎炁上合於心却升華池舌根
　下自有津液就以灌漱三十六口常存神
　水清澄
千斤劒刃背頭輕
　兩手握固按膝堅如重千斤想筋脉皆通
　却摇擺腰背兩三次引神水自夾脊動轆
　轤上至泥丸謂之運入頂

傍河楊柳風吹倒
　低頭揺動頭頸數次次存爲天柱倒運天
　池水即泥丸水下入喉至十二樓入三關
　即三田爲天柱柳星在天池那屬頂邊也
　令低頭摇動頭頂吹是河邊之柳樹爲風
　吹倒
抱得嫦娥也不驚
　以兩手相叉就腹臍下兜定存神水灌注
　五臟不得泄於下也又存心中姹女乃心
　中眞水旣兩手兜定便是抱得不驚也

白時白如天上雪
　以兩手輪十二訣歸雷局辛君(丑)雷公(寅)
　電母(申)風伯(巳)雨師(亥)東方蠻雷馬(卯)南
　方蠻雷郭(午)西方蠻雷方(酉)北方蠻雷鄧
　(子)中央蠻雷田(中)張使者(亥)歘火(中)再勒
　歸亥土成局口中嘘炁成風场炁成雲仍
　存所吐風雲自坎至兊過巽震混合天上
　風雲雷兵在兊屬西白故云
紅時紅似猩猩血
　兩手雷局存舌爲雷斧膽爲霹靂心爲鄧

　帥膽爲辛帥腎爲張帥五臟爲五雷却存
　鄧帥乘赤炁下腎宫謂之陽炁下降張帥
　乘黑炁上於心宫謂之陰炁上騰如此升
　降三次陰陽擊剥成雷却入於脾閉炁而
　目視頂上自然引得腎炁上心閉炁閉目
　自然覺得心炁下腎次存五方蠻雷各乘
　五臟之炁俱入於脾霹靂大神與使者乘
　膽炁又入脾中凝結如橘轉旋不已轉至
　下丹田則謂之混合三宫復轉至中丹田
　謂之中理五炁五炁轉動衝上泥丸謂之

　混合百神却要把雷局從兩腎堂掩定循
　兩脇上至兩耳就以局掩耳令耳中炁作
　聲爲雷目閃三次爲電叩齒一聲爲霹靂
　如無作用但自亥勒至巳不必拍散有作
　用却以局當胷拍散存三帥及五雷霹靂
　大神巽户將吏八卦雷神衝上頂門而出
　雷電霹靂風火交衝與所召天雷混爲一
輕時輕似空中塵
　存身中雷神旣出則自身輕了却兩手掐
　中指中文集脾宫守衛神舍非止心也

重時重如千斤鐵
　存所出雷神旣與所召天上雷神混合各
　受雷霆眞炁了兩手却把雷局收集所出
　之雷神再自頂門歸鎭雷堂則一身重實
　如千斤
織女四哥
　乃二十八宿中女土蝠即鄧帥也
勾婁吉利登僧得色
　此八字乃八卦雷名存欻火領八卦雷神
　在身之左右侍衞手足至八柱骨也此是

　八方雷神之寄載如有作用則於此入都
　天雷公擊剥呪兩手雷局相合下座存雷
　神擁從吾身
急急如雷霆歘火律令
　如有作用則持令上壇焚三帥符再念擊
　剥呪一遍存所出雷神混合隨意作用行
　持如無作用但是煉將則駐劄雷堂之内
　候有事方發出仍不持令上壇之類但下
　座時要運神
　　　都天雷公呪

都天雷公呼雲震風(呼爲風/一爲雲)青雷赤炁(取炁/混合)
(存木/生火)洞按九宫赤雷白炁(存火/尅金)上遊上穹白
雷黑炁(存金/生水)下沈玄酆黑雷黄炁(存士/尅水)太極
元沖黄雷青炁(存木/尅土)徧滿虚空周天火界炎
赫威風與神混合與炁俱通角箕斗軫張翼
急衝何神不伏何鬼不從逆吾者死從吾者
豐北靈黑歷九醜紫童風伯雨師驅雷飲風
雷火到處萬鬼滅蹤急急如上清雷火律令
　　　都天雷公擊剥呪
都天雷公呼雲震風青雷白炁唵勾底囉那

(肺炁入肝/金尅木)洞按九宫赤雷黑炁刀底利那(腎/炁)
(入心水/尅火)上遊上穹白雷赤炁雲風俱那(心炁/入肺)
(火尅/金)下遊玄酆黑雷黄炁舍蘇魯那(脾炁入/腎土尅)
水太極元沖黄雷青炁曇迦青那(肝炁入肝/木尅士)
徧滿虚空周天火界炎赫威風與神混合與
炁俱通角箕斗軫張翼急衝何神不伏何鬼
不從逆吾者死從吾者豐北靈黑歷九醜紫
童風伯雨師驅雷飲風雷火到處萬鬼滅蹤
急急如
上清雷火律令

　　　本郎呪(白王蟾/註觧)
乾晶瑶輝玉池東
　乾者亥方也西北之地爲天門天中之晶
　乃瓊華瑶輝之境梵炁之上玉符之中有
　玉池東際乃空洞之城是雷神所居之所
　也
盟威聖者命青童
　九天有無極盟威眞人乃聖者也眞人行
　號令召命東方蠻雷神將姓朱名青童
擲火萬里坎震宫

　擲火萬里乃雷神之威也流鈴八衝乃電
　母之權也自坎至震乃自北而東也地從
　東北而生故東北乃雷神之宫故易曰雷
　在地中復也
雨騎迅發來大濛
　雷車雨騎風駕雲軿皆雷神之部從也奮
　迅自空中而來故曰來大濛也
木郎太乙三山雄
　太乙碧玉之府乃木郎皓靈神君居其左
　主祈雨瑞華東靈神君居其右主祈雪左

　宫有三山右宫有四壘木郎乃太乙府左
　右三山之雄神也
霹靂破石泉源通
　雷神以雷槌雷斧破石通其旱涸之泉源
　也
坤震巽上皓靈翁
　坤屬西方震屬東方巽巳屬東南以西方
　之金尅東方之木以東方之木生南方之
　火以南方之火生中宫之土土能尅水水
　師乃皓靈翁也歘火神君居西方辛君居

　東方邵陽雷公在南方五方蠻雷會於玉
　樞府之中宫玉樞乃斗樞也斗中有都水
　使者乃皓靈翁也是故激厲如是
猛馬四張歘火衝
　雷神四方馳猛馬中宫歘火飛空下乃雷
　呪中語也
流精鬱光奔祝融
　水神名玄溟字流精雨神名漭滉字鬱光
　火神名回禄字祝融以水神雨神驅奔火
　神也

巨神泰華登雲中
　泰華乃東嶽上卿巨神乃西嶽白虎神君
　也奔逐於雲中也
黑旛皂纛揚虚空
　黑旛皂纛狀似陰雲飛揚虚空霈然下雨
掩曦蒸雨屯雲濃
　屯聚濃雲掩隱炎曦釀陰雨也
閼伯撼動崑崙峯
　南方熒惑星君下有閼伯神君撼崑崙之
　山頂者有天河也此言火神動山嶽傾天

　河也
幽靈翻海玄溟同
　水神名玄溟波神名翻海江神名幽靈此
　言波神用力與江神用力而水神一同用
　力行雨也
馮夷鼓舞長呼風
　六波天主帝君乃馮夷也鼔舞長呼起風
　雨也
蓬萊弱水興都功
　蓬萊有都水使者弱水有都功使者

龍鷹捷疾先禦凶
　雷府有火龍之車火鷹之騎先禦凶災也
朱髮巨翅雙目瞳
　歘火律令鄧天君有朱髮兩畔肉翅兩目
　重瞳
雷電吐毒祛五龍
　雷公電母吐威毒之炁驅五海之龍
四溟靉靆羅陰容
　四海黯靄森羅陰色
一聲四海改昏蒙

　霹靂一聲則四海之内改炎熱而爲昏蒙
雨陣所至川流洪
　雨陣如騎飛空而至川流洪水
金光流精斬旱虹
　金光流精乃西南雷神人首神身仗火劍
　斬螮蝀也
洞陽幽靈召靊□
　洞陽幽靈乃東北雷神人首魚身號召
　神靈窿也
玉雷皓師變崆峒

　玉雷皓師乃東南雷神人首龜身變黑陰
　之色滿雷府崆峒之城也
虚皇泰華掃妖蟲
　虚皇泰華乃西北雷神人首蛇身掃爲旱
　之妖蟲
群梁玄黄號前鋒
　群梁玄黄乃風神也風勢號爲雷陣之前
　鋒也
祠泉恣蜃威天公
　祠者禱也泉者龍潭也恣者縱也蜃者蛟

　虬也威天公者施行天公之威也
歘火律令翻穹窿
　歘火鄧元帥飛衝於穹窿虚空之表
鞭擊妖魅驅蛇蟲
　旱魃旱妖乃爲旱之鬼魅異蛇怪蟲乃倦
　晦之隱龍
勾婁吉利炎赫蹤
　勾婁吉利之言在雷府乃火龍之字言火
　龍炎炎赫赫之蹤事見方丈王侍宸紫微
　雷書

登僧澤賾悉聽從
　登僧澤賾之言在雷府乃火車之字言火
　車元帥聽五雷之號令事見方丈侍宸雷
　書中
織女四哥心公忠
　織女四哥之言在雷府乃霹靂大仙其心
　公忠爲民祈雨
輔我救旱功勛隆
　雷電風雨之神助吾救旱按法書云救旱
　一次功陞一階准活一百二十人大旱過

　兩旬陞三階
赤鷄紫鵝飛無窮
　唐天師葉法善雷書中有赤鷄紫鵝之符
　投於東南水甕中誦木郎呪可致雨事見
　方丈法書
攝虐縛崇送北酆
　攝虐龍縛旱崇送北陰之天獄以考亢旱
　之咎
敕紫虚元君降攝急急如火鈴大帥律令
　紫虚元君乃玉樞使者火鈴大帥乃閼伯

　神君也
　　　三十六雷名
五帝雷公　陰陽雷公　四令雷公
六甲雷公　霹靂雷公　發水雷公
八風雷公　十雨雷公　六道雷公
掣電雷公　興風雷公　行雨雷公
五嶽雷公　四瀆雷公　八節雷公
六候雷公　大川雷公　溪谷雷公
江河雷公　四海雷公　鳴鼓雷公
轟輪雷公　火車雷公　火輪雷公

移山雷公　走石雷公　興雲雷公
洒雨雷公　行雪雷公　布霜雷公
打瘟雷公　驅邪雷公　光明雷公
黑暗雷公　破廟雷公　火印雷公


道法會元卷之八十七














