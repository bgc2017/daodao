










道法會元卷之五十二操七
清微驅蝗文檢品
奏玉帝(上三境伏魔心章)
具位(臣)姓(某)誠惶誠恐稽首頓首百拜
上言(臣)奏據(某)處某投詞切念某等務農
爲本以食爲先于兹春夏之交黍稷方秀
遂有蟲蝗之盛苗稼多傷恐以下愚積愆
所致非資
法力曷遂秋成是用皈投求爲禳遣(臣)領
詞虔切謹爲依

法告行
符命委請
雷君監同土神特爲驅遣未敢自專除已
貢發箋狀仰投
師省面奏外謹遵
元降拜呈
三境伏魔心章奏聞者
空三寸篆符
右章泄自太虚流布三界(臣)謹端肅志心百
拜上奏

號令雷霆玉皇大天尊玄穹高上帝(玉陛下)
恭望
天慈赦(臣)僣冒即賜
敕命降付三省宣告三界昭示十方風雷雨
部城隍社稷里域土地等神合干去處咸令
照應特爲本境人民
原赦深愆重罪回旋劫運凶年消弭灾傷恊
成豐兆
宣降神烈陽雷神君苟留吉陰雷神君畢宗
逺霹靂昌陽閃爍王彬昊周二使者風雷雨

部等神一合下赴當境督勒城隍社稷里域
土地等神即便鼓以雷霆潤以風雨去其螣
蠈及以螟蟊使多稼之復生庶烝民之蒙惠
下副有秋之望上昭
大造之仁(臣)干冒
天威下情不勝戰懼之至謹具章
奏以
聞伏候
敕㫖
年月日具位(臣)姓(某)上奏

謹遣
九天捷疾符使楊傑操捧
上達
奏九宸(上紫皇上道心章)
具位(臣)姓(某)誠惶誠恐稽首頓首再拜
上言臣奏據入意臣領詞䖍切未敢自專
除已拜上章書上聞
昊天金闕請
恩施行外謹遵
元降進呈

紫皇上道寳章上聞者
(空五寸篆符)
右章泄自太虚流降三界(臣)謹志心端肅再
拜上奏
高上神宵南極長生大帝
東極青華大帝
九天應元雷聲普化天尊
九天雷祖大帝
上清紫微碧玉宫太一大天帝
六天洞淵大帝

渌波天主帝君
九天可韓司丈人眞君
九天採訪使眞君(陛下)恭望
天慈赦(臣)僣冒即賜頒降
敕命付省府宣告
九霄諸天臺館府閣告下
九天三界十方風雷雨部城隍社稷里域土
地等神合干去處咸令照應特爲本境人民
原宥深愆重罪回旋劫運凶年消弭災傷恊
成豐稔

宣降上清神烈陰陽苟畢二雷君霹靂昌陽
閃爍王昊二使者風雷雨部等神一合下赴
當境督勒城隍社稷里域土地等神即便鼓
以雷霆潤以風雨去其螣蟹及以螟蟊使多
稼之復生庶烝民之蒙惠下副有秋之望上
昭
大造之仁(臣)干冒
天威下情不勝戰懼之至謹具章
奏以
聞伏候

敕㫖
年月日具位(臣)姓(某)上奏
謹遣
九天捷疾符使楊傑操捧
上達
申九司(上葛梵洞章)
具位姓(某)
申爲(入意)領詞虔切未敢自專除已拜上
章書上聞
昊天金闕九宸玉陛請

恩照應施行外謹遵
元降進呈
元始一炁萬梵洞章上聞者
(空五寸篆符)
右章泄自太虚流降三界謹謹志心上告
玉府判府眞君
玉府左右侍中
玉府左右僕射
天雷上相眞君
玉樞使相眞君

斗樞上相眞君
上清司命玉府右卿
五雷院使眞君
雷霆都司元命眞君(聖前)恭望
聖慈允今所申特降
聖㫖告下合屬眞司及五雷二院三司風雷
雨部咸令照應特爲本境人民
原赦深愆重罪回旋劫運凶年消弭災傷恊
成豐稔
㫖命雷霆官屬神烈陰陽苟畢二雷君霹靂

昌陽閃爍王昊二使者風雷雨部等神一合
下赴當境督勒城隍社稷里域土地等神即
便鼓以雷霆潤以風雨去其螣蟹及以螟蟊
使多稼之復生庶烝民之蒙惠下副有秋之
望上昭
大造之仁干冒
聖威下情不勝惶懼俟
命之至謹狀
年月日具位小兆姓(某)狀申
箋魏元君

具位(臣)姓(某)稽首再拜
上言(臣)謹據(入意臣)領詞虔切未敢自專謹
具章奏二函敢乞
師慈轉闕
泰玄都省特賜謄奏
昊天玉皇上帝(玉陛下)
高上神霄玉清眞王九宸上帝(闕下臣)謹具
箋狀端拜上啓
祖師高元宸照法王清眞紫虚元君(道前)恭
望師慈俯念宗枝允俞奏懇或恐章奏謬誤

語句無倫行列不端不合
玄範就乞
哀憐削治正定必使上合
天心毋令遣却仍乞不以他類章奏進達敢
希速應即賜
面奏
三天金闕九宸玉陛請頒
敕㫖降付三省宣告三界昭示十方風雷雨
部城隍社稷里域土地等神合干去處咸令
照應特爲本境人民

原赦深愆重罪回旋劫運凶年消弭灾傷恊
成豐稔次丐
宣告雷霆官屬神烈陽雷苟神君陰雷畢神
君霹靂昌陽閃爍王昊二使者風雷雨部等
神一合下赴當境督勒城隍社稷里域土地
等神即便鼓以雷霆潤以風雨去其螣蠈及
以螟蟊使多稼之復生庶烝民之蒙惠下副
有秋之望上昭
大造之仁干冒
師嚴(臣)下情不勝惶懼俟

命之至謹狀
年日具位(臣)姓(某)狀啓
謹遣
九天捷疾符使楊傑操奉
上達
家書祖元君
□□□□孫姓某即日再拜書上
宗師金闕昭凝妙道保仙元君(幕下)某草芥
微生雷霆小吏上叨接引獲侍班行夙夜兢
惶無由補報今據入意未敢自專除已拜進

章書奏聞
天闕宸廷師省合屬眞司希
恩施行外重念某德薄任重過著功微不足
以感召
眞靈消禳灾害非資
啓迪曷遂顯揚謹具家書上聞伏乞
師慈俯念宗枝垂憐後學即賜轉聞清微開
基演派歷代師眞保奏
天闕宸廷請降
敕㫖宣告三界昭示十方風雷雨部城隍社

稷里域土地等神合干去處咸令照應特爲
本境人民
原赦深愆重罪回旋劫運凶年消弭災傷恊
成豐稔
㫖命神烈陽雷苟神君陰雷畢神君霹靂昌
陽閃爍王昊二使者風雷雨部等神一合下
赴當境督勒城隍社稷里域土地等神即便
鼓以雷霆潤以風雨去其螣□及其螟蟊使
多稼之復生庶烝民之蒙惠下副有秋之望
上昭

大造之仁冒瀆
師嚴伏冀
原宥不宣
年月日具位嗣𣲖孫(某)書上
謹遣
九天捷疾符使楊傑操捧
上達
開天符誥
元始一炁開天通三界玉符
恭準

元降道㫖符文所至三界咸遵萬神侍衛
奏入天門
空三寸篆符
右符謹請
天闕掌關諸君三界主者準此證應毋得稽
滯速達
帝廷立俟
昭報一如
天信
年月日時告下

謹遣
九天捷疾符使楊傑操捧
傳告
具位姓(某)承誥奉行
宗師金闕昭凝妙道保仙元君祖
祖師金闕上保清眞紫虚元君魏
逓牒
元始一炁萬神雷司
今據爲蟲蝗害稼皈投驅禳事謹具
三境伏魔心章一通

紫皇上道寳章一通箋狀一方函上詣
高元宸照宫(進呈)
元始一炁萬梵洞章一通上詣
雷霆九司眞君聖前(進呈)家書一封上詣
金闕昭凝宫(進呈)
元始一炁開天通三界玉符一道告聞
天闕掌關諸君三界主者前憑此照證不
請邀滯徑奏
帝前專仗
神威速爲傳達守待

恩命頒下施行凡歷雲程嚴加防護若有
妖魔遏截者就便攝赴所在有司依
律治罪以明
天憲事干濟衆非比泛常星火奉行立俟
昭報湏至牒者
右牒請
九天捷疾焚炎楊符使
詳事施行謹牒
年月日牒
具位姓(某)押

符牒二使者
元始一炁萬神雷司
恭準
元降道㫖玉符所至雷霆奉行今據(入意)
除已拜上章書奏聞
天闕宸陛師省合屬祈
恩施行外合行
元降符章告下者
(空五寸篆符)
右符牒請

霹靂昌陽閃爍王昊二使者仰速遵承即便
會同本差
天將風雷雨部合干神員督勒當境城隍主
者社稷里域土地等神一合戮力鼓以雷霆
潤以風雨去其螣蠈及以螟蟊逺離他方絶
滅蹤跡毋令遺類有害禾苗使多稼之復生
庶烝民之蒙惠用副有秋之望廣昭
大造之仁非比泛常事干濟衆幸毋稽滯星
火奉行一如
玄科律令

年月日時告下
具位(臣)姓(某)承誥奉行
宗師金闕昭凝妙道保仙元君祖
祖師金闕上保清眞紫虚元君魏
牒皮
符牒
元始一炁萬神雷司封
霹靂昌陽閃爍王昊二使者
符誥二雷君
元始一炁萬神雷司
恭準

元降道㫖玉符所至雷霆奉行(入意)除已
拜上章書奏聞
天闕宸陛師省合屬希
恩施行外合行
元降符章告下者
(空五寸篆符)
右奉
玉符速召
上清神烈陰陽苟畢二雷君仰速遵承
告會雷霆主令大神鄧天君正令大神辛天

君行令大神張天君昌陽閃爍王昊二使者
本風法籙官將吏兵一合下降督勒當處城
隍主者社稷土地里域等神一合戮力鼓以
雷霆潤以風雨去其螣蠈及以螟蟊逺離他
方絶滅蹤跡毋令遺類有害禾苗使多稼之
復生庶烝民之蒙惠用副有秋之望廣昭
大造之仁非比泛常事干濟衆幸毋稽滯星
火奉行一如
玄科律令
年月日時告下

具位(臣)姓(某)承誥奉行
宗師金闕昭凝妙道保仙元君祖
祖師金闕上保清眞紫虚元君魏
封皮
符牒
元始一炁萬神雷司封
上清神烈陰陽苟畢二雷君
檄城隍
元始一炁萬神雷司
恭準

元降道㫖玉符所至萬神奉行違者斬尸

急急如
律令今據(入意)除已拜上章書上聞
金闕宸陛師省合屬希
恩照應外合行
符檄者
(空三寸篆符)
右奉
符檄速召某府城隍主者仰速遵承行下所
屬司局及管下州縣某處地分鄕坊里域社
令英烈土主神祠咸令照應特爲當境人民

檢會平日所犯深愆重罪並體
太上寬恩悉從原宥開以自新躬親領集所
部精兵猛騎合屬諸廟英烈神祇前來某處
地分迎同本差
天將雷神一合戮力鼓以雷霆潤以風雨去
其螣蠈及以螟蟊逺離他方絶滅蹤跡毋令
遺類有害禾苗使多稼之復生庶烝民之蒙
惠用副有秋之望廣昭
大造之仁非比泛常事干濟衆幸毋稽滯星
火奉行一如

玄科律令
年月日時告下
具位(臣)姓(某)承誥奉行
宗師金闕昭凝妙道保仙元君祖
祖師金闕上保清眞紫虚元君魏
檄皮
符檄
元始一炁萬神雷司封
某府城隍主者前
檄里社
元始一炁萬神雷司

恭準
元降道㫖
玉符所至萬神奉行違者斬尸急急如
律令今據(入意)除已拜上章書奏聞
三天金闕九宸玉陛師省合屬祈
恩照應施行外合行
符檄告下者
(空三寸篆符)
右奉
符檄速召某地分所屬土主里域社令土地

等神所耕諸處田土鄱官主者仰速遵依咸
令照應特爲當境人民檢會平日所犯深愆
重罪並體
太上寛恩悉從原肴開以自新躬親統集所
部陰兵猛騎合干神員前來某地方迎同本
差
天將雷神一合戮力鼓以雷霆潤以風雨去
其螣蠈及以螟蟊逺離他方絶滅蹤跡毋令
遣類有害禾苗使多稼之復生庶烝民之蒙
惠用副有秋之望廣昭

大造之仁非比泛常事干濟衆幸母稽滯星
火奉行一如
玄科律令
年月日時告下
具位(臣)姓(某)承誥奉行
宗師金闕昭凝妙道保仙元君祖
祖師金闕上保清眞紫虚元君魏
封皮
符檄
元始一炁萬神雷司封

士主某廟主者前(投落)



道法會元卷之五十二







