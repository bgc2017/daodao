










道法會元卷之八十六縻四
　先天雷晶隱書
　　　祈禱行持
伏以大道難名孰起方隅之限眞元純若本
無清濁之分今將契妙理於先天必合歛神
機於萬有庶使邪魔束首道炁長存少彰一
動一靜之關用假五炁五行之水至大無外
何妖不摧謹請日華流晶月液浮光羅刹功
曹通眞使者靈寳符命神吏九鳳破穢仙官
觧穢局中一行官將各各運玄初之水軸起

天外之恩波助我行持蕩除魔穢兹水也德
冠五行功滋萬物爲九天之雨露作四海之
波濤聖人出而黄河清王道平而泉源湧遍
洒法壇内外掃除魔穢清明一滴纔沾十方
俱潔眞科有呪謹用宣揚
　(衆□凈口呪凈身呪法師默呪云)
道祖一炁大梵飛騰清華景明與道合眞急
急如
元始上帝律令
　呼中宫祖炁衝天門却□凈天地呪至中

　山神呪即叩齒念
唵摩尼黑歷赤虚嗚
　口誦爲中山神呪手書水中爲元始玉文
　洒凈然後取天門金光炁罩壇念呪曰
金光掣電吒
　存天門金光鬰勃中有一字金書然後召
　功曹傳奏
出乎震齊乎巽陰陽不測之謂神順乎天應
乎人來往無窮之謂聖元始一炁都督雷府
行壇焚香告召雷司直日奏事功曹使者直

日傳香奏事神員當境土地里域正神恭願
雲生足下劒佩腰間纔聞召請之音即降雩
壇之下適伸扳請想沐來臨情悃披宣惟神
聦聽宣意向伸情悃已對披宣諒沐聰明諦
聽而往仰煩傳兹情悃啓奏
帝眞師尊雷霆雨部十方三界四府萬靈普
降雩壇鑒兹祈禱毋違頃刻速爲通傳吾在
行壇立候回報
　師長跪三上香啓聖
伏以天鑒不違厥靈濯濯帝臨毋二夕惕虔

虔捻土傾心披雲稽首具位(臣某)誠惶誠恐
稽首頓首再拜謹運眞香遥空上啓
帝師先天無極大道生一始祖太易水火鴻
濛混沌元陽上帝浮黎元始天尊祖師先天
混沌自本自根生天生地生佛生仙太初玄
元鐵師上帝先天太極開明三景黍珠說法
無量度人掌教萬法天師太上開天執符御
曆含眞體道金闕至尊玉皇上帝南極勾陳
天皇大帝北極星主紫微大帝承天效法后
土皇地祇聖師高上神霄玉清眞王長生大帝

東極慈尊青華大帝九天應元雷聲普化天
尊九天雷祖大帝上清紫微碧玉宫太乙大
天帝六天洞淵大帝渌波天主帝君可韓司
丈人眞君九天採訪使眞君梵炁法主斗罡
天后摩利支天大聖北斗九皇星君南斗六
司星君東西中三斗星君天罡大聖主雷眞
君河魁大聖主霆眞君三元三品三官大帝
北極天蓬天猷翊聖三天上帝萬法教主玉
虚師相玄天上帝三天扶教泰玄上相眞君
太極仙翁天機使相眞君高明大使天樞内

相眞君僉書雷霆三省使相眞君雷霆玉府
判府眞君玉府左右侍中眞君左右僕射眞
君天雷上相眞君玉樞使相眞君斗樞上相
眞君上清司命玉府右卿五雷院使眞君雷霆
都司元命眞君諸司府院主法高眞玄門傳
道華陽正陽純陽帝君海蟾紫陽杏林眞人
紫賢泥丸海瓊眞人雷霆啓教火師白洞靈
安眞君金闕侍宸靈惠沖虚通妙眞君三十
代天師虚靖玄通弘悟眞君先天風雷雨部
尚書一元無上眞人祖師上官二三弘道先

生祖師高明君洞明大法師宗師雲中散仙
顛嵩眞人諸階道法古今傳道授業歷代宗
祖經籍度師列位眞人一炁分眞主雷炎帝
天君一炁節制主壇青帝天君一炁掌令雷
霆飛捷使者嘯命風雷使者太乙鐵甲使者
神霄驅雷霹靂程元帥九州烈雷蔣使者先
天五炁雷神五方蠻雷使者五方斬勘使者
五方妖雷使者四聖雷神神霄三十六司雷
神地祇三十六院雷神七十二司殺伐官將
直季直節雷神三五邵陽八靈八猖一切雷

神先天三五火車鐵面雷公王元帥天心地
司起煞猛吏太歲殷元帥雷府管打不信道
法伐邪巫朱將軍神霄如意玄壇趙元帥酆
都忠勇馘魔關元帥地祇昭武温元帥(某)靖
行壇合壇天雷酆嶽諸司官將助道護法正
神吏兵地水嶽瀆眞宰山川溪源潭洞龍神
本府本縣城隍本里社令主者諸宫十廟迎
風接雨神祇衛壇傳奏直日香官功曹騎吏
盡虚空法界無量聖賢恭望
洪慈俯垂降鑒伏想寂無所寂感而遂通玄

之又玄洋乎如在超越先天一炁之外不離
三壇同墠之中與世推移知臣感激先安寳
座次獻香茶
恭惟先天無極主法高眞惟時上帝發先天
無極之玄機澤于下民裸大地長春之黑黍
以介景福允執厥中無任寅恭開壼初奠
恭惟先天啓教諸大師尊伏聞清爲聖濁爲
賢薄奠祭天之美禄師所存道所守庸叨濟
物之殊恩祀事孔明懋敬厥德少淹師馭亞
奠拜陳

恭惟雩壇係叩一切靈祇伏聞三杯通大道
秉救世之樞機一炁轉洪鈞合回天之造化
心乎愛矣神其享之無任恭虔酌陳終獻
伏以仰大德之恢恢道則高矣布小心之翼
翼天必鑒之輙控丹衷上干玄造臣今奉爲
某鄕貫某人投詞伏爲本境自某月以來雨
澤愆期亢陽爲虐田疇乾涸禾稼焦萎衆志
憂惶無方控告投丐臣行持祈求雨澤事臣
領詞難抑法在濟人謹卜良辰恪遵師範發
行墨牘請降天恩擇地建壇召雷致雨今當

登壇吿行符檄委命
先天一炁五雷飛捷報應張珏使者副帥張
雲張亞五方雷神合屬官將承傳號令依應
施行未敢擅專先當啓敬重念臣身居五濁
道隔兩塵是爲末學之夫罔究先天之㫖輙
陳懇款全賴提撕願憐下土之生靈俯降上
天之睿命玉音攝炁俾凡軀而與道合眞王
言如綸命雷神而從人所欲廣施利濟即賜
感通(臣)下情無任祈恩請命之至謹啓以聞
　師變神步罡衆□金光呪法師依法召將

　及城隍社令等神
行壇有令雷厲風飛帥將効靈雲屯霧集元
始一炁都督雷府飛符號召先天一炁五雷
飛捷報應使者張珏副帥張雲張亞五方蠻
雷使者馬鬱林郭元京方仲高鄧拱辰田元
宗五方斬勘使者蔣剛輪畢機華文通雷壓
陳石雷公江赫沖電母秀文英風伯方道彰
雨師陳華夫神霄三十六司雷神地祇三十
六院雷神梵炁雷部合司官將天心地司主
起煞太歲殷郊主將先天三五火車靈官王

善雷府伐邪巫朱煒玄壇趙朗酆都關羽地
祇温瓊合壇諸司官將城隍里社山川溪源
潭洞龍神雩壇受事合干神吏聞今符召雲
集壇前向伸宣召使者雷神合屬官將旣已
到壇暫駐威光聽今命令輙陳凡禮少款神
斿清酌前陳伏惟歆受恭惟先天一炁飛捷
使者五方雷部威神元始祖劫太極先天自
一炁以分眞統萬靈而節制居九天輔玄之
位位列神霄專五雷飛捷之名名摽暘谷總
玉清之化炁實金闕之眞仙一體三身千變

萬化排空馭炁想雷部之威儀釂水饋花按
仙經之軌則輙陳清酌少餞皇華稽首投誠
開壼初獻
雷聲普化道炁長存化形十方如彼銀河之
水擲火萬里燦然金鉞之光運一炁於先天
濟羣生於大地顯揚法化嘯命風雷雨暘則
應念感通邪鬼則聞名殄滅飛行捷疾誓願
弘深顧我無明德之馨賴神以克誠之享欲
破除於萬事須更盡於一杯膽望威光舉行
二奠

大道無名生天地而運日月乾元資始潤風
雨而鼓雷霆顧一炁之威神領九霄之主帥
身騎木犴騰火雲而敕召雷神體合金烏跨
水界而鞭驅龍鬼位居中上職掌西臺惟將
聖以符靈想心通而法遍三杯通大道冀特
鑒於誠心一氣轉洪鈞諒斡旋於造化不愧
再三之瀆全資六一之靈無任虔誠酒行三獻
恭惟主將先天三五火車王元帥神霄猛吏
玉府雄兵手執金鞭受命三清降鬼崇腰懸
龍索宣威九地救生民緑靴風帶護身形雙

目火晴耀天地紅袍罩體穿山破石捉邪精
怒髮衝天走火行風扶道法統百萬貔貅神
將號三五火車雷公願扶法力救衆生望把
誓盟聞上帝收瘟攝毒起死回生拷鬼攝亡
三界大魔咸供手誅壇伐廟十方外道悉皈
依無任寅恭舉行四奠
恭惟諸司帥將各部吏兵功在帝庭職遷帥
閫英雄忠毅之氣凜凛尤存威嚴剛烈之風
洋洋如在神馳碧落志在蒼生劒肅秋霜弓
開夜月或騎龍跨虎或嘯風鞭霆名高二院

三司威攝五嶽四瀆束縛六天九醜馘剪十
洞妖魔雨施雲行風飛雷厲助天地而育物
同雨露以滋生奉帝命佐吾壇肅天威揚汝
職輙陳菲禮聊效芹誠再舉芳樽滿斟終獻
　衆□經呪
向伸薦獻諒沐歆沾符檄宣行雷神采聽
　宣檄牒
所行符檄吿下已周從騎錢科隨檄化獻化
財眞呪謹用宣揚
物禀一炁神化無方呪以爲財燦爛星光神

仙洞府永作佳祥
伏請一炁飛捷使者五方雷部威神領此凡
儀即登雲漢轟雷掣電彰萬里之威風執節
捧符傳一聲之號令普吿三界周迴十方咸
施利濟之仁立俟感通之報
當職專先天號令之權司雨暘祈禱之事抽
關起鑰濟物利人帥將速整雲車修持器械
布雲雷火車之陣行風雲電雹之車頃刻三
天須臾九地署魔王於瞬息驅旱魃於斯須
致雨濟民乃雷霆之本職承文辦事實帥將

之常儀欽承吾命毋輒故遠
唵吽吽天雷神地雷神陰雷響陽雷鳴准吾
命速登程急急如律令
　次步發遣罡



　歩罡畢噀水雙手雷局打發運祖炁出成
　黑雲存使者雷神轟雷掣電駕風乘雲布
　雨滿空飛騰而去次念

唵嘛哩嗟𠴏娑訶使者奉
天母敕速去速來明彰報應疾
　下令一聲於此後作用九宫取報應
　　　九宫作用
　　(此方下三此方念萬此方念道祖/十六雷符神呪召役一炁火梵飛)
　坤(念三十六/雷名一句)兊(萬神興雲/致雨仍依)乾(騰青華景朋/興道合眞作)
　　(一斧打入法作用此用金書月號/依法作用興雲於其上)
　　(此方巽水此方作用水/掩閉陽光總輔雷霆以筆墨書三)
　離(依蔽日法/作用存遍)中坎(帥符存水爲/北海符下海)
　　(天黑雲旋作用口受鞭龍下印令/罩於其内)

(/)
　　(此方召旂此方依法此方竪劒念/念秘呪一運用第一劒出鍾陵郡)
　巽(字一展旂/次焚起風)震(陣掌心雷/立取報應)艮(炁沖牛斗灼/三尺斬妖精)
　　(符巽水依務要怒叱萬邪隨劒落/法作用之作井收鬼)
右取報應畢再拜焚香禮謝祝曰
具位臣某謹運眞香恭伸上謝
先天法主無上高尊金闕至尊玉皇上帝南
極北極后土宸尊神霄眞王九宸帝君摩利
支天斗罡天后日月星斗萬象列眞三元帝
主四聖眞君祖師泰玄都省眞君諸階道法
主法高眞雷霆啓教火師眞君祖帥侍宸通

妙眞君祖師嗣漢虛靖天師祖師一元無上
眞人祖師上官二三眞人祖師瓊琯明道眞
人宗師鬔頭顛嵩眞人諸階法派傳教師尊
歘火都督一炁雷神火車靈官滅巫大將馬
趙温關四大元帥太歲神君合壇宫將山川
潭洞靈跡龍神城隍里社附近廟神三界官
屬一切主宰咸望洪慈俯昭謝悃臣上來請
頒恩命吿行符章策役雷神祈求雨澤幸圓
法事仰荷主盟輒具謝衷竚希感應伏願誕
以帝德作之君師俯原冒瀆之愆即賜感通

之惠雲行雨施滋品物以咸亨將聖符靈俾
功勳而克就瞻梵炁無來而無去賴聖人有
始以有終專俟周隆當伸夤餞志心稽首稱
念雷聲普化天尊金庭宥過天尊法縁常濟
天尊不可思議功德
　法師退壇復神如法
　　　祈禱三層壇式


　　



　　　　陰包陽壇式


　　　　　　　　　　　　　信人拜



道法會元卷之八十六











