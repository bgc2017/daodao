










道法會元卷之九十縻八
先天一炁雷法
主法
祖師火師雷霆教主白洞靈安河魁汪眞君
宗師太素大夫金門羽客侍宸王眞君
主將
先天一炁飛捷報應使者暘谷張神君(珏)
肉角肉翅朱髮赤身鳳爪天丁冠風帶左
手召雷旗右手雷斧跨黑龍
副將

東方魔明使者南方烈煞使者
西方黑猛使者北方惡轟使者
中央焜電使者
並猪首人身各隨方相各帶本方雷鼔雷
火隨之乃先天五雷也
東方蠻雷蔣(剛輪)南方蠻雷畢機
西方蠻雷華(文通)北方蠻雷雷壓
中央蠻雷陳(石)
雷公江(赫沖)電母秀(文英)
風伯方(道彰)雨師陳(華夫)

内鍊工夫
百日立基十月成功超凡入聖嘯命風雷
凝神定息存金闕一點靈光上下接要得元
神入左右全憑四字來呼吸
凝神聚炁結金丸斗轉星移彈過關驚得赤
鴉聲叫徹翻天覆地黑雲曇
師入室凝神靜定絶除妄念此身渾然與
天地合德存北斗一座斗柄指心斗口在
腎次存南斗一座斗柄指腎斗口在心二
斗金光燦然久之見祖宫二金書如金丸

混融作此字入心成字入
腎如橐籥呼吸作烹霎聲久之作
字入肺次字入肝膽作呼吸𡄼□
聲如此一二時候身中陰陽激搏山澤通
炁驗靜工報應眼光電掣腹響雷鳴額汗
雨至炁喘雲生耳煩風動□燥天晴得此
報應分明依前二金書混合入祖宫却喚
動元神以此㘞字提起祈雨煞伐則怒而
出即此法用先天一炁將用自己元神之
妙即念馬晟吉利呪赤鴉呪駡雷章十六

字呪激動元神二斗顛倒衝激使者部領
風雲雷電雨五事自祖宫升天門入巽宫
以天目畫金書于前以兩手雷局引下壇
前隨意役遣此即陽中生陰陰中生陽踏
翻斗柄踢倒黄河之妙
使者本身符
(心存太極初分一點二儀三才肇立)
(入先天一炁書張珏合生五炁混凝)
(前轟雷鼓節制雷部天雷)
(後震雷車掌握樞機地雷)

水雷股肱左右靈□□
從行嘯命風雷靈□
□電□祈雨祈晴用
□用旗斧
急急奉天皇伽耶急
霹靂攝(祈雨加前手)急
奉玉皇天皇玉帝金書天皇敕命
上帝敕祈晴用頒降雷霆總轄九州
社令雷神敢有後至風刀金光祖
滅形急急如玉皇上帝敕炁妙用

(就出祖炁)(左眼右眼天日)
()□□□
(一點入意)(閃三光炁入)
(親機玉字)
□□□璹
(敕轄萬神)
(祈雨逆書加雲殺伐)
(加鬼逆書符皆析晴)
(順書加火不用雲鬼)
赫猛(酉)

烈煞(午)焜電(中)惡轟(丑)
魔明(卯)
()
雷公江(赫沖)電母秀(文英)風伯方(道彰)雨
師陳(華夫)(疊書入内)書畢密念雷公呪塗
都天雷公呼雲震風青雷赤炁洞按九宫赤
雷黄炁運雷居中黄雷白炁上遊上穹白雷
黑炁下遊北酆黑雷青炁遍滿虚空周天火
界炎炎烈風何神不使何令不從逆吾者死
順吾者生北靈黑歷九醜梓童風伯雨師驅
雷飲虹角箕斗軫張翼急衝雷公到處萬鬼
無蹤急急如都天大雷公律令
都天大雷公霹靂震虚空精兵三十萬煞炁

遍乾坤揚沙飛走石掣電破羣兇鐵面掃妖
孽狼牙啗疫瘟黑天雷鼓震萬里絶無蹤號
令傳天敕炎散空洞中上至魁罡界下至九
泉宫都天雷火敕永爲清凈風急急如
上帝敕令攝
祈雨用七轉呪口念于掐收於寅上運筆
念
一轉六神出二轉四煞興三轉魁罡動四轉
黑雲湧五轉霹靂轟六轉雷雨解七轉收攝
虹霓旱魃攔截風雨不正鬼神攝赴五雷之

下受死滅形急急奉
天皇伽耶霹靂攝
雷威大震便驚人亨轟滑辣究竟敕(收於寅上五黑)
(訣取巽炁吹入)
(後足)
()(金書押發)
(前足)
祈晴七轉呪口念手掐寅取火炁向離上
圈中出筆
一轉六神藏二轉四煞没三轉陰霾收四轉
淫雨止五轉乾坤煥耀六轉日月合明七轉

封潭鎻海收攝陰霾不正之炁赴五雷之下
受死滅形急急奉
玉皇上帝敕





凡書符閉炁先念十六字心章運自己中
宫祖炁金光直射紙上見使者如飛走之

狀運興雷呪並喉音左手雷局一筆急掃
成符毋令一毫間斷師曰書符先靜定無
我無彼混然一炁如未判之初生機一動
開目一視則是大極便塗一筆在紙上則
我使者生成矣次全符形此法運先天大
道自已元神之妙意動神隨不假存想呪
語爲之只此一筆工夫渾全便見奇驗若
草率怠慢功效邈然須慿自己精神發揮
中正剛烈之炁彼感此召何施不可後之
人不明大理不知祖師心傳之妙以法自

鳴妄於紙上作用以字號按摩衝激以爲
祕密不知孰爲使者如此而使求感應則
僥倖於萬一噫一盲引衆盲相牽入火坑
迷而愈迷遠矣哉符之散形開列于前留
與後人觀之洞達明了撒手行持凡在同
盟須當盡究祖師法法流傳之意體用相
承之道戒行精專陰功懋積若能依上所
行則風雲在乎我晴雨不由天毋或自違
以貽誅伐
剪虹

虹乃山川之妖炁皆由靜功不立五户不閉
致有此魔況自己妄念不除故有阻截之弊
可臨壇以金光虛書於虹所次以右
手劒訣書於左掌心運金光削去再
以自己天罡煞炁吹去以聻煞炁催押右足
頓地劒訣斬斷請使者斬虹鞭龍驅雷致雨
到壇大彰報應不應再依前作用
掩日
掩日之法姑存其文要靜功畢備報應不違
可先於靜室焚香用水一碗以墨小書太陽

諱靈念太陽呪云唵嚩只囉喗□唎娑訶以
左目陽光入次書太陰諱□念太陰呪云唵
嚩明囉㗶囉娑婆薩訶以右目白光入却出
天罡號□念天罡呪云唵吽吽喗噠唎娑訶
赤陽三五至耳攝取罡炁入頓覺天地昏黑
太陽無光次天目書□以祖炁入再以右手
劒訣書聻以煞炁入却以木郞呪攪運次書
使者符蓋若未應再以劒訣於左手掌心書
以右擦挪削入於水請使者
疾速掩蔽陽光興雲吐霧驅雷致雨到壇立

彰報應
移掇雷雨
拜心章後看外報應即知明日雷雨到壇或
不到壇或在何方預先檄請使者於(某)日(某)
時於(某)方上有雷雨之所疾速關起本處城
隍社令土地神司同心恊力不違時刻移掇
雷雨到壇大彰報應以顯道法如有各處神
衹不以救旱爲急妄分疆界故行阻截者仰
使者遵奉元降金書敕令便宜斬馘施行出
自己祖宫金光於掌心書布壇心虚

中却望雷雨方所金光書使者符劒訣削號
去押起雷神移雷雨到壇以都天大
雷呪催遣蓋符無正形以炁爲靈其文在是
其實不在是若拘執符形運用則一炁之妙
姑存以授初眞之士
五方蠻雷符投水缸中
東方蠻雷使者蔣剛輪

(圈内入)
(蔣剛輪)

天道合眞日月合明天清地寧五嶽摧傾明
神輔我天威辟兵威鎭驅風速降如雲急急
如
雷祖大帝敕
南方蠻雷使者畢機

(圖内入)
(畢機)
天火徹光地火烈光神明一召普遍萬方光
明朗照追運五方角佩列宿上接天罡急急

如
雷祖大帝敕
中央蠻雷使者陳(石)

(圈内入)
(陳石)
太乙元皇令攝天罡元始隱秘玉帝所藏成
汝之妙立示五方吾劒一指雲霧高張急急
如
雷祖大帝敕

西方蠻雷使者華文通

(圈内入)
(華文通)
天雷地雷聲震八方摧山倒嶽上徹大倉雷
火速至擁雲蔽光吾今召汝齊到帝鄕急急
如
雷祖大帝敕
北方蠻雷使者雷壓
(圈内入)


(雷壓)
川源潭洞普及萬方通天應地靈跡現光飛
仙一吸齊到天罡急急如
雷祖大帝敕
右五蠻雷符投各方水缸中左手持符右
手劒訣左旋念木郎呪投符令水急轉
祈雨心章式(早添入太陽一位晩添入太陰一位)
具職嗣教玄孫(臣某)誠惶誠恐稽首頓首再
拜謹具心章上奏

法主九天雷祖聖德巨光天母摩利支天紫
金妙相皇君(御前)
日宫太陽帝(君聖)
前月府太陰皇君(聖前)(臣)謹奉誓章
盟言唵唎吽唵唎吽唵唵唎吽吽唎㖿娑訶
奏爲某事臣領詞虔切除已於今月某日某
時就某處借地建壇召雷祈雨未敢自擅謹
依元降拜上心章一通上聞
帝前伏望
道慈允(臣)所奏特賜

金書玉㫖付(臣)行持仍祈
敕差使者張珏的於(某)日(某)時三日之内不
違時刻部領風雲雷雨電到壇大彰報應以
顯道法冒犯
戊嚴(臣)下情無任不勝惶懼俟
命之至謹奏

(臣)奏號上信

某年某月某日具職嗣教玄孫(臣某)章奏

謹遣
先天一炁使者張珏操捧
上進
封皮式(上用斧符封蓋)
(元降急奏心章一通謹謹上詣)
(具位嗣教)玄孫臣某章奏謹封
(九天雷祖巨光天后御前呈進)
右章須要詞簡意盡用黄紙一方幅分爲
六摺法師必先齋戒屏絶人事親筆焚香
書寫初限用黄紙墨書凑頭二限皂紙墨
書凑頭三限皂紙細研朱砂書凑頭凡祈

晴禳奏用黄紙朱砂書殺伐用皂紙朱砂
書符要居中書畢用道宗天寶印印之或
職印亦可事意上一印符上一印年月上
一印封皮上一印摺封倒燒上下左右各
三摺
遞章關式
元始一炁都督雷府
本府今爲某人等投丐祈禱雨澤事進拜
元降急奏心章一通謹上詣
雷祖大梵天宫呈進爲此合行關請

使職速爲齋捧上
進毋得稽停如遇剛風浩氣九醜羣兇妄
行遏截者即仰攝赴
雷司依
律究治施行須至關者
右關
先天一炁使者暘谷張雷君準
教奉行故關
(某)年(某)月(某)日(某)時關
具職姓(某押)

雷斧符(心章封皮上用)
先凝神定息候中宫祖炁一動便吸引升
上自天目而岀即見諸雷滿前密念
天雷速發地雷速發龍雷速發水雷速發社
令蠻雷一齊速發急急如律令
呪畢取雷光雷炁注入筆端書符

祈雨向坎岀筆加號

祈晴向離出筆加號(密念十六字天音塗)

殺伐向艮岀筆加號
敕呪
節制雷霆統御三界斧符到處疾速奉行急
急如律令

右用黄紙朱書密念敕鴉呪塗運加亞加
號留竅
師曰前斧符乃天帝元降血脉相傳妙用
若合符節雷司不敢稽停後有窺利求奇
者添减不一謬亂訛傳遂失本眞行法之

士切宜参考毋事虚文
一炁參同玄妙


至道玄玄運杳冥乖通變異實難明等閑試
向西風嘯唬得陰魔膽戰驚喚作法没人情
喚作天書畫不成若向箇中知一粟驅雷役
電總由心兩箇字轄萬靈何必紛紛紙上尋
得後急須縫却口免教赤火亂燒身濟世功
成返雷部來尋電母秀文英

此乃電母親傳月鼎血脉相傳之妙至於
玄珠内運十月功夫超凡入聖析禱驅治
存召役遣發用符檄進奏心章内外報應
首尾只兩號頭並無繁冗此則一炁之妙
也
侍宸玄珠歌
大道無言閉息内觀天罡運轉七耀芒寒五
星相連環繞泥丸水火交射金木相尅金水
相生木火相得土爲意神隨炁生尅風火電
雷雨晴雹雪一炁流通渾淪磅礴散爲萬有

聚爲赤子變爲雷神化爲自己先天先地一
而已矣心火爲神肝怒魂驚脾神主意三帥
化形清濁初分便有五雷下應五嶽五炁往
來生旺墓尅其義玄哉玄牝之門五炁之祖
泥丸天門萬神之府膽炁爲雷意爲使者兩
腎日月臍輪星斗心爲大罡水火成雷金火
掣電木火風動金水沛然土爲中宫運轉五
行常朝上帝泥丸之尊我口是敕隨吾令行
神非外神五炁之精我炁自神外神不靈五
户不閉天地不合五炁不鄹五雷不生陰陽

不蒸雨從何生若非屯蒙雨從何起屯蒙不
發電光不現此神無炁何由而發心火不炎
欻火不降肝神不怒辛帥不臨意無所主使
者不臨水火不交神無所養元神不完元炁
又短妄役鬼神謂法不靈書符念呪笑殺世
人天地人物一炁流通古今聖賢一理貫通
茫茫九州四海萬里何處求師不如求己掌
上玄機胷中奥㫖勉夫好學吾言畢矣
月鼎一炁之妙滿江紅
法在先天玄妙處無言可說其要在守乎中

正靈臺瑩徹太乙神居玄谷府先天炁在玄
關穴運風雷析雨雪役鬼神驅妖孽即此是
非符非呪非罡訣全要存神光寂處功成行
滿仙班列翫太虚隱隱駕祥雲朝金闕
侍宸詩訣
二斗初生指坎離五行混合結嬰兒踏翻斗
柄雷聲撼倒捲黄河雪浪隨陽裏陰兮天欲
霽陰包陽魄雨來時玄珠内運功成後槖籥
風雷運化機
玉泉詩訣

人身即天地混然合杳冥宇宙在掌握造化
生吾身怒則雷雨解喜則天朗清内功十月
滿使者能通靈
祭雷誓章
一酌誓天求不負天二酌誓地永不負地三
酌誓吾雷神永不敢負雷神雷神負我風刀
滅形我負雷神罪律非輕伏請
整肅威儀嚴裝冠帶布雷電火車之陣行風
雲雨雹之威倏忽上通三天頃刻徧遊九地
誅邪魔於迅速斬妖怪於須臾除廟破邪是

雷霆之本職驅瘟攝崇乃天將之常儀舉鼎
拔山翻天覆地擒龍捉虎伐樹屠精後擁戈
矛前排器械將分八卦神列五雷内按璇璣
中藏日月二十八宿羅列四維力士揮戈天
丁運鉞提點九州之罪福紏察三界之是非
盡成莫大之功共佐無爲之化持心不怠與
道有縁衆列壇場宣行乃職宜遵號令共蕆
玄風所有公文謹當宣讀
動雷
動雷之法其要在乎正心誠意定息忘刑心

等太虚神凝空谷萬慮俱忘九竅俱泯於靜
定之中候其九地之下玄玄之精騰騰而上
交會離宫漸次升降三田周流四體逼逼窄
窄充塞乾坤時節到來一動之際則五炁激
搏雷電交作矣是故感召之機在此不在彼
矣
興雲
易曰坎爲水艮爲山山澤通炁山川出雲蓋
水土相蒸成雲陰陽爲雨致和之妙在乎靜
心守一聚炁凝神直要升降氤氲必要觀其

變態其升也有方其行也有勢如此則雨之
兆見矣大抵念頭堅固雲之凝結心願廣大
雲之遍布也神和炁合雲行雨施也若雲炁
初升而未遍布却望空叱喝召集者則雲隨
炁散轉不相應殊不知我之炁聚天地之炁
亦鄹我之炁散天地之炁亦散矣故易日雲
上於天需需者待也必待形勢成就方可發
揮叱咤矣
止風
易曰撓萬物者莫疾乎風又曰風自火出故

亢極則多風風炁旣甚則雲炁難成是以風
動則燥矣運用之妙靜以制之於泰然大定
之時收視返聽神炁内藏則神風靜默山嶽
興雲雨澤隨施矣起風之妙不出動靜之間
但我之精神奮發何患乎其風之不動哉
掩月
夫掩月猶難掩日蓋月乃天地之眞水人身
陽炁少陰炁多其難如此若非至陽之精掩
之餘不可也運用之妙當以我一點晦之自
然有雲掩蔽耳蓋亢極之時日則陽光熾盛

夜則星斗燦然若非太陰昏晦則樞機未動
矣故太陽爲雷太陰爲霆不可偏廢也
掩日
夫太陽者天地之眞火也以卦言之則爲離
以數推之則爲九以人身言之則爲心蓋眞
陽離麗於太空燥暵萬物至亢極之時陽光
熾盛之甚非至人固不可也但諸家作用所
說不同有赤鷄紫鵝之符藏鷄於巽户者有
書符想像而掩者有叱喝召雲而掩者以理
言之未盡善也當以我一點至陰之精晦之

自然有雲掩矣故紫陽眞人曰取將坎位心
中實點化離宫腹裏陰亦此義也
祈雨
易之否卦曰天地不交而萬物不通内陰而
外陽内柔而外剛又曰天地不交否蓋七八
月間陽精炎盛於上陰炁伏藏於下以致升
降不能禱祈罔應仰太虛之冥冥俯民心之
皇皇當此之時符章炁訣想像行持悉成文
具蓋聞禹思天下有溺者猶己溺之也稷思
天下有飢者猶己飢之也於斯之際孰不有

戚戚焉在用者掀翻窠曰發眞歸源七日七
夜之間泰然大定返覆其道則樞機必然變
動矣易曰七日來復天道行焉否極泰來陽
極陰生油然作雲霈然下雨非天下至人孰
能與於此哉
祈晴
夫祈晴之義在乎靜定凝神一絲不掛二炁
流通先收拾殘雲剩雨盡行發泄然後於九
陽爐内運出眞火鼓動橐籥吹起巽風須臾
風起大變霹靂一聲火龍飛起爍散陰霾陽

光出現矣故老子云將欲翕之必固張之將
欲奪之必固與之此皆縱奪之理也
煞伐
陰陽乃天地之功用鬼神乃二炁之良能仲
尼曰鬼神之德其盛矣乎視之而弗見聽之
而弗聞體物而不可遺又曰洋洋如在其上
如在其左右詩曰神之格思不可度思矧可
射思夫微之顯誠之不可掩如此夫易曰精
炁爲物遊魂爲變是知鬼神乃造化之迹耳
故萬炁一炁也萬神一神也萬鬼一鬼也若

非有道之士孰可能施煞伐之機至於妖星
逆象及魑魅魈通魔鬼山精水怪之類不可
勝記亦能變化萬狀隱現百端甚至傷生興
妖作孽驅治之士若謂彼以某神此以某法
彼以某之興妖此以某之作用皆不然蓋鬼
神有能知人動靜人不能知鬼神情狀其治
也妙於不覩不聞之間杳冥恍惚之内念頭
一動則有神可役有劒可飛有雷可誅使其
粉骨碎身除形滅迹矣噫鬼神莫知不由乎
我更由乎誰大抵邪魔亦盗三光之炁假五

行之精但不知棄邪歸正捨有忘無我當於
大圓鏡中示以此○使其銷鎔萬念頓悟一
眞矣鳴呼一神正萬神皆正一炁和萬炁皆
和一人悟萬人皆悟顔淵曰克己復禮天下
歸仁焉老子曰人能常清靜天地悉皆歸何
鬼神之有哉

道法會元卷之九十


