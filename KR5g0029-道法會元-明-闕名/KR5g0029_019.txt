










道法會元卷之十九堅七
玉宸鍊度請符簡儀
法事上信香
伏以惟皇上帝與物爲春哀此下民沛其天
澤臣侍玉皇香案親傳鳳篆龍章頒行則三
界承恩告下則九幽罷對兹伸請降先謹奏
聞門下具職奏啓
太上无極大道萬法之祖萬法之宗萬法之
師玉清聖境清微天宫元始法王至眞天寳
上清眞境禹餘天宫玉宸道君至眞靈寳太

清仙境大赤天宮道德高尊至眞神寳昊天
金闕玉皇大天尊玄穹高上帝南極勾陳上
宫天皇大帝北極紫微中天太皇大帝承天
效法后土皇地祗高上神霄玉清眞王南極
長生大帝統天元聖天尊高上碧霄上清華
王東極青華大帝太乙救苦天尊高上丹霄
太清韓王好生韓君丈人朱陵度命天尊十
方靈寳天尊十方救苦天尊九天生神上帝
五方五老上帝天地人三皇上帝八極九霄
帝君東華木公上相西漢金母元君三十二

天上帝大羅諸天帝君鬱儀官大陽天皇上
帝日中太丹洞明洞靈太素眞人朱景童子
九光散輝玉童仙吏南上開光度生一切眞
聖南丹九華度品官君南斗六司上生眞君
結璘宫太陰地皇聖母月中黄華石景水母
流光夫人圓光散輝童子玉女東升八宿星
君天河灌沐夫人東井黄華玉女北方玄天
銀河星渚一切仙靈北斗七元落死星君玄
冥紫光太一夫人上清五行四曜星君周天
列宿萬象高眞清微宗主眞元妙化上帝太

初天君紫宸太華天帝玄中大法師玉虚明
皇道君上元中元下元三官大帝北極法主
天蓬天猷翊聖佑聖四天上帝大羅无極神
公青陽天君玉清元始法師丹陽天君玉堂
大教主紫陽天君文始妙道眞人太清明惠
眞人大慈救苦二玄眞人三天扶教輔元體
道大法天師正一靜應顯佑眞君金闕上保
高元宸照法王清眞紫虚元君太上玉京太
極左宫仙公沖應孚佑眞君九州都仙太史
高明大使神功妙濟眞君僉書三省孚佑顯

靈超應護國眞君清微三炁九霄符章經道
雷帝天君靈寳三洞四輔經籙高眞神霄内
外臺東極善政院靈寳大法司南昌上下宫
□陵樞府朱陵火府上清黃籙院聚魂五總
府北魁玄範府上清天醫院諸司眞宰東青
西素南丹北玄四維上下十方已得道大聖
衆度人不死尊神南極長生大君度世司馬
大神好生韓君丈人十方无極至眞大神飛
天神王雷霆九司卿相眞君五嶽總領眞君
清淵賛玄靈華夫人三界五夫大勳魔王清

微元上侍宸保仙元君瓊室洞清郭元君福
和耀眞傅元君龍光道明姚元君紫英玉惠
高元君洞陽上宰清虚華眞人青城山通慧
朱眞人雲山保一李眞人眉山混隱南眞人
丹山雷淵黃眞人西山眞息熊眞人泰智沖
和彭眞人洞淵塵外曾眞人浚儀原陽趙眞
人清微靈寳道德正一諸階啓教演法承流
諸派宗師仙衆九天天曹主執宰御保舉考
校一切仙聖諸階法籙中天仙官君雷神將
帥各部威靈下方厚土眞皇大帝水府□桑

大帝北陰酆都大帝十宫眞君五嶽名山聖
帝地水二界眞仙幽獄冥官典者京都城隍
之神本府城隍主者九州社令主者十方道
主者陽間祀典百神琳庭壇靖眞官助道賛
化威靈三界十方應感列聖咸望洪慈垂光
降鑒名香凈茶普同供養
法事
具職啓聖
巨聞玉符肆赦春生寒谷之鄕金殿參班雲
近通明之御(臣)道非深造學未多聞誦元始

度人之經舉玉宸拔亡之典應有祈禱代爲
關謄情見乎詞悉剖寸心之藴天從所欲願
回四目之聦謹露(齋悰青書)上塵睿覽
宣意或靑書次命將
宣關引出焚燎告開天度火二符
飛神朝奏請命
飛符演赦天尊
具職(巨)某誠惶誠恐稽首頓首再拜
巨聞元惡大憝其初本出於一心峻法嚴刑
所報遂分於五苦一沉地獄永失人身刀鋸

鼎鑊之威未嘗暫息考掠鞭笞之慘所不忍
言當其萬苦之切身雖欲自新而無路洪惟
大道俯念合生因其萌悔過之心遂示以遷
善之法啓玉宸之經教出元始之符章俾其
慧光内燭而頓悟前非惠命一宣而永辭長
夜(臣)實慚下學叨布上恩兹當命令之告行
惟待綸音而賜允巨今依式請降
玉清天赦寳章
元始符命黄籙白簡赦苦長生二符
元始玉書三元紫策玉簡

玉宸七寳紫微玉符
天一北祚玉札
元始一炁水火眞符
神霄琅清洞章
三元慧光眞符
元始符命生天寳籙
無上玉匱昇玄寳文告下冥司赦拔罪苦伏
願三天命下九地春回雷厲風飛涣汗其大
號海涵春育威歸於至仁五道停輪三途罷
對臣等下情無任虔禱俟命之至謹言

飛符演赦天尊
引至壇前諷金光呪
師行凈存神依法召將告符
杳杳冥冥天地同生散則成氣聚則成形以
神馭炁以炁召神聞呼即至遇召即臨元始
一炁萬神雷司恭准
清微天寳道宗玉宸經法律令召請上清運
陽赤靈神烈苟天君上清運陰黑靈神化畢
天君太玄左右攝召烏塗二神君承差某將
北魁玄範府陽神大聖何元帥陰神大聖喬

元帥三部使者七眞玉女玉籙直符王陸二
使者龜臺素握濮玉女
玄都金龍茭龍驛吏火府地府齎簡童子天
道地道功曹上元焦使者中元朱使者下元
唐使者追魂五道大神追攝合干官吏聞今
召命速至行壇當願乘雲馭炁浮空而來應
感隨機不疾而速暫停仙騎昭納丹誠道香
凈茶普同供養
法事
伏聞元始天王啓清微之妙道玉宸上帝傳

靈寳之經科普度幽途廣覃惠澤布一札叮
嚀之㫖拔九幽沉滯之魂涣汗一頒聽德音
之秧秩巽風四布賴符吏之匆匆用賞武威
酒陳初獻
法事
伏聞宥過無大表太上之寬恩傳命置郵賴
爾神之宣力番與幽關更始要令寒谷回春
頃刻不許稽留恩沛須令周徧酒陳二獻意
表一誠法事
如血湖齋用後獻酒文作二獻用

伏以嗟哉有身之爲患莫若婦人拔之死地
而後生必資帝力赦鐵圍之魂爽布玉簡之
眞文使血湖沾曠蕩之恩賴符使致驅馳之
力不辭再瀆更進一杯
法事
伏以宣威三界昇職九天出幽入冥莫測陰
陽之妙排空馺炁如在左右之間有煩神馺
之驅馳徧布簡文於冥漠風雷肆赦當一涚
於圜扉車馬載驅願速登於雲路酒陳三獻
神其享之

諷經
適宣經呪用賛武威元降符章謹當宣告承
差將吏聽領頒行
宣符簡
符命頒宣冥司遵禀應干主者敢違告下之
文所薦亡魂亟準赦原之敕委請遞牒謹用
披宣
宣遞牒關文
向伸符牒宣讀已周伏想寳騎一麾綵雲四
合頃刻而周游三界逡巡而歷遍九幽宣太

上之德音赦幽扃之罪爽眞符告下豈容一
刻之稽留主者施行急準三天之律令承差
天將火急奉行
遣將焚化向來


道法會元卷之十九



