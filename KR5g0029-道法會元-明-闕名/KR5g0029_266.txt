










道法會元卷之二百六十六盤五
北陰酆都太玄制魔黑律靈書
召將變神訣法(左手掐卯文右手掐子文大聲念呪)
北帝黑書大變神呪
吾非凡身北帝之眞頭如黑雲髪如亂星上
至陽境下遍幽冥十方世界煞炁沉沉眉如
蜈蚣毒炁濛濛鼻如鐵鐘雷震長空耳如火
鈴口如天門左眼太陽射天關右目太陰轉
地軸上唇風伯拔山林下唇雨師行霧雹牙
如劒柱霜雪寒十指如鈎光太極左脇五方

魔首右脇五嶽威神前足五雷行陣後足五
雷監兵吾爲天蓬元帥統部五帝魔兵敢有
干吾號令即便倒縛橫吞急急如
祖師北極紫微大帝律令攝
北帝黑書召功曹呪
紫微靈篆御史傳宣六宫魔領拱聽靈篇誓
同山海神鬼遵行敢逆典律押送北陰騰空
駕景疾降壇庭盧見王安火速來臨受吾詞
㫖奏達帝宸功成德備保奏太清急急如
北陰玄天鬱絶大帝律令攝

取北炁吹向壇前左手掐子文右劒訣存
二功曹相皂衣至前
北帝黑書勾兵大召呪
北帝靈書天蓬令行上運台斗下轉風輪黑
幢皂纛戈戟如雲六宫吐霧黑炁紛紛天兵
速至鬼吏交橫魔王按劒五嶽祗迎驚天動
地拔倒山林河泉海石沉黑無明有犯黑律
押送北陰速至速至聽吾令行謹召(某)將火
速來臨敢逆黑律如逆太清急急如
北陰玄天鬱絶大帝律令速至

北帝黑書召將追攝呪
吾自酆都山下來朱砂頭髮拂天開北帝勑
收無道鬼指揮兵將運風雷雄威猛將奔雲
去犯律邪魔急捉來五帝大魔兵九億呼風
嘯雨起陰雷天地人前皆黑暗天羅地網布
周迴我有紫微玄籍在書功録過滅兇災急
急如
北陰玄天酆都大帝律令
叩令召功曹呪
太玄黑書玄都正令紏察鬼神紫微寶印印

令同聲功曹至靖一叩不來罪當滅影急急
如北陰玄天酆都鬱絶大帝律令
左手掐子文右手劒訣呪盡發訣後持印
扣令面
召酆都猛將呪
黑帝靈書天蓬寶符令行風火山傾木枯水
竭火滅天地黑虛陰沉九地諸將馳驅吾持
正令魔鬼之師頭轉北斗足躡江湖聞吾叩
令鬼滅神誅天將立至爲我驅除急急如
北陰玄天酆都大帝律令

左手印右手劒訣指頭扣令面三下
召九獄主者呪
天蓬天蓬萬神之宗天地日月水火雷風五
方五帝三界魔兇天人地水宿曜星宫天蓬
爲主一炁涵洪酆都主帥煞炁英雄號令一
出孰敢不從謹召九獄主者六洞魔王寶春
都獄考勘官將吏兵吾今叩令急至壇場急
急如北陰玄天酆都鬱絶大帝律令
以印叩令三下右劒訣叩令獄
召力士使者呪

北帝之宫主帥天蓬力士使者速至壇中令
叩急速走電奔風天陰地黑日月昏濛萬魔
拱手符到即從神兵隊隊變化英雄吞魔食
鬼剪惡除兇敢違黑律押至桑銅收送黑獄
永劫無窮沈沈長夜劒刃刀鋒急急如
北陰玄天酆都鬱絶大帝律令
以印叩令頭右手劒訣閉目存主帥領其
神即至
召飛天八將呪
錫𨦲鑑鍔鏳□𨬫銅威靈八將鬼吏之尊身

佩黑律職掌玄文提領兵卒剪滅妖氛上奉
帝命下攝羅酆升天入地飛行太空縛捉鬼
衆收禁邪魂隨呼立至有令即從聞吾正令
速降壇中急急如
北陰玄天酆都大帝律令
左手子文右手劒訣捧令叩之三下
召酆都諸符使呪
天蓬勑命御史叮嚀太玄黑憲收治鬼神飛
符信速走印奔雲黑天黑地黑海黑林黑山
黑水黑風黑雲昏沈九地日月無明黑符大

使黑甲將軍聞吾正令立降眞身從吾所使
急捉邪精急急如
北陰玄天酆都鬱絶大帝律令
左手劒訣右手執筆三叩令符使即至
召景陽宫四神呪
荀畢田孫至聖至靈大威大猛無影無形隨
風而至聚炁爲眞遵行黑律救濟群生佐衛
御史統領魔兵黑旗黑節列陣前奔群魔稽
首飲氣吞聲隨吾正令一叩即臨我佩黑律
總治鬼神何邪不伏犯者滅形急急如

北陰玄天酆都鬱絶大帝律令
左手持令右手劒訣怒目大喝噀水四方
叩令三下四將立至壇前
召馬宋二靈官呪
正令急召大神來臨收攝魈通倒食橫吞雷
者一吼震動乾坤不動尊神變化分身二神
變現無極無窮滿天滿地奔火行雲穿山入
谷破竹搜林聞吾正令急捉邪精速至速至
聽吾令行急急如
北陰玄天酆都鬱絶大帝律令

左手執令右手持劒怒目大喝一聲疾以
令面三叩之二將立現壇前
北帝金書黑策召焦曾二眞君呪
北方黑帝酆都之尊統領酆都上掌天星賜
吾黑律掌管魔群左右司禁殺伐二神降魔
伏怪滅禍收神手提山嶽馘碎魔精金睛鐵
面黑髮玄身玄裳黑服黑甲將軍吸雲大朗
朗吐氣黑沈沈魔兵皆伏匿鬼魅敢逃形穿
山入火通天地入水隨風攝鬼魂叩令一聲
如霹靂二神聞召急來臨有一不從吾命者

如逆玄都黑帝文急急如
北陰玄天酆都鬱絶大帝律令
左手持令叩三聲右手劒訣叩齒二十五
通吹炁四次怒目大喝疾速至
北帝金文火篆黑册召御史呪
北帝御史酆都大雄玄冥主帥大魔之尊顏
如藍靛統領威權奉命主令剪馘妖兇五靈
眞老賜我眞文持九泉之號令帶玄元之眞
文劒橫斗口目視乾坤江神鼓浪海神翻風
天昏萬里地黑千重主兵元帥九蟒相從隨

神同降助我神功黑令聲轟霹靂威衝部領
衆神上震天門速離鬱絶降我壇中急急如
北陰玄天酆都鬱絶大帝律令
左手持令右手劒訣怒目大喝疾仍倒念
天蓬呪召之
黑律禁書召全臺將兵呪(一名神令祕誓)
吾乃天帝之使奉命紫微號令九泉法遵黑
律周遊三界討伐魔精當召四直直壇關集
三官所管九府四司巨天力士執罰神兵司
命司録司功司殺百二十曹七十二考勘官

君將吏三界五帝大魔太玄肅煞吏兵速離
地府急出溟泠各掌本職盡出九陰令行風
火速至壇庭急急如
北陰玄天酆都鬱絶大帝律令
左手持令右手劒訣面北怒目喝疾至
金文火篆召六宫魔王戰鬼章
天蓬天蓬萬神之宗領持帝典急召六宫六
洞魔王速出幽門兵員十萬變化神通升天
入地速至壇中閶闔一道黑氣橫空天星扇
落江水不通山嶽平如砥天柱地維并四極

肅黑炁騰日月晦一切生人上太清魔自滅
鬼自亡妖自滅崇自傷風揚火捲起鑊湯急
急如北陰玄天酆都鬱絶大帝律令
存天蓬部領鬼兵魔卒至前雙手持令怒
目大叩六聲畢用九泉號令符及所行文
字宣白焚化
神令大誓呪
吾奉紫微專命職掌酆都上至九天下至九
泉中遍九州應諸天地神祇妖星逆象飛走
魔靈魈通鬼魅一切妖氛不問祀典不理情

輕但干正令御史行刑命兵速出八極追尋
應諸山川林洞之中泉源岩之内應是曾
來爲害生民者盡行攝捉如是山川壇廟古
恠神明古佛金仙古墓骨崇古山石魅古木
魈通敢有隱藏者御史提兵親行戮馘攝急
急如北陰玄天酆都鬱絶大帝律令
黑律禁書祭令祕呪
千變萬化一炁而分一變爲三三炁而成三
化爲五五炁靈君北方大將黑煞威神天蓬
元帥下領九陰九陰之主遵令而行六洞魔

首同入天宫天宫之内幽獄重重刀山劒柱
槍刃如鋒橫交堅起寒黑昏濛速化天獄收
禁妖兇急急如
北陰玄天酆都鬱絶大帝律令
呪畢雙手子文存見北方昏黑晦暝之炁
入令穴中有聲如摧萬里之城叩齒五通
舉令入袋念後呪
集神歸宫呪
魔首元帥魏伯賢聽吾號令火急行分身降
炁入吾令統領兵員億萬千鬼吏參隨無兆

數呼風嘯雨入吾壇守隨神令勿逺去聽吾
令行聽吾言吾奉五靈玄老勑北陰酆都大
帝令火急奉行
呪畢想北方有聲如萬魚擲水之聲昏濛
幽冷魔首元帥統領衆神入袋令亦入袋
縛袋時存見鐵網鐵羅鐵罩鐵城其令印
即酆都山也雙手罩訣念後呪
黑律禁書黑風大罩呪
四天閉塞八面黑風上徹天河黑澤下至九
壘重陰黑風霹靂黑霧奔騰黑羅黑網黑索

黑輪黑雷黑雹黑風黑雲吾行黑罩罩定寃
魂邪愁崇慘鬼哭神吟謹請
天蓬主將統兵大元帥玄武壬癸黑煞將軍
黑天大神黑霧大神七級使者鐵冠使者北
帝吏兵黑戈黑甲黑馬吏兵黑雲蔽日黑霧
昏騰黑炁昏凝跨黑龍騎黑虎麾黑旗擊黑
鼓鳴黑鑼揚黑土運形變化大逞威靈無論
高下選甚家親金仙古佛滅跡除形爲禍祀
典寸斬身形掀磚揭瓦飛石揚塵山摧水竭
火滅地平悉皆攝捉無致逃形冥冥人道黑

黑鬼門大化昌盛仙道隆興魔王滅影鬼道
除蹤視之不見聽之不聞千里昏暗萬里陰
沈天黑地黑黄河黑大地山河皆墨黑廣布
普天大黑罩與吾罩下鬼神魂急急提兵周
八極生檎活捉赴壇庭急急如
北陰玄天酆都鬱絶大帝律令
念畢將令同糾察印懸於旗上
持令格
每日早晨對令焚香啓奏
紫微大帝天蓬都元帥及主法高眞酆都

大帝酆都全臺神將畢吸北方黑炁吹布
罩令即念北帝主帥呪五遍六洞呪五遍
制魔呪五遍布炁於令上不得開令禮拜
而退
連天鐵障符法
六陰洞微仙卿盧埜註
切聞戰邪治瘟全在斷後神功妙用無出斯
文諸行法之士未得妙處終不能絶妖邪之
路埜廣參玄微蒙冲妙眞人曰斷後之法無
如北陰酆都連天鐵障之妙上古聖人所受

黑律必全是文於其中自後執法朱眞君知
其妙用而祕之埜勤苦參學以全其文後學
之士冝精寶焉凡下連天鐵障符有數等有
用桃木書之釘子釘於其所或以黑紙書之
或取屋上仰瓦書之或以磚書之藏於土中
或以鐵板書之投於水中隨事用之凡書符
先念六洞呪六遍呪磚又念五遍呪墨念北
斗靈靈呪七遍呪筆不可常書符式仍須精
心書篆望北而書取正北炁吹入用紏察鬼
神印印之却用油蠟蠟之即誦倒天蓬呪遣

發以連天鐵障呪下之閉目噀水步連天鐵
障罡用雙手發斗七座蓋之
連天鐵障符
九天遊奕大將軍統領第九弼
遊奕神兵上張天羅星金眉
老君變化天仰天大將軍天罡助威
蓬斬鬼無生靈變化千萬狀斬鬼滅
邪四蹤五橫龍不前行覆天大
精禹步治道蚩尤斬精將軍太
乙助威靈化形十四蹤五橫六甲六

萬丈摧破鬼魔營丁太乙助我五福
十天黑地黑山黑水黑風黑火黑
神雲黑霧黑天煞地煞年煞月煞
日煞時煞大煞小煞八黑八煞十六
將軍黑煞大神黑戈大神立現威靈
閉天門閉地户留人門塞鬼路天罡
穿鬼心破鬼肚横金梁堅玉柱太乙
勝光小吉傳送從魁河魁登明神后大吉
功曹太衝左手輪十二宫自子至亥掐煞
文十二乾坎艮震巽離坤兊八方大

轉塗之黑摧魔剪崇大神各各入吾
符天罡大聖鐵㦸金槍下鎮此
地水斷不祥(掐辰文直下至艮寅之地)
魁𩲃𩵄䰢魓貪巨禄文廉子辛
𩳐魒(子午斗剔入)武破(午子斗剔入)子寅
子惠子眞子憐子戊子庚天界黑地
七元流彩鬼道沈沈攝界黑水界
黑墨漆黑鬼道絶
人道通魔道塞




右符依法書畢再念逆順天蓬呪塗之加
罡煞炁入
連天鐵障罡式







右連天鐵障罡二十五歩並須閉炁作怒
丁字舉歩雙手自子順輪至亥復自亥逆
輪至子掐中指中文五指盡藏緊撚兩拳
召將下符
破穢符(凡事先須依式解穢)




念淨天地呪三遍却用黄紙書天中大神
符於燈上當空吹去大聲喝云
謹召北陰酆都破穢大將軍周贇罡速降壇
場持此符命爲吾先淨兇穢驅逐遠方黑律
有制速現神光急急如
北陰玄天酆都鬱絶大帝律令
化符却存變自身為伏魔使默呪曰
北帝欽輪速變吾形陽生陰順化作仙眞急
急如
北陰玄天酆都鬱絶大帝律令

左手斗印右手劒訣劈開頂門存自身為
枯木兩手發午訣想自已身中火發燒枯
木成灰燼向此吸玄天炁一口吹身化為
北帝伏魔使服玄色法服頭頂天師冠足
躡朱履
變神呪
北帝眞光酆都憲章威神變化物物隆昌頭
戴華蓋足躡魁罡六甲歸左六丁右防靑龍
孟章左列白虎監兵右傍朱雀靈光在前玄
武執明後厢九泉大醜魔王周維執秉憲章

有敢當吾典制押送威劒神王急急如
北陰玄天酆都鬱絶大帝律令
變神訖次行淨布罡炁入水中望東方噀
水一口祝云
一噀東方木摧折謹請北陰景陽宫大黑天
神荀元帥部領精兵駐劄東界
次向南方噀水一口祝云
二噀南方火精滅謹請北陰景陽宫黑霧大
神畢元帥部領精兵駐劄南界
次望西方噀水一口祝云

三噀西方金刃裂謹請北陰景陽宫七級田
使者部領精兵駐劄西界
次望北方噀水一口祝云
四噀北方水枯竭謹請北陰景陽宫鐵冠孫
使者部領精兵駐劄北方
壇上噀水一口再向壇下噀水一口祝云
五噀六噀中央土崩裂謹請北陰溟泠宫左
禁神吒司殺君駐劄上方右禁神吒司伐君
駐劄下方
次持劒水遶壇行淨呪曰

九陰神水噀布五方掃除厭穢清淨壇場六
神把禁守衛關防如有干犯法界押赴威劒
神王急急如
北陰玄天酆都鬱絶大帝律令
次念淨天地呪周行法界噀水又呪曰
四目老翁天元神天罡八煞掃妖氛吾目一
視山嶽傾吾水一噀遍乾坤百邪束首群妖
絶衆穢蕩淨山海清太上巨天天律至魔神
失所歸無門急急如
天蓬都元帥律令勑

存壇場内外悉化光明再念呪曰
壇禁肅清天將來臨飛斗一擲冥禁通行急
急如北陰玄天酆都鬱絶大帝律令勑
次歩北斗罡向北方亥位翻身剔起天罡
星打去想地獄門開



呪曰
北帝七星九元將軍下破酆都九壘之宫魒

星一擲幽將速臨急急如
北陰玄天酆都鬱絶大帝律令勑
呪畢次叩印三下祝曰
一卓天清二卓地寧三卓三界萬神齊臨
存天地肅清萬神拱聽次叩齒三通祝曰
香騰黑霧雲布九天五方昏晦天將臨軒以
今焚香關召直日受事此間土地直壇王安
盧見聞今召請速降壇前疾
存至次念召土地呪(掐卯文)
此間土地爲神最靈升天直地出幽入冥聞

吾呼召速降壇庭急急如
北陰玄天酆都大帝律令勑
存至次念召功曹呪(掐子文)
七政八極統領四直天地日月水火交集吾
召功曹速臨壇側急急如
北陰玄天酆都大帝律令勑
存至再念召二直壇呪(掐子亥文)
北陰幽酆溟泠之宫直壇二將速降壇中適
伸焚香關召
北陰酆都府左右直壇二功曹直符土地等

神旣已到壇即仰齎此眞香徑諧
天蓬都元帥元應太皇府請召四目老翁天
元神君聞今勑召速降壇庭疾
召四目老翁呪(卯文)
天蓬天蓬萬神之宗有大威神四目老翁目
視四部一一皆通巡遊世界束縳邪宗有一
不順押送北酆忽來倏去隨召奔風速降速
降大顯眞功急急如
天蓬玉眞壽元眞君蒼天上帝律令
凡發紫微天蓬奏狀則用四目老翁齊捧

如發酆都北帝則用九醜大聖赤髪魔王
韓儀齎捧如嶽府申狀乃屬人間則用温
帥必要隨事發遣可也
召九醜魔王呪(子文)
九醜大聖赤髮魔王群魔畏伏妖恠潜藏六
通具足剪馘兇殃隨吾呪召立降壇場急準
北陰玄天酆都大帝律令勑
如發東嶽文字亦如前法只召韋岳姚孟
四太保領兵把守四方存嘉應侯在上康
王在下温公捧奏只召温都巡至壇受事

亦可
祝將發遣呪
吾奉北帝專令職掌酆都制轄魔靈掌判神
鬼令下急如星火馳逐來臨法布疾若風雷
奔騰攝捉聽吾呼召遵我指陳入地升天登
山赴水隨吾口勑速去速來當司今發緊急
奏狀幾方函有勞神力捧傳俓詣
紫微北闕及元應太皇府投進當願速登雲
路謹防妖穢之侵所歷剛風宜顯神通之力
幸毋遲滯立俟感通若有魔鬼所干攝送北

酆考治一如告命火急奉行酒果香茶普伸
奉獻
上香獻茶酒後祝曰
遣使之禮已具敷陳受命威神切須攝領奔
雲駕霧直上玄都追電逐風俓朝幽闕關文
使引謹用宣行表白宣關引畢法師祝遣云
向來關引巳具宣行神聽無私諒回昭鑒仰
依關示速舉雲程天律嚴明立垂昭報疾
法官把劒捧水直至爐前再布斗一座如
前法直至其所翻身發天罡星剔開地獄

想二將奔入却念呪曰
吾奉紫微誥命北帝符章受職玄都掌權北
府行糾察鬼神之事專殺伐魔醜之司今勑
某將捧此奏文速詣某處投進敢有干符截
奉者依吾呪勑寸斬身形急急如
酆都大帝律令
次念化財呪天蓬呪回歩入斗口中立定
卓劒噀水一口存雷電轟發官將符使乗
雲而去再炷香謝師而退
道法會元卷之二百六十六
