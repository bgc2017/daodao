










道法會元卷之一百九十七洛十
　九清太皇府天醫八卦洞神五雷大法
　　　主法
雷祖主法妙道上帝
　　　神將
主師龎(靈)
　青面藍身紅袍紅裙仙帶左手斗印右手
　仗劒乗青龍雲氣從之
副帥劉通
　黑面黑身皂袍青裙仙帶左手雷局右手

　執雷槌乗白虎風聲從之
主壇陶(公濟)
　青面青身皂袍紅裙仙帶雙執雷槌作奮
　力揮打之勢火熖從之(已上三神俱鷹觜/龍爪手足)
　　　八卦大神
乾宫捉鬼天丁張(宏)
坎宫縛鬼天丁黄(甫)
艮宫枷鬼天丁丘(志)
震宫栲鬼天丁李(自明)
巽宫斬鬼天丁趙(逢)

離宫燒鬼天丁徐(永)
坤宫氷鬼天丁吕(清)
兊宫壓鬼天丁余(通)
　天丁冠隨方服色各執本職器械
　　　召役三帥呪
玉清有命速召萬神上通九霄下徹幽冥雷
霆威震八方火輪玉清五雷玄冥通靈二大
元帥八大天丁五雷神將東捉西尋雲氣淼
淼太一降臨五雷使者雷電轟轟直符神將
枷鬼驅精雷霆一動念念思眞收魔捉崇不

得留停上帝敕命火急降臨(役云上帝符/命火急奉行)急
急如雷祖主法妙道上帝律令敕
　　　召役天醫呪
北方黑帝君(子)南方風雷神(巳)叫喊連天地
(子)八卦自通靈(子)蕩蕩周天暗(子)無邊捉鬼
神(寅)旗印歸火府(午)神霄玉樞城(子)亥治病
能遣禍(子亥)消災解厄迍(子亥)如違押北府
有令斬邪神(辰)運光飛電火(午)神印起雷鳴
(子)掌印兵千萬(巳)助神隨令行(午)急急如
主法妙道上帝律令唵呼吽叱吒咭噉攝

　　　召役八卦大神呪
吾爲天神下坤宫巡震興雷離火紅巽宫下
令召萬神禹步交乾登陽明坎郷擲雨蕩妖
氛騰天倒地斬魔精兊金芒鋒八煞神直向
艮宫封鬼門我今恭準帝命行若有干犯吾
令者勑下寸斬如微塵急急如
雷祖主法妙道上帝律令勑
　　　妙用
左日右月合璧吸歸自身碧潭中以心火腎
水交姤烹鍊微以巽風吹之坤水沃之結爲

梵號神將居梵號合璧光中風雲雷雨霹靂
火光從之忿召呪一遍運出頂門急存天上
神將金光萬道中亦乗風雲雷雨電霹靂金
火光中飛降合而爲一陽日役龎肝氣接之
陰日役劉肺氣接之役陶則不分陰陽日存
雷城中劈開雷門乗風雲雷雨電烈火金光
霹靂聲中飛降心氣接之引歸壇中香上或
符中隨意策没
　　　龎劉陶三帥符
龎符頭上書晅字日呪氣訣次書龎(某)劉符

頭上書朒字月呪氣訣次書劉某陶符頭上
書炓字天罡呪氣訣次書陶某八將頭上陽
日書晅字日呪氣訣陰日書朒字月呪氣訣
龎劉符身上並雷局念召呪各書重爻震卦
改作雷字次從乾上加張宏八將姓名中間
沓書勑天轟雷霹靂攝七字就念塗之存神
入符或按五方入天雷神將田(文甲)地雷神
將劉(宴)龍雷神將崔(子文)嶽雷神將陶(公濟)
社雷神將高邁四角入雷公江赫(充)電母秀
文英風伯方(道彰)雨師陳(華)夫中間沓書天

皇枷耶霹靂攝七字就念塗之存神入符次
以吾爲天神下坤宫點至直向艮宫封鬼門
就筆圈三轉云我今恭準帝命行若有干犯
吾令者勑下寸斬如微塵三句三轉了就艮
上剔筆入圈中又就書一勑字蓋之云吾奉
雷祖主法妙道上帝律令勑
次又加延由二字神功受命呪書之運祖氣
布入想爲狴犴黑烟黑霧銅蛇鐵狗牛頭獄
卒鬼吏鬼兵可畏足下又畫重爻震卦改作
雷字如上一般作用就出五筆










陶符身上並雷局念北方黑帝君呪書重爻

離卦改作雷字就從田字上加馬鬱林郭元
京方仲高鄧拱辰田元宗五將中間沓書唵
呼吽叱吒咭噉攝就念塗之存神入符餘並
同龎劉符作用一般緊要龎劉符各添雙翅
陶符添四翅布五火神將並如欻火雷公形
都用百字呪大威德呪起雷呪役之又緊要
得利害於符中書煞字念天煞地煞神煞鬼
煞年煞月煞日煞時煞共八煞也
八天丁符身上並雷局念召呪書重天震卦
改雷字寫直日將姓名又呇書勑天轟雷霹

靂攝七字就念塗之存神入符足下又如此
一般作用發筆每日旦暮鍊將念金光呪崇
奉之

道法會元卷之一百九十七
















