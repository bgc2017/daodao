










道法會元卷之三十一持八
玄樞玉訣祕㫖
心者神之舍心中有七孔二毫應天上十星
二輔心中纔動天斗相隨所以萬法之中先
飛斗者心中之斗也又從十二時爲十二月
子時爲冬至午時爲夏至如所指處則於人
心以我念頭作想自於分度法云念頭動處
即天關天關斗柄杓星是也面上一座斗乃
元神出入之户也左耳爲貪右耳爲巨右眼
爲禄左眼爲文左鼻爲廉右鼻爲武口爲破

軍顖門爲天罡舌爲左輔喉爲右弼所以取
罡炁則以顖門迎之者此也
斗與水同體惟明水位處坎宫明通月曜明
水可以感通法曰告攘所以先務供養可以
無供養旦須法像然燈可以無燈不可無香
可以無香不可無水法官若爲自己告禳清
晨用小瓦瓶去井處望空念北斗九星咒一
遍朗元呪一遍左手剔三合陽斗(寅午)陰斗(子午)
飛二斗於瓶中取水一瓶置於凈室焚香默
坐置水面前便想水光接天忽然虚空中現

出斗星一座每一星大如車輪星内金光炳
煥照映十方法官先從本命官起心拜三拜
奏云臣合諸降眞光正炁結集身中元神願
得超凡入聖與道合眞即吸本命官之炁不
必參詳但自己存想曰此本命星官也搯掌
上陰斗語彷彿如有影像仍以本命訣按下
丹田黄氣包絡呪曰元始祖劫化生諸天開
明三景是爲天根上無復祖惟道惟身呪畢
暨至凝結化成元命眞人上清冠霞衣緑玉
圭朱履又存肝青心紅脾黄肺白腎黑五炁

下聚爲五色祥雲捧擁元命眞人冉冉乘雲
而昇中天斗府到此時心同太虚心斗天斗
合而爲一存所差將方元帥爲我於斗宫請
叩楊耿二使通傳詞意二使出引入御前面
奏(云臣)某貫屬住止本命年月日時生切念臣
某夙有善縁仰荷師資爲臣奏補某職重念
臣身處塵凡心歸至道伏爲某今宵凈念朝
元恭俟恩㫖令臣身中元神變化自然與道
合眞願臣飛仙得到虚庭次默念北斗九星
呪至元皇正炁來合我身即叩齒存見九星

光炁注下流入口中隨炁吐納服元皇正炁
訣曰青黑黄赤白緑絳碧玄光從一至於九
服炁餐元皇日與正炁合九竅生光芒令人
得長生魂魄自安康久久遇仙道星眞密降
祥精勤無退轉鸞鶴招翶翔
建水盆
謹啓斗中楊耿二仙使者九宫直燈直課宫
君掌水符八卦大神二十四向靈神本家司
命六神詳察見患某身中受病因由及行年
氣運吉凶安危禍福定限只今攝赴水符天

關星所指之方分明昭示務要以燈合課以
課合符以心合斗以斗合驗毋使各途難明
禍福具有眞符謹當告下
默念朗元朗元益希曲延曲生明彰報應
又念北斗九辰呪以手攪水投符於水盆
中劔訣虚書二號聻蓋盆上
右水符看符尖所指方上以本命尋長生
若如木命人則木生在亥亥上是長生若
所指併在三煞方或逢三合皆以緊急又
有五斗以占星辰五帝占五臟五斗占五

鬼蓋在行持之士靜念䖍恪則心自通靈
隨時取用天機神變借口通傳或誤出言
亦無改正必然應口効心萬無一失
默朝上帝
俯伏靜定間八黄林中又曰七寳林中五明
宫内五雷府五雷君即吾元神也乃丹田之
元命眞人星衣羽服次默召方元帥捧持心
章囑託前去思集五炁爲五色祥雲捧擁眞
人同方元帥冉冉乘雲上昇過靈臺歷十二
重樓過鵲橋度罡風灝炁上昇諸天鬱羅蕭

臺中天斗府到此時心同太虛心斗天斗合
而爲一存方元帥引導至北斗璇璣應靈宫
見有黄金殿在金色妙光之中須臾方元帥
入宫請叩二仙使出現祝云佩籙弟子臣某
身在塵凡飛朝宸極今爲祈禳某請奏斗中
希恩敬爲某事解禳厄運祈保平安仰冀仙
威特垂引進陽日斗中擎羊上仙使者陰日
斗中陀羅妙眞使者俱各仗劔引至應靈斗
府入宫進奏兆俯伏玉墀二使接方元帥心
章呈進復引兆至玉闕下則心拜三拜奏云

(臣)身在塵凡濫叨科簡今爲某貫屬信士某
伏爲某本命某年月日時生上叨
星眞主領命籍延生奏告保佑(如何)臣領詞䖍
切不容緘默依儀進奏仰賴垂慈以今恭祈
道力恩力法力特賜主維俾遂(如何)以爲效信
即念大聖北斗七元君能解三災厄二十四
厄内隨換一句呪畢推詳存見皇君覽章見
允不允即心忿郎元朗元益希曲延曲生明
彰報應一遍靜定聽報應心拜三拜不超身
心存而退臣願代天常湛湛復存二使引出

宫見如前方元帥在中天門下等候辭别二
使云仰蒙引進實拜恩庥後有朝修猶干保
奏頂禮而退二使還宫(兆)同方元帥從故道
而廻從右下至罡風從左下雀橋下重樓回
至五雷府即召心將及天醫諸將從神闕同
將帥出至病人所除邪治病殄滅妖怪保佑
平安次存諸將復從神闕入回至黍珠宫再
靜定聽報應而出登壇起伏時復觀壇内外
響聲或物類以合前事即云出陰入陽萬神
開張關奏事畢請閉黄房呪畢開目叩齒三

通三拜而起再心念臣某願代天常湛湛
祖師云五明宫内八寳林中七寳林中言
之不一皆在下丹田下丹田者左青右白
上赤下黑中央黄下丹田者有名五明宫
一名寳瓶宫一名水晶宫一名五行爐一
名龍池一名鳳池一名瑶池一名丹池一
名華池一名七寳池一名阿耨池一名金
利國一名炁海一名天根一名月窟一名
神水一名天玄一名天谷一名玄關一名
谷神一名玄牝一名泥丸一名絳宫一名

混沌神方一名萬神之府一名衆妙之門
一名黄庭一名神室一名丹鼎一名玉爐
異名衆多略舉一二學者下工行用之時
不要執着但只空虚一所無形無影似有
似無一意居中無一絲毫之染着赤洒洒
活潑潑圓陀陀光爍爍地諸司無此而不
行萬法無此而不立得此一竅者惟道自
眞得法自靈立基在此結胎在此沐浴在
此脫胎在此行工在此灌漑在此無不在
此凡朝奏之時從此面前徑上謂之黄道

也從背後上謂之黑道也
凡事占必先叩之元辰念文誦呪閉目一
瞬息開看之有驗也
占燈
黑暗昧(主公事晦氣)白(人事喪車)青(寃崇鬼)黄(犯煞病證遷延)紅
(七日内安)如血紅(不好)燈下黑炁徃來(有冤魂)黑白二
炁(家先爲禍)白炁籠花(病亡)發燈時滅或燈盞落地
(病十日亡)燈暗花毬(晦氣)燈中一熖直上不動者(元辰)
(穩有壽)動(病則遷延)結花毬落地(三日即亡)花毬平靜(病安)
(壽永)熖紅潤小通明者(吉)及破其他器用(病亡)廉

貞燈暗不明者(不好)明(吉)暗(平)滅(死)風雨吹滅
或虫僕滅(大凶)先小後大吉先大後小(凶)先暗
後光(吉)先明後暗(凶)有花(吉)無花(平)青焰(伏尸)
(憂)赤熖(口舌血光)光熖(喜吉)白焰(兵戈孝服)黑熖(官災重病)黄
赤焰(瘟)紫熖(有喜)熖青長(吉)焰紅長(安)熖紫光
暈紅長安黄花圓凈暈明燈熖定正長木色
先無花後有花本命燈熖長紅黄色(巳上皆大吉)
一彗成輪(凶)燈熖長五寸便滅(大凶)風吹不己
(災非)輪黑(官司凶)白(有孝服刀兵西方之鬼)黑(主家先司命水泉北方之)
(鬼凶)黄(主有疫疾或犯土及土地)赤(主血光獄事帶血孕婦死鬼南方火鬼)青

(主有邪崇癆瘵伏尸東方木下之類)熖大赤(凶)燈爆響(主火災或燒屋)
三彗(有火災)吐淚者(大凶)熖黑短小暗色不明(主大)
(凶)熖青短者(凶)爆死(主呪詛)花在上(主有喜事)花在
下(主有財)諸燈動者(主星辰臨照)光明(大吉)紅紫色光
(吉)散光(吉)熖長有五色俱備者(主大吉祥)朝奏登
壇雷聲動(主墳有犯)香爆響(主有天曹願信未還)請聖一應
言詞失脫不來(亦主天曹有願信未還)犬吠(主有不祥有落水鬼)
犬相咬(主有官事獄訟)孝子和尚來(主不吉)大抵以燈
紅潤而有花通明者(吉)無風自動(有災)暗(遲滯)熖
長即滅(主凶)

占物聲吉凶法
猫犬吠叫哭聲(主白虎喪車動)蜻蜓(主有扶棒煞)蚯蚓(衆神)
閉門啼聲(已上皆凶)蛛蟢開門(皆大吉)刀斧聲(修造煞)
蛾蝶闘連(呪詛)破碎物聲(虚耗爲崇)
占家宅
看家主所屬燈光明(吉)燈有花(主喜事)燈暗(晦氣)
燈開花便落(破財)如燈花開亂不成毬紅熖在
上(主有訟)青紅焰相交(主寇應月分燈七燈内有明者應某月分有喜)
(事)焰短暗(應某月分有訟破財)
占訟

所屬燈紅熖有花(得理十日内納財其餘氣熖短不得理)燈光
明遇大風(訟有解)
占六甲
燈有花毬結而不落者(主胎見平穏吉)花毬落者(主生)
(下而亡)單花男雙花(女)有風吹花不落者(雖有險而)
(不殞)花落後燈暗而且滅者(主産後母子俱亡)花開即
落(主生下即亡)燈暗花落(主母病而子亡)燈暗而花不落
(主母亡而子存)燈明花落(母存子亡)
常占
燈有雙穗而熖開白色者(主有孝服)雙穗而熖散

者(訟散破財)本命燈有花有毬不落者(有)
七星占驗
第一(禄日)第二(壽月)第三(才木)第四(命金)第五(妻火)第六
(男女水)第七(福土)
占生旺
木長生在亥金在巳火在寅水土在申
長生沐浴冠帶臨官帝旺
衰病死墓絶
胎養
占禄

甲禄到寅乙禄到卯丙戌禄到已丁巳禄居
午庚禄居申辛禄到酉壬禄到亥癸禄居子
禄前一位是天賊星看明暗知人有盗賊
事凡占病看福禄二星燈是如何
占馬
申子辰馬到寅寅午戌馬居申已酉丑馬在
亥亥卯未馬在巳
若禄馬二燈明亮熖長好若二燈暗或滅
此係禄馬困皆凶病主重也
官符

申子辰亥上不堪言巳酉丑逢申須歛手寅
午戌巳上動紙筆亥卯未寅上切須忌
訟
寅午戌亥上不須說亥卯未申上勿遭值申
子辰巳上化灰塵巳酉丑寅上休開口
占煞方
申子辰煞落南方巳午未
亥卯未煞落西方申酉戌
寅午戌煞落北方亥子丑
已酉丑煞落東方寅卯辰

如指方向以本命推之如申子辰生人則煞
在已午未矣焚符於本命受煞之方依法厭
禳設或逢煞又在坤良則危乎旦夕若求方
煞遇生旺而與命合者吉三合對衝者亦吉
訟若逢又分賓主在乎機巧求之凡朝告椎
驗燈法可以類椎取斷吉凶不可執泥隨方
而通變如見本命燈弱者隨本命所屬生旺
方取炁助之不弱主好如助之仍弱主災病
留連
身中策應

一身肢體之中忽有動處忽有疼處癉痒轉
筋僵仆氣逆咳嗷頭痛皆有魔道交侵心章
不達
左目震右目巽左鼻坤右鼻艮
口唇離左耳乾右耳坎左臂震
右臂巽左足坎右足坤離
如目跳耳鼻㿋痒内動之類借八卦八方之
說一同取用
十指痒齋官不至誠頭痒天曹議罰十足指
動行持人有過頂門㿋熱天門開水道無故

動外魔興害谷道氣泄外魔干擾
占物
五金聲清圓者(吉)濁者(不利)燈燭淚(不吉)香烟清
農者(吉)燈燭香爆在南方必主火驚如煞方
則七日内見如供獻草葉花木芳鮮者(吉)焦
枯者(不利)供器墜地響音惡破者(凶)清圓者(順快)
水聲(瀉痢)木聲輕清在東南者(主有才喜)重聲在西
北方(主有喪禍)土聲土鬼動蚯蚓作聲(主塚訟)雞唱
及時(改故圖新)雞唱非時(則家神亂若鬼賊)犬聲(大惡訟病將來)
(聲連延家宅不寧)猫聲(冤債時行)色衣兒啼(小有財喜)白衣兒

啼(陰小凶)笑語諠噪(招若獰邪)笑語微微(陰𥝠小喜)行步
聲重及步步多者(凶)馬嘶驢呌(是哭聲)飛蛾樸
燈(凶)牛聲(地神不安宜謝)猪鵝出聲(不利)頭左爲父頭
右爲母左右手爲兄弟左右足爲奴婢
占訟
看本命燈及流年官符燈焰紅(訟乃元告得理)本命
燈好官符燈晦(訟散)若燈花落(主破財)燈盞落地
器具落地(主凶)燈滅者(主死於獄否則受刑)直上不動(吉)
短而動者(危)燈後遇狂風一陣(有險終吉)官符則
看廉貞占病則看本命壽燈禄馬燈占兵㓂

則看破軍
占家宅
貪狼星爲男家主破軍星爲女家主禄存星
爲兄弟廉貞星爲女人武曲星爲外親又爲
奴婢輔弼爲小兒
占風水
看禄存星巨門星又爲天賊星
貪(主東地)巨(主東南)禄(妻妾女子)文(子息福德女兒)廉(財刑疾女夭)
武(田園奴僕壽元女兄弟)破(官職女命)輔弼(小兒豪富貴父母)
日分隨建日辰

貪狼子(初一十一二十一)巨門丑亥(初二十二二十二初十二十三)
(十)禄存寅戌(初九十九二十九)文曲卯酉(初八十八二十八)
廉貞辰申(初三十三初七十七二十三二十七)武曲己未(初四十四)
(二十四初六十六二十六)破午(初五十五二十五)
貪(太陽)巨(太陰)禄(火羅)文(水孛)廉(土計)武(木炁)
破(金)
冬至斗柄指亥
碧心黑青



絳黄赤
夏至斗柄指巳
赤黄絳


青黑玄碧
四季點燈建日辰
輔廉貪



破弼禄
甲丙戊庚壬(屬陽)乙丁己辛癸(屬陰)



(立夏立冬)弼
凡驗斗燈從貪狼排安二十四氣時節徃
來輪排告斗之日第一燈爲節氣迤𨓦椎
之以驗吉凶應在何時
五行相生

金生水水生木木生火火生土
土生金
五行相旺
木旺在卯火旺在午金旺在酉
水旺在子土旺四季
五行相尅
金尅木木尅土土尅水水剋火
火尅金
外報應
欲知奏告妙通靈遠求諸物近諸身猫犬定

知有公訟犬叫由來是哭聲蝙蝠是爲催魂
使蚯蚓還知泉魅神飛蛾入燈看生死花開
雙隻察枯榮燈帶涙時人必死青爲鬼炁是
災迍藥物動時緊不驗惡虫推破動力兵試
將此法通玄妙便是神仙物外人
報應歌
按擡拖凳是家親簫笛□笙喜慶眞雞鴨孤
魂求解脫抛刀破器損家庭索聲怨炁𡨚家
債咳嗽聲知瘵鬼侵相打闘爭防外撓開門
閉户賊鬼臨忽聞火爆須防火犬吠諠譁獄

訟平或聽孩聲生獄定靜中走步是虛驚一
聲清磬知禪瑞歌唱笑聲歡喜臨拖鞋拄杖
家先鬼敲碗敲臺鬼自刑鼠聲啾啾人論訟
鳥鵲飛鳴禍患臨風吹樹木防偷盗呌噉連
聲口舌侵哭聲啼叫喪車動潑水槌衣墳墓
驚揺鈴打鈸家神動擂鉢刀聲犯六神磚瓦
土聲知有犯長吁掣鎻是牢瘟風馬傳聲家
進業肅然安靜是平寧起來最向壇中見隨
意求之是的眞


星
河
天
池

長生
元來此位屬長生萬種千般事事亨保病驅
邪皆立應經營出入任縱横
標星長生又屬東方生炁之所命不入煞非
特保生亦且增禄延年設或逢煞又屬西北

方之所而病危篤者定以本命所逢生旺之
日有變須大作福攘禬遇險方可如産入煞
則生下而亡訟則留連
沐浴
沐浴之方忌老人少年得者半枯榮欲知到
底何凶吉子細看灰暗與明
雖值吉方命若犯煞亦難救解無煞加臨如
指兩傍有主筭上生扶之則當所攘水鬼請
斗下符法水洗病人五心可保向安孕若東
而不入煞可保生育兩全訟擺脫解釋

冠帶
少年冠帶喜周全老大逢之却不然應是經
營並出入且宜退守不須前
不利於病如病與小疫則當衣冠端坐平心
定炁自可輕安病危疾終有憂疑須依法禳
禬畫登身替代厭禳再求報應問訟乃不勝
之勝
臨官
五行一位屬臨官保病應知立便安有訟有
官終得理一家眷屬自團欒

宜求社神小疾尋常感冒亦代形厭攘或逢
主筭上生再禳可保疾證危者主凶最宜出
官貴人得力
帝旺
帝旺臨官是吉方凡人得病應時康若還保
佑田蚕事管取千箱興萬倉
訟則訟興病則病旺家宅則家宅旺人財則
人財旺若危病者老人於旺宫加進旺更若
臨煞定於旺日亡矣行待者爲病家急治狂
邪猖傷之鬼求財爵禄必主豐榮盈滿不虧

但須至損抑
衰
次第安排一位衰病人難瘥禍相催莫教火
爆並火黑縱使無凶也皺眉
再禳仍多作福不能遂於衰微以至危困不
可爲矣訟宜求和
病
推數斯宫是病方病人終是不離床若求安
樂無煩惱除是看經燒好香
節氣相遇魂魄不寧看所屬方位刑尅傷魔

衝併定遠近日辰訟宜改正
死
方位安排却值死患者壽數止如此萬事不
宜休向前莫待臨期方叩齒
或在艮坤命或逢煞符法救解遇復卦作急
解禳尚恐不免遇升卦可厭禳救解或命不
逢煞又在東南則可厭禳以保訟在官宜求
解仍求禳度
墓
墓庫之方問若何求財稱意莫多囉但看火

暗並灰黑一半愁時一半歌
保病依法厭禳衆吉相扶則可救
胞
次第安排胞絶宫病人一息是難通諸般作
事皆無益燈欲殘時又遇風
病且依法厭禳宜斷後住邪辟瘟防㓂盗訟
可結絶
胎
安排此位却當胎占病艱難恐退財若要安
康消病患除非作福叩天台

病入經絡心胷否塞且依本法厭禳亦且遲
滯孕未及時平常遇之喜神發動主有人財
之喜訟憂未散
養
養之一位問如何守分隨縁且恁過不必多
思生妄想急禳夙債與沉痾
病在經絡遲滯胷膈否塞依法厭禳孕防傷
胎已產宜加調和命不入煞及所指東南方
則可養成人訟寬緩不急
東斗主筭

誠感延生兼值生旺則木炁爲福必主榮貴
併有喜事重重又若臨胎養主生男女添人
進口之事逢吉交春好
青帝護魂
肝經有病宜奉木炁及叩東嶽或東南廟社
之神得東方青衣之吏救護病不宜於生旺
生旺必危依法厭禳解罪遇春好則秋不利
青天魔王
陰府勾連呪詛事起鬼崇侵擾東方壇神廢
廟木客水下三聖木精水怪又或曾因買木

伐樹或春花果若帶山林花某禾稻等呪詛
寃尤逢煞在卯則有雷驚宜即懺罪或驚觸
雷電風雨旺煞交加雷電震怒若三煞加臨
艮户皆主大凶訟主枷棒之憂
南斗上生
生旺有火羅爲福太陽正照命限逢胎有喜
遇煞須禳巳午未生人遇之兼帶則主長壽
赤帝養炁
司命爲福病在心經心炁不足主心中有熱
宜叩南方朱衣神吏解之則吉

赤天魔王
命犯火羅南方火鬼若逢煞逢旺必主火災
或弄怪異但若符頭指子與北方斗位則可
厭禳病因司命勾引南方上壇神邪怪及南
方土神不安朱雀飛騰亦能與訟小則口舌
是非田土呪詛事發病者不宜熱藥仍小有
湯火之災瘡疽血光之害訟主官吏性急暴
怒
西斗紀名
金水照天曹録善滅罪病主遲延進退乃西

方寺觀廟社善願見有白衣人取願宜叩白
衣觀音懴悔訟主遲滯
白帝侍魄
病在肺經陰司五音呪詛事起依法厭禳訟
遲有救
白天魔王
金星不利西方壇邪爲禍有金銀銅鐵精怪
爲祅及西方上邪巫魘呪逢煞乃帶血傷亡
之鬼宜送入山度嶺有虎驚訟破財不利
北斗落死

罪不可原數盡不禳符頭向南二斗可以再
禳臨煞恐有水厄不然飲水過度水成疾難
醫水星尅命限訟凶失理
黑帝通血
腎經有病再禳解厄可以少延大數有險疾
因飲水過度亦命限水孛爲災
黑天魔王
酆都追攝冤訟飲水渡水洗浴成疾北方之
鬼壇神井神不安天瘟罰罪急宜懴謝庶或
可延疾危終險

符沉
一切水符不正中而偏側者皆宅禁土府有
犯方隅龍神不安凡一切符沉除依方向驗
外又看輕重緊緩全沉水厄或飲水傷脾不
可醫解符頭指吉星主生面沉者則命星絶
矣腰中略沉再告禳解此乃犯土敗脾符尖
脚沉者慢神不敬兩告不行須看方向宜加
消詳蓋沉亦有向背在師通變不得一例而
椎矣
乾宫

隨事隨方驗秘玄凶逢天譴吉天恩病招西
北五金鬼及有天神願未圓若暝陰雨星辰
逆晴霽天星轉吉躔警策大凶乾上見陰宫
落藉盡天年有教有縁堪奏解羽章七字上
通言
坎宫
默運天關向坎宫元來坎險不宜逢常憂水
厄飲水鬼水鬼爲殃炁塞胷陽宅陰墳看水
路衰招鬼賊旺興隆中男消息如何見亦防
險難事重重若逢火命逢災厄解謝祈禳木

日通
艮宫
默召天關指艮方適逢小指尚須防蓋因艮
是鬼門路急遺雷符爲拔禳命煞加臨終不
保莫教星煞入衰鄕小男有喜纔堪折無喜
猶疑小口亡若遇五金聲韻響横來銀貨入
私房
震宫
一初震動見分明春夏光明實本情若是秋
冬多蹇滯一切謀望總無成病逢木鬼金壇

席土命須防有變更定說長男善喜事若云
占產略遭驚木命最嫌金鐵響不然本屬土
長生
巽宫
天關直巽最爲宜柔順隨心遇好時兩日合
謀諸事吉病縁樂極受風吹東南亦有壇神
鬼更防長女有災衰木事發財端的有不防
巽順善求之六甲無憂皆快利定生雙女預
先知
離宫

心斗移時杓正前心安神定保長年炎炎内
擾成災訟攝現群禽更可嫌燈火俱爆防回
禄獸類無端主病煎響聲重時離别去竈君
惹鬼禍相連驅牒南方壇席鬼若詢孕育女
孩添
坤宫
一念先天偶到坤心神和悅炁常存若教事
物隨方現以意推詳次第論吉還吉報陰人
遇凶報凶神土府尊木響聲高爲不利金聲
清起善財門問產先須安產母不然剪紙去

招魂
兌宫
一念先天兌屬金一年百事利秋深開言所
幹皆成就微笑心生喜悅音事物相逢清濁
辨若教火烈必呻吟但因木響爲財氣水命
逢之吉慶臨孕育虺蛇來應兆三春不利主
驚心
驗心章倒方法
乾(禳謝則吉)坎(病訟皆凶凡事遲滯)艮(病難當)震(病主大安)巽(病無鬼官)
(無滯)離(百事大吉)坤(病無崇訟事凶)兌(訟滯病有鬼安遲)

斷心章指方詩曰
章在中官斗在天兌官安樂兩相全乾旋坤
轉宜加禱震怒離凶病不痊坎艮先凶而後
吉巽宫邪怪入身田更防飛出並腰斷病者
看看入九泉
占雨暘雪
春祈雨占貪禄夏秋廉禄冬雪武宼(破)功名
(貪文)
燈明晴燈暗風雲雷雨電雹霹靂




凡觀燈看炁降無一紅白炁或籠花有震動
雨作燈不動其氣赤無雨
道法會元卷之三十一





