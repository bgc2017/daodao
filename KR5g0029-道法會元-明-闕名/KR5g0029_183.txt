










道法會元卷之一百八十三面五
　上清五元玉册九靈飛步章奏祕法
　　　章印第五
　九靈飛步章奏司印紫㣲玉文印



　右印總司申牒行遣及蠟印用之
　玉文印印陽精函上下
　　　玉清通章印透天關印




　右印印陽精函中姓名上右印印洞華函中姓名上
　　　九老仙都印



　上印文乃正一派所傳下印文乃九靈所
　傳今通用正一印文爲主

　　　章絳印



　九天上章靈官印飛玄三炁玉章印



　右印印洞華函下右印印正陽函上
　　　三天内諱印三天太上之印




　右印印正陽函中右印印正陽函下
　　三天門下合同印文
　　　陽精合同洞華合同



　　　正陽合同印契




　先各印於申狀函發去次以印於各方函
　黄額之下右邊
　　　章中十二小印(除首尾外並印/於各字之右)

章首泰玄都再拜下再拜上

以聞以聞上下臣姓名太清腰


太清下太歲章尾腰封
　　黄神印佩於左背文



　　越章印佩於右背文




　　　章訣第六
　凡上章並當佩符預冝存想行持服符沐
　浴入室東向誦上清天寶呪習歩天斗純
　熟始可集神拜章
　　　九靈飛步局訣祖法






先尋日中元建子時次分拜章時屬甚甲次
以青龍加時支上次天罡加何方然後椎自
青龍立次舉左足乗青龍右足歷蓬星左足
穿明堂右足上太陰左足並(呼存/玉女)左足出天
門右足並(呼天/門神)右足入地户左足並(呼地/户神)次
以左足履文昌右足登下臺歷中臺過上台
皆傍斗表循三臺内行至斗口遥拜天皇遊
天一歷下存天一惟步九靈出天英左手披
帷出至瑶光拜大角左足登大明右足上北
極左足遶天輔次步衡躡權並足次踏弼步

旋入陽明並足
林先生云葉先生有年者並不用此即步九
靈罡中步一座七星罡斗却就斗罡中立拜
章並不用上來祖法只是面北向天門乾上
拜後學多効之
　　　元綱流演圖










元綱流演三十二天輪轉無色周迴十方旋
斗歷箕迴度五常
　　　飛神罡訣(望天門立/玉清訣)
　　　呪曰(閉氣默/念三遍)
無上太清玄元帝君保生護命勑攝三魂靈

符衛魄立示鬼神令我朝闕度我玄門請登
玉庭面侍高眞徃來分明恭奏臣誠玉帝勑
命急急奉行
　　　服五神符呪曰
玉府玄宫紫氣始青内鍊三魂胎光安寧神
寶玉室與我俱生不得妄動監神黄庭太靈
守衛若欲飛行形詣玉清饑兮渴兮吞飮玉
晶急急如
太一眞人三臺玉皇勑
　右服符畢步三臺罡




　少立存玉清玉女各持旌節引街飛罡
　　　呪曰
天朗氣清三光洞明金房玉室五芝榮生玄
靈紫蓋照映我形玉童玉女爲我致靈九帝
齊景三光同軿得乗華蓋昇入帝庭急急如
律令
　右法存變如初歩入黄道即外天門也至

　天門驛從官吏住却同三將軍入内門也
　至此掐金城化身訣呪曰
天蒼地黄我身升陽步行魁斗化身天罡水
火凶災悉離吾傍神飛金宫面朝玉皇上對
玉穹金光十方急急如律令
　右存金光下映身非我有左右手各掐二
　指上節望東南方取炁吹左右閉炁歩之
　　　九靈斗(次以左足並爲三步/坎離相濟而九跡矣)






　右歩至天蓬星位出奇門呪曰
乗天罡步九玄履元斗行飛仙得天仙萬神
歡隱形變化萬端
敢有干試收係斗門掃除不祥正眞明分左
煥火鈴右揮金璫威光萬里嘯命立前玉帝
所祝靡不如言急急如律令勑
　右呪畢乗罡若踏太虛而出奇門也

　　　七星斗呪曰
陽明大魁元極文昌陰精太極太上璇璣飛
罡一吸萬鬼伏藏玄明瑶光紫微闓陽丹元
至眞神炁吐威北極天□回通玄神天關玉
女榮侍以歸魂眞魄神舉體仙飛急急如律
令



　右歩謁帝處展壇三禮長跪詞誠奏告叩

　齒九通咽液九過變神爲白鶴仙人存左
　日右月七星蓋頭罡星指前四靈侍衛項
　生圓象皆九色光映十方内外朗徹行用
　如法先服諸符次存二十八宿如細雨宻
　霧圍繞左右次出官露章如法次歩伏章
　罡存香中有紫赤之炁上衝九天





　右法罡風皆有青紫緑炁氤氲交結度此
　而登天門神吏請上章驛吏如風雷之迅
　凡度罡風見五色雲青紫黄白黑赤緑也
　皆不定寒凛霜雪冷風嚴勁如聞雷聲當
　凝神靜思次見青黄道若世之王者引進
　入黄道若悟眞之士則入青道不得犯黄
　道若犯黄道魂魄不返致成失魂拜章之
　時須認黄道其炁如旋風狀如海螺極光
　明詳認而入自然有童子幢節來迎至第
　一天門陽精之門或爲民祈福即候唐將

　軍通奏
　上帝㫖允而還此是第一天門内司天樞
　府呈章契勘合同如爲國家或禳水火妖
　旱不祥或求嗣宫庭祈福之事再入第二
　洞華天門即係葛將軍引見契勘合同如
　爲國兵火疫癘社稷之事則入第三門金
　華寥陽之門名正陽門即係周將軍引見
　天師張君紫青府引見呈章奏
　帝乞
　㫖此爲國家大事兵革水火求嗣社稷奏

　取
　帝㫖報應也


道法會元卷之一百八十三
















