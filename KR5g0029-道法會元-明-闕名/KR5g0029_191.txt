










道法會元卷之一百九十一洛四
太乙火府通神內殿秘法
宗㫖
道居恍惚杳冥中内外澄然萬累空一紙家
書歸斗相半張符命合宸宫飛神謁帝朝金
闕躡景禮師定吉凶此是形神俱妙法分明
有炁可潜通
書符玄祕
入室書符徹太微坎離交媾自心知先天一
點誰人識嘯命風雷達者稀井金造化能生

水地火相逢在片時五臟五神全不用金丹
一粒運神機
書符口訣(黄雲莊傳授)
火府諸符皆太清元降上有一勑字下有
一字謂之祖令凡書符上勑字須要
高去本符一寸許書下一字須要於轉筆
處拄定筆注靈光入内一筆直掃上至勑
字謂之宣勑禀令務必凝神定息正心誠
意依法書篆無不感應
浄壇符





呪曰
元君符命穢氣消除如違勑㫖霹靂須臾急
急如太乙都雷總管李元君律令
總召萬神符





玉清勑命速召衆神上通無極下達幽冥威
光赫赫變化通靈諸將聞召火速降臨急準
大赤天帝君勑
符上批事意請直符謝祐直日雷神(某)火
急齎捧家書前詣
雷府祖師几前進上不許稽延仍請
師㫖回壇報應火急遵奉施行符上再加
三天風火烈令下鬼神滅奉請五雷神火

急轟雷現斗攝符上又加五字蓋
蝀縫降瓮憃
右五字取天門金光炁布入掐玉文剔自
午出於勘同符内加用
降斗劔尖符

陽日子午
陰日午子

呪曰

上清有令(中)統攝衆神(卯)聞吾法令(玉)嶽瀆
摧雲(子)呼召速降(玉)聞召速臨(玉)急急如
太上符命奉行勑
右符先畫四圍及内却畫劔斗念上清有
令呪掐訣畢再於符上加□□魕□□□
鬾七字就本命星上書所告(某)事所禳者
却所告者成(臣)謹奏爲(某人如何)恭望
聖慈賜頒
勑命宣告玄曹咸與依應施行於某日夜
(某)時告祈之際乞賜明示報應伏候勑㫖

右念斗呪敕存斗一座自眉心而出有火
光炁布於符上四個火字要東西南北四
方炁隨方吸入火字布在上此符剪作兩
邊家書上黏一邊箋奏上黏一邊恐事急
將本命一半於家書上先燒一半降斗時
燒至緊不告斗將符全黏於家書内
斗母勘合符(次加於斗符上)

加劔内
尖符

召擎羊陀羅二使者符




又召符





召繡衣靈通二使者降玉法符





霐□□
合明天帝日

點燈符





然燈呪
燈光朗耀照人長生三魂安健七魄安寧急
急如
大赤天帝君律令
存室中五彩雲開斗眞降靈
七元眞符

太
上
宫
唵㗭哩吒吽娑訶謹請貪狼星君降炁(子文黑炁)

中
元
宫

唵㗭嚩吒㗶娑訶謹請巨門星君降炁(丑亥黄炁)

眞
元
宫
唵𠰠吽唎吒哪娑訶謹請禄存星君降炁(寅戌青炁)

紐
幽
宫

唵吚唎吒呢娑訶謹請文曲星君降炁(卯酉青炁)

綱
神
宫
唵咭唎哪呢娑訶謹請廉貞星君降炁(辰申青炁)

紀
明
宫

唵鳴吒噓咭哪娑訶謹請武曲星君降炁(巳未赤炁)


關
會
宫

唵吽為□吒咭唧呵謹請破軍星君降炁(午文赤炁)
二斗招眞符

南斗



北斗

右符掐辰文紅紙墨書祭斗時懸於罡星
上朝了燒服掐子午斗取南北二炁入符
雷公紀使者符






唵嚤吒叱𠻗嚤□咭唎哆
𠻗咦呵𠻗咦呵化爲紀茂卿隨吾左右過
兩手握雷局運火炁掐午文呵入符拜家
書時存雷公隨從左右直入天門
亨轟滑辣救竟攝
直符謝使者本身符
開開金木水火
天地土五星攝
圍天憾地

謝祐急降
依前書畢念後呪召謝祐存入符
聚却以三天風火烈令下鬼神滅奉
形請直符神火速捧奏攝塗三轉用
開乾破巽出筆
唵賀醯啹嚀哆婆醯伽耶伽耶疾嗚唎□耶
勑勑歷歷疾疾伐伐急急攝
金光符(此符說章表中焚)



呪曰
丙丁丹帝(午)赤帝照臨(中中)青華生炁(卯)下臨
碧離(子)金星光見(巳)青帝光昇(中中)精輝流徹
(午)紫炁衝騰(午)五色彩霞(午出)洞達幽冥(申)勅
書玉文(丑)普告萬靈(戌)起奏龍章(辰)上達玉
清卯急急如
大赤天帝君敕(歸中指中)
破罡風奏表符(焚章表遣將用)





風火速傳呪
符吏捧表(辰)上聞帝閽(子)罡風猛吏(丑)不得
妄干(辰)有違敕書(巳)照律施行急急如
大赤天帝君律令敕行
解穢符(亦能破罡風關牒用鐵券上書亦可)





吾奉帝命飛符速行如有干犯急縳壇庭速
追速捉不得久違凶邪木客各遵
帝勑如違符命照依天令急急如律令(卯出)
丹天火雲威鎭乾坤(子)上攝雲炁下斬邪精
(午)飛電爍爍揚風無停(卯)通眞變化朝謁
帝尊(酉)急急如
大赤天帝君勑令
停風止雨符(告斗下雨用此符)



紅紙朱書

日出東極(卯)光焰炎炎(辰)當日元帥(巳)速住
雨輪(子)北方威神(寅)符吏通天(申)罡風猛吏
(申)不得拒停(中)收風攝雨(午)急急如
大赤天帝君勑(午)勑(午)勑(午)
開雲現斗符





上清律令(玉文)去逐邪亡(煞文)順鬼不斬(寅)逆鬼
承當(煞文)聞吾法令(本命)嶽瀆摧雲(申)我身魂定
(午)七炁降臨(午)保守正炁(中)自然成眞(中)霧
朗雲靜(酉)惡龍滅亡(巳)星明斗光(午)太乙照
房(午)將起兵行(申)斗現四方(亥)急急如
南方丹天帝君律令勑(午)勑(午)勑(午出)
告斗時分

春一更三點夏二更秋三更冬四更
降斗符

霐□□


右符密念金光呪書畢臨用時密念起五
色金光呪
丙火丹帝(午)赤帝照臨(玉文)青華生炁(卯)下
降碧離(子)金星光現(巳)青帝光昇(卯)精耀流

徹(午)紫炁沖騰(離)五色霞彩(午出)洞達幽明(申)
赤書玉文(丑)普告萬靈(戌)起奏龍章(辰)上達
玉清(卯出)急急如
大赤天帝君律令勑
催降符




右符念金光呪閉炁目光運筆書之臨焚

用時念北斗呪存九皇垂光下降壇所就
於此告劔斗合符想星光朗徹我身便在
斗綱中光芒輝映次出身中二使者通事
舍人自心中出蟬冠朱衣如己貌駕虹橋
一道直接天上斗府請斗中二使者通事
舍人降合爲一叩齒心拜默念意乞爲奏
請北斗伏望二使者通事舍人肅清壇宇
掃蕩妖氛化形眞境通奏悃祈上違斗皇
降延颷馭俯鑒悃恍下從願望念上清有
令呪(剔訣入)

上清有令(中)統攝衆神(卯)聞吾法令(子)嶽瀆
摧傾(子)呼召速降聞召速臨急急如
太上符命奉行敕(午出)
右將半符焚香爐中想通事舍人執符上
斗府奏請師以兩手剔陰陽斗飛送成橋
布去三拜少歇或坐中默念後呪
飛神謁斗呪
玄都上象太虛景霄北斗華盖飛雲玉橋擎
羊陀羅策玄駕浮右弼隱元韜光散驕左輔
洞明一點祥標三台散景天罡赫鄒破軍斗

魒七宿連鑣武曲斗𩳐逸駕雲飄廉貞斗魓
瑶臺岧嶤文曲斗䰢紫雲鬱蕭禄存斗𩵄總
御招揺巨門斗𩲃飛越玄寥貪狼斗魁玉華
慶韶黄老上帝總持王堯紫微帝座萬星上
朝慶華天后紫光煥昭九玄父母靈爽飛超
三生七世罪障俱消增延福慶解釋愆尤泥
丸九宫與斗俱遼金液還丹紫芝碧苗令神
飛舉逸步道遥長生久視身入金樓馳騁斗
極萬劫千秋
右呪畢再入壇歩北斗三台回斗口立拜

存身便在斗府想元炁自心中七竅而出
外應面上七竅即以舌拄上腭爲百花橋
盡是彩雲金光斗皇自橋降前恍惚相合
步北斗九宫罡(點亦可)
坎魁發祥(坎)乾𩲃垂光(乾)震𩵄曜明(震)兊䰢
熒煌(兊)巽魓雲索(巽)坤𩳐華房(坤)離魒煥爛
(離)斗建天罡(辰)洞明隱元(寅)勾陳抱黄(中中)上
台一黄(中上)中台元黄(中中)下台元章(中下)斗柄所
指萬禍滅亡禹步所到何所不藏急急如律
令勑

請降斗眞
具位(臣)姓(某)再拜焚香奏請
中天北斗陽明貪狼星君北斗陰精巨門星
君北斗眞人禄存星君北斗玄冥文曲星君
北斗丹元廉貞星君北斗北極武曲星君北
斗天關破軍星君北斗洞明左輔星君北斗
隱元右弼星君上台虛精星君中台六淳星
君下台曲生星君
存斗皇降盡是金玉光中我身與斗相忘
天上地下之間杳冥恍惚之際

具位(臣某)奏據本貫(某)爲(某事)乞爲祈告
斗極眞司伏望洪慈特垂省覽仍頒
聖㫖降付(某)本命星宫照臨星宰原宥從前
一切罪犯賜以調和命脉增益福齡更賜差
降天醫治病功曹尚藥靈童解厄靈官爲(某)
解除厄難即得病苦痊安仍賜吉凶休咎分
明報應
初獻呪曰
上清有令(中)統攝衆神(卯)聞吾法令(子)嶽瀆
摧傾(中)呼召速降(巳)聞召速臨(中)急急如

太上符命奉行(午出)
亞獻呪曰
赤書玉文(午)璇璣最靈(未)上對帝皇(中)下攝
幽冥(巳)眞形保守(辰)神炁安寧(卯)我身魂定
(寅)七炁降臨(中)護身保命(本命訣)上昇紫庭(丑)
急急如紫徴大帝勑
終獻呪曰
三官鑒映五帝照臨貪狼延生巨門保命禄
存度厄文曲消灾廉貞扶衰武曲散禍破軍
益算輔弼衛身名刊金簡玉曆彰明青篇注

善黑簿消寃千愆萬罪並乞赦原
祈告飛謁
宣表後發遣畢默存心中元辰即長生大
君長一寸二分從心中出駕丹輿之車乘
五彩雲前後左右從二人左手搯玉文呪
曰丹元靈眞出我身形上遊碧落拜命帝
廷即以舌拄上腭化成金橋過剛風浩炁
徑入天門上九皇星宫向先所差官將在
斗府門下等候少頃見璇璣使相出來引
兆元辰至九皇殿下見祖師接所奏章表

徑詣九皇御前陳達兆亦默奏所行之事
少頃祖師持表出來於表尾判一依字或
行字或書云斗眞凖奏四字兆即以玉文
剔入口中謂之領㫖兆即拜謝辭出咽液
一口復歸元室呪曰
丹元靈君來歸我身使我度世永保長生急
急如律令
呪畢再咽液三次却行醫療之法想病人
在前衣皆解落一身穢氣皆散身有光明
靜定寂然請取報應起問外報應如何又

看自己伏地報應如何耳有所聞目有所
見皆是報應如好即止再拜伏地想通事
舍人及左右從官各還所治兆即九拜謝
恩而起
念升斗還罡呪(劔訣劃地收罡炁吸入)
升玄還罡辟鬼除殃殄除灾害還步清堂神
宿覆我萬福吉昌衆魔聞之一齊消亡疾病
蠲除官灾解散惡人謀害皆得消滅所求者
得所乞者依學道修眞舉家受福内外沾恩
急急如律令

行遷轉法
師存自身爲北帝居斗口金光之中左手
結斗印蓋頭右手劍訣叉腰存想此處天
旋地轉東西南北方位悉皆遷易以左手
繞面輪轉就轉身三匝密呪云
天轉地轉星移斗轉萬禍千灾永不相見
唵□脂帝賒蘇吒阿喏密吒烏都吒俱耆吒
波賴帝吒耶徴喏吒俱囉耶帝吒耆摩吒娑
訶(誦此呪則天星地煞悉聽指揮)
右呪畢存家庭内外悉化光明境界患者

旋臻吉慶永處福齡
水盆符



水盆中報應符用黄紙剪成劔形書符於
上隨意入將名如男人病用絹一丈一尺
女人用絹一丈蓋水盆名曰長命絹
燒蓋水盆符





右以劔訣旋轉水上却投劔符
水盆報應(用黄紙寫)
乾坎艮震巽離坤兊(粘在水盆邊從病人本命發)
乾坎艮震爲男巽離坤兊爲女
乾(半吉)坤(平)(呪詛)震(平)(家先)巽(吉)坎(平)(土地)離(平)(廟貌)
艮(凶)(客亡)兊(平)(小鬼當境)
更以十二宫五行發用推之

長生(病凶産吉)沐浴(平)冠帶(平)臨官(吉)帝旺(吉)衰
(不利)病(留不利連)死(凶)絶(凶)墓(凶庫有財)胎(易産即生)養(平安)
觀斗吉凶法
凡告斗觀斗星報應得定不須水盆符恐
初眞戒行未全不能感動上帝且以水盆
中取報應大抵須用每月初三日二十七
日齋戒沐浴於乾浄處行飛神謁斗之法
無力者可以酌水獻花䖍誠勤恪無不靈
驗矣
尅應

未告斗以前或天時黑暗焚符奏告之次雲
霧不開得之不吉患者留連常告有灾未告
之前或斗星現焚符後黑雲遮斗士人得之
功名顯達病患者主瘥百事如意
未告之前或斗星不現焚符後斗星皆現大
吉或獨現貪狼星士人得之及第高甲狀元
或獨現本命星主發不過省庶人得之大吉
病安
未告之前斗星皆現焚符後星不現有紫炁
降或細霧降得之主長生百事皆吉

未告之前或天時大雨黑暗焚符後或現一
二星門庭清吉
未告之前或斗星皆現焚符後黑暗大雨不
吉病凶
又尅應
如天時下雨上壇燒香降聖住雨斗星現大
吉住雨中吉雨不止凶
如上壇時晴降聖燒表晴忽雨大凶
如祈告時有黄雲紫雲青雲蓋斗吉白雲平
紅雲黑雲凶

如祈告時天色清朗住風雖無星現亦平吉
或諸星忽生雲並吉
如求事得貪狼星現大吉本命星現皆吉
如前内外皆無報應天上黑雲不開再啓
告祖師乞爲上奏斗眞開雲現斗明賜報
應仍劔訣劃開斗上黑雲再念三呪如前
再拜取報應


道法會元卷之一百九十一











