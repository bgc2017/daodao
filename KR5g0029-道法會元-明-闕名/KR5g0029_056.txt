










道法會元卷之五十六好一
　上清玉府五雷大法玉樞靈文
　雷霆火師曰昔玄黄未判恍惚難明之際
　清濁纔分鴻蒙有象之初
　元始上帝見無相之理俾大聖元命刻畫
　機鋒規模字體蘂簡瓊書龍章風篆炳然
　是時高上神霄玉清眞王凝神金闕思念
　聖賢下憫一切衆生漂溺苦海流浪生死
　萬劫冤愆邪妖尅害眞王哀憫禮問慇懃
　元始上帝於玉闕金房謂真王曰衆生未

　悟因有攝因衆生旣悟攝因何在地獄天
　堂孰非假合真王叩首再拜長跪上啓仰
　荷玄恩願持眞要元始憫焉不亦善哉遂
　命靈妃洞妙玉女把衮龍披金之鑰開嘯
　鳳銷玉之鎻於西華妙真之殿取碧光瓊
　瑶之篋授以三光紫文混合之道教以五
　雷禦邪斬妖之訣曰黑龍赤馬炎炎昌運
　當出霄吏至隱祕要是時
　元始上帝領十方無鞅聖衆即回命魔升
　入無形真王垂休塵世旣以符印五雷龍

　章北斗璇璣祕訣授五嶽丈人曰天之北
　辰乃衆星之所拱下有樞機之二宫又曰
　東西之兩極樞宫斡旋化生之權機宫代
　帝行令之所管陽九百六之灾害人間吉
　凶鬼神禍福之事發生萬有品物流形莫
　非號令之顯故有雷神其雷有五曰天雷
　曰神雷曰龍雷曰水雷曰社令雷且有雷
　城其城在玉清眞王府碧宵上梵炁中去
　玉清府境二千三百里城高八十一丈乃
　吾按治之由居卿師使相列職分司主發

　生萬物驅動海嶽四時推遷陰陽升降録
　善罰惡中有五雷都司應時行令自有五
　雷使專司統攝五雷下統北極玉樞篷萊
　三司凡世間風雨不時亢陽爲虐旱蝗作
　孽兵戈妄動饑饉荐臻皆由請命帝君行
　令玉樞即施號令其樞自有設官三百員
　輔賛生化之治凡求真慕道之士不論要
　妙形還壞滅不行符水功行不達於三天
　不潄精華神不清悅不濟疾苦道果難成
　求仙學道欲功行速者不出斬邪除害行

　符呪水濟人利物廣積陰德精勤香火遏
　物思拯正直無邪終始如初則何慮不獲
　輕舉矣但恐未能精思取致浮淺符訣不
　全功遲効少觸事不靈終怠者多吾甚耻
　之今將祕㫖玉樞靈文降於人間内行則
　可以修養治身外用則可以安民濟國禱
　雨祈晴消灾却禍驅江湖作孽龍蛇制潭
　洞傷人蛟蜃救生靈困重之厄超羣識幽
　暗之魂伐廟除邪誅妖療病運雷霆於掌
　上致風雨在目前禳九玄七祖之罪尤消

　百劫千生之□結靈文祕典蓋縁接物利
　生妙㫖神方普救沈痾沴疾得之者固守
　遇之者有縁禀戒行持飛騰可待始勤終
　慢苦海永沈精研用之響應斯在太素大
　夫凝神殿侍宸王文卿序
　　　雷霆分司
雷霆火師曰五雷旣明當知雷府所部旣明
所部有請立應且雷城在玉清真王府碧霄
上梵炁中去府二千三百里城高八十一丈乃
玉清王按治之所卿師使相列職分司主發

生萬物驅動海嶽推遷四時升降陰陽録善
罰惡中有五雷主者應時行令以輔真王之
化且五雷使乃雷城之專司統攝五雷關申
司分凡風雨不時亢陽爲虐兵戈妄動饑饉
荐臻皆由請命帝真無不由玉樞而大布分
野兼領三司將吏判治三界鬼神功過以康
黎庶且斗有神府有樞樞有相故有玉樞院
又名斗樞院設官分職近二百員輔眞王之
治領雷霆之職至於水旱之災兵戈饑饉皆
由執正而行

雷霆都司乃北帝專司之所列官分職佐玉
機之政凡世間水潦旱魃悉請玉樞院禀聽
施行至於雷霆斧鉞慶賞刑罰有條不紊悉
有司存天心有雷但不專耳丑篷萊司乃都
水使者所統將吏專司水職分雲布炁兼江
海河瀆泉源之事凡世間亢陽必申玉樞院
請奏乞降霈澤以救生民
火師曰前四司獨五雷院專權也雖皆受制
每司各有猛將吏兵統攝四院威靈浩博豈
同他部之兵學真奉法之士皆請兵於此條

在傳科亦宜知及
　　　雷霆神位
六波天主帝君　　玉府上卿五雷使
玉樞院眞君　　　　蓬萊都水使者
中央黄帝雷君　　　東方青帝雷君
南方赤帝雷君　　　西方白帝雷君
北方黑帝雷君　　　雷伯青帝雷君
上清赤知大法君　　上清玉府元命左文君
玉樞院副元君　　　雨師元君
風火元君　　　　　風伯元君

雨師仙君丈人　　　電光元聖君
火伯風霆君　　　　龍雷君
雷令青君　　　　　捲水龍君
東靈上栢元君　　　斗中真人
天雷眞宰　　　　　神雷真宰
龍雷仙宰　　　　　水雷仙宰
雷令主者　　　　　天雷上相
五雷院副使　　　　掌火書金經大仙
霹靂大仙　　　　　火鈴大仙
倉牙大仙　　　　　主雷大神

歘火大神　　　　　負光吏
振威大神　　　　　典雷大神
引領大神　　　　　六目電光神
衆目大神　　　　　執部領兵大神
掌霹靂火光銀牙耀目威神
上清玉府玄天大法師
瑞光仙師　　　　　斗中樞相
雷令大師　　　　　玉眞耀靈仙師
雷師皓翁　　　　　五雷皓翁
禁師趙侯　　　　　法令伐惡法師

上清司命玉府右卿南宫上卿
四明公賓元君　　　雷公火雲元帥
洞陽幽靈之神　　　火光流精之神
虚皇太華之神　　　金精青思仙娘
天雷風領之神　　　斗中都水左使者
斗中六通使者　　　左大判官
右大判官　　　　　左判官
右判官　　　　　　伏雷博士
掌善簿判官　　　　三五鐵面火車將軍
太歲大將軍　　　　三五邵陽主帥將軍

流金火鈴大將軍　　霹靂典籍功曹
霹靂覆勘功曹　　　霹靂記書過功曹
掌惡簿功曹　　　　製雷揮鉞上命使者
火鈴威天公吏　　　日光陽光太極吏
掌苗稼五穀上吏　　玉光金精上吏
吹海揭波馳役押陣靈華猛吏
斬妖伐木開山火鈴神吏
追雷擊雷神吏　　　神訣風雲上吏
飛雲走電大神吏　　掌雷車黑炁神吏
吞魔啗妖六甲神吏　擒龍捉孽撼山大吏

掌火輅金車上吏　　丹元掌罪刑部正直吏
部轄靈魔掌律文華上吏
勘會妖魔校正善惡主吏
察善惡孝逆忠和都吏
掌水界分野灾沴上吏
掌山林壙野溪谷主吏
雷城主吏　　　　　雷威猛吏
執節都吏　　　　　風雷神吏
掌書判官　　　　　雷車判官
五雷直符吏　　　　黑面神荼大神

雷車左領將軍　　　　雷車右領將軍
主籍吏　　　　　　　掌雷鼓主帥都神部吏
掌剛風天漢吏　　　起雨興雲吏
威劒威靈吏　　　　　掌火鈴使者
掌四季風雨令　　　　掌霹靂火令
負天擔石太微令　　　掌天書文籍令吏
掌居吏福元將軍　　掌霹靂火光令
掌鬼政龍書吏　　　　西臺雷雨吏
龍圈池水吏　　　　　追風布雲虎吏
掌兵器甲卒吏　　　　掌雷風雪雹電光吏

龍隊監催使者　　　　霹靂搜龍使者
律令使者　　　　　　傳令使者
蒼牙使者　　　　　五雷使者
南宫火鈐使者　　　　雷陣左車使者
雷陣右車使者　　　　散雲嚦黑使者
縛魂監送使者　　　　典録考禁使者
霹靂催風使者　　　　霹靂送魂使者
霹靂火車腥煙使者　　霹靂送火禁火使者
霹靂火車黑火使者　　霹靂倒捉催拉使者
霹靂四望使者　　　　霹靂察聽使者

霹靂回車使者　　　掣電奔雲使者
掌兵甲横身飛雲使者
驅雲雷電雹使者　　斤斧使者
雲中使者　　　　　移山翻海鐵甲使者
動風鼓震天威赤文使者
掌風雹金鈴火鈴使者
掌疫癘使者　　　　江河使者
三十六雷鼓力士　　降雹力士
摧邪力士　　　　　左持幢仙人
右持幢仙人　　　　紫光童子

掌録童子　　　　　捧劒童子
擲光童子　　　　　執幡童子
三五邵陽將軍　　　邵陽雷公
火車將軍　　　　　起罡童子
發罡將軍　　　　　六龍將軍
黄帝雷公將軍　　　青帝雷公將軍
赤帝雷公將軍　　　白帝雷公將軍
黑帝雷公將軍　　　天雷晃光將軍
水雷電光將軍　　　邀放撲殺將軍
擲火將軍　　　　　霹靂號黑將軍

霹靂戮伐將軍　　　玉樞斗下左神將
玉樞斗下右神將　　北帝殿下左神將
北帝殿下右神將　　蓬萊司左神將
蓬萊司右神將
　　　雷寳印文
火師曰雷部有六符寶印始自元始上帝付
授次及五嶽五君丈人其印皆玉爲之或號
玉樞自後黄帝雷公風后等嗣法佩印隨身
登天昔許君遜得此五號同昊君猛攝斬毒
龍毒龍不伏以印照之其龍二目流血不得

轉動方始芟誅尸血穢觸其印微裂小縫自
後再祭其文復舊印中有斗中通事舍人紫
光童子出入不可妄用六印皆用陽桃木心
取丙日甲日刊之如無桃取雷驚棗木亦可
六印者内五雷使印非上元一品天官不可
用之次曰紫光丹天之印得此印者佩負年
深可以坐召雷神移山竭海驅龍致雨蓋有
隱形凡有飛空走地猛惡鬼神但以此印印
貼其所自然消滅應起龍行雨用印印符牒
然不可妄用神哉其印也次曰雷光火文之

印得遇此印者可以役使五雷誅斬惡孽興
雲致雨降伏水怪若修真鍊丹之士得遇此
印安之壇場鬼怪見之紅光萬丈火焰亘天
不能爲盗佩入軍陣白刃不能傷形符牒亦
用此印印之昔茅君佩受位至東嶽上卿司
命升天後遺印文在世次曰玉晨洞靈之印
又名斗魁印昔茅君曾佩之得遇此寳印可
以照斬蛟蜃妖龍召雷致雨刻應依時無不
驗也應祈晴降雪傳度行遣並用此印印之
或發奏申文狀及關劄符牒即時上達凡佩

此印經到州縣城隍祠典悉來奉迎
　　　祭印法
凡祭雷印取六丙雷會之日夜於斗樞之下
向罡列案安排時果不得用榴菱藕葛甘蔗
土爪之屬宜用茶酒一十二分燒香望斗樞
再拜上啓斗下樞相通事舍人祝云弟子今
夕燒香奉行五雷大法度到神印合用行使
不敢擅專伏乞斗下樞相通事舍人左右都
水使者玉完童子五雷下奏事直符今日功
曹伏願降駕受歆薄禮再拜三酌酒燒香用

金錢一十二分雲馬一十二騎左右手掐辰
文默念呪曰
天輔丙木電光化生斗樞降靈變化五行八
卦通神九州皆驚水部束首火怪滅形願降
妙炁流布九清急急如律令
　呪畢存諸神降臨眞炁吸入印中收安靜
　室不可令婦人雞犬見之用之如法
　　　出印呪
火鈐宫中烜赫交通五方五雷降光行風天
威四震萬惡消蹤急急如律令

　　　用印呪
天皇告命斬邪滅兇神印一下風火奔衝急
急如上帝律令
　呪畢取雷炁吹印存火光萬丈上接斗樞
　下注印文存五雷電光震響天地神霄天
　半青赤吸炁入口吹印上
　　　入印呪
神印復巽玉童還宫百職守位有召即從急
急如律令
　呪畢封印至雷司聖前非行法印不得開

　　　五雷所部
火師曰凡雷有五曰天雷曰神雷曰龍雷曰
水雷曰社令雷(又名妖雷不奉/帝命故曰妖也)所主不同所
部亦别學道之士奉法弟子得其所歸亦可
申牒祈請若或不知其方徒用其心也天雷
者百官千將上輔玉帝下御陰陽威德極重
換劫之時上帝敕此雷令降下人間飜天覆
地鼓震乾坤安日立月尊極不能盡言若國
土連年亢旱天下饑荒當具國王投詞奏聞
天廷並及諸司乞降此雷拯濟天下方可施

用壇法如式不可妄意神雷者亦有百官千
將居三界之中隨時屯駐代天行化一年四
時之中發號施令均布雨澤若下方不忠不
孝不仁不義前生今世陰毒害物𡨚結滿盈
三官上奏書名惡薄上帝即敕神雷伐之今
或狂風大雨之時震動霹靂誅戮人物者是
也欲動此神雷須申上三司及飛奏九清方
可用之龍雷者上帝所賜龍宫有萬將千兵
以佐龍君威德保護仙經凡龍宫海藏仙經
萬卷異寳無涯亦乃天帝所賜此雷保之主

救一方旱潦欲動此雷飛申諸司奏聞上帝
下牒龍雷主者速行拯救無不應耳其風順
而和其雨細而廣是也水雷者乃下元水官
所部也上帝賜令誅斬水妖賞功伐過爲神
之列亦主救濟一邦災旱官將並同龍宫若
行遺之必須申諸司及牒水部然後奏聞克
期而應社令雷者乃一郡一邑之中有忠義
報國之士孝勇猛烈之人報君落陣居家愼
死英靈之性聚爲此雷能捉蜃龍非時作狂
風猛雨拔樹斷木務求血食亦能禍福一方

百妙祭之及時則風雨順如失祭告則作暴
雨狂風疾雷猛電連作大水害人苗稼傷人
性命今世人一州一土或有神廟祈求感應
因而封祀者乃此類也昔趙鸞鳳運斧而鬬
者正此等耳學真奉道之士得此口訣能遣
動此雷以救百里之旱一邑之灾凡驅社令
雷須牒城隍並惡猛祠典令城隍督此雷然
後立壇祭起但可救旱作水不可妄議
　　　祭律令大神
雷部有歘火大神姓鄧名伯温昔從黄帝戰

敗蚩尤封河南將軍大神見黄帝登天遂棄
位入武當山修行百載能隨炁升降又見世
人不行忠孝殺害侵欺以强淩弱國王輔弼
不能制御遂日夜發大願欲爲神雷代天誅
伐此惡逆念念不絶怒炁衝天忽一日變鳳
觜銀牙朱髮藍身左手持雷鑚右手持雷鎚
身長百丈兩腋生翅展開則數百里皆暗兩
目放火光二道照耀百里手足皆龍爪飛遊
太虚吞啗精怪斬伐妖龍蒙
上帝封爲律令大神𨽻屬神雷其雷於五月

五日午時升入南宫火鈐之宅本日可以圖
形於靜室中用羊血雞血鵝血五分羊頭五
箇時菓淨酒供養大神一書夜其神降可使
立興雲雨頃刻作晴止風滅怪斷瘟除疫其
神能吞瘟鬼祭時書欻火符二道置案上次
日收之可治一切瘟疫邪病妙在口傳也
　　歘火符

















　　　祭神呪
律令大神風火之尊雙膊巨翅飛遊乾坤斬
妖吞孽縛鬼收瘟致雨倏忽作晴頃分隨呪
隨召來降巽門急急如律令
　　　服雷氣
受法之士救民疾苦斷絶妖精驅邪治病須
得雷公請炁之法方可行用此法自傳度以
後取驚蟄前後忽聞雷聲便備香案向其方

兩手握雷局瞑目密呪曰
吾受五雷典法雷霆威聲納則治身保命吐
則縛鬼誅邪神炁萬丈灌我冒華太上律令
猛吏銀牙急急如律令
　呪盡待閃電雷聲作望此方直視吸其炁
　咽之二十五次隱隱明明光降即疾吞炁
　有驗也
　　　書符治病起龍行雨
火師曰五雷使院所降大法書符治病起龍
行雨退水求晴悉有法訣不可擅行苟有違

則不神也應書符預備法儀設案掐神霄呼
召訣罡步向東南巽户上香召神將直事啓
奏上帝並五雷使院雷霆三司五雷主宰然
後掐變神訣化身爲五雷使步破地召雷罡
至案前用雷局念呪曰
玉樞神罡奉敕真王破地召雷誅伐凶殃五
雷使者速赴壇場隨吾呪敕起遣不祥關告
五部大降神光注我筆硯書篆天章水怪消
滅邪道奔亡急急如雷霆帝君律令
　呪五遍存五雷使玉樞上相北帝蓬萊使

　者雷軿並五部雷神官將吏兵自天而下
　自地而出逡巡想見五雷將吏各化身如
　密霧同霹靂火遍布筆硯朱墨水紙之中
　然後叩齒五次以筆大卓五聲吸炁五口
　吹筆硯中存火光萬丈交煥射人任使書
　符
　　　五雷總攝符




　右符書雷字畢添五圈云雷一雷二雷三
　雷四雷五掐巽文能治瘟疫瘴氣傷寒沙
　沴一切邪病
　　　五鎻符



　　　呪曰
天火雷神地火雷神五雷降靈鎖鬼關精
　右呪書井字畢就轉筆塗七次念呪

一轉六神藏二轉四煞没三轉動魁罡四轉
雷火騰五轉霹靂發六轉山鬼死七轉收攝
逆天無道斷頭落脚一十五種不正爲禍神
鬼並赴吾五雷之下不得動作急急如律令
　呪畢以筆從東南上挑出呵雷炁入符存
　雷聲震地符中火光萬丈祝遣
　　　又五鎖符訣
震天地五聲書井字存雷火霹靂入井字掐
午再書井字念天火雷神次掐丑念地火雷
神次念雷火一雷火二雷火三雷火四雷火

五即歷十二支次自子歷午十二支至子結
雷局念五雷降靈鎖鬼關精就依前念七轉
呪一轉(卯/文)二轉(寅/文)三轉(丑/文)四轉(中指/中文)五轉(四/指)
(上/文)六轉(四指/中文)七轉(子/文)
　右依上法塗轉東南挑出



　　　生炁青龍符(招財/鎭怪)
　先吸東方生炁入肝宫嘘出筆端同目光

　符掐震文取生炁存青龍乘炁入符
　　　(震雷速起三五鐵面/火車揚鞭驅駕腥煙)
　(龍奔電掣速駕雲軿/招財鎭宅掃滅邪源)






　　　飛劒捉龍符(鎭宅龍安人物斷/伏屍一切神煞)

　　　　(左隊右隊/轟震三界)　　(雷公電姥/搜捉邪精)
　(青帝雷/公將軍)　　(赤帝雷/公將軍)　　(白帝雷/黑公將)　　(軍/帝)
　(雷公/將軍)　　(黄帝雷公將軍速/起速起捉弑妖龍)






(/)

　　　起龍致雨符(又名玉元金/闕躍龍雲篆)




　　　敕呪
黑雲瑞騰太乙撫朝王霞洞靈落陰縱龍鐵
扎一投雷師扶車太上浩翁急急奉
元君律令
　凡郡邑亢旱日久祈雨不應仍搜尋名山

　洞穴有龍潭處便依法築壇誦呪次用鐵
　扎長九寸闊三寸以朱書寶符念呪四十
　九遍投牒下潭中次差諸司官將即押領
　城隍社令同共起雷行雨應時而降仍須
　先具狀奏申則可
　一法用生鐵鑄板厚一寸闊七寸長一尺
　二寸遇祈求亦書此符四道同流丹符置
　壇四角四瓮之中
　　　流丹符
　　　　　太神

　　　　上
　　　　鐵龍
　　　　札奉
　　　　文勑
　此流丹符用鐵葉長九寸闊三寸刊符以
　朱再塡過
　　　歘火大神符
　　左眼爲日　開眼則火光萬丈照
　　右眼爲月耀天地邪鬼絶滅
　天圓地方　八　東方蠻雷使者疾

　六律九章卦速起五方使者同

　　　上帝有敕掃蕩九州應有不
　　　順縛下五嶽急急如律令()
　雷火燒滅　　　右扇昆丘　　左扇
(/)鬼懼神愁四海停流五嶽
　天星　　拖天拽地　　　飛索六合流
(/)墜落手擎火雲電太空龍見
　自縛鬼神滅蹤火車萬丈倏尓駕
　(來)丙丁熒惑焚鬼滅災急急疾

　()






　　　敕呪
三司將吏今日直符隨吾驅使捧領天符收
捕鬼賊退病消虞敢有逆命雷斧速誅上帝
敕命急急驅除
　呪畢挑雷局入符燒錢馬劄子差神將功

　曹同符命祛治立見報應
　此符乃大神眞形能立致晴雨誅伐妖邪
　斬精除祟吞啗疫鬼神功難迷雷部之中
　此符爲首用之昔昊許眞君師弟子皆得
　此妙
　　　運雷打崇符





　右符法兩手自卯點起至辰午申亥未不
　子掐住握五雷訣從兩耳邊運轉念五雷
　呪却歩破地召雷罡呼召五雷存至望有
　祟之方以雙手雷局掩兩耳打出爲雷鼓
　閃兩目爲電光噀水爲風雨發訣存雷霆
　霹靂轟發前去馘滅邪崇
　　　收罡斗呪
星斗還罡還步清堂神獸輔我百神扶將吾
身所指日月同光急急如律令
　　　治邪建獄法

火師曰五雷大法專降玉符禦邪斬妖之秘
不同常局救生靈困重之厄拔羣生幽暗之
愆戮廟除邪誅妖療瘵皆有專司若世間有
此種精邪但以符水給與吞佩即時安愈若
被有形有質飛空走地一切水陸邪神爲禍
水妖作孽不伏符治者有建獄法命三司捉
縛送獄考治求滅根源立獄于後可按法行
之
　　　雷電考治獄
　(平一)(平一)


　　(/平一)(/平一)
　此獄禁捉三界係職官將典祀下格仙官
　諸司不道鬼神托姓附人種種作過侮弄
　道法不伏天符立此獄
　　　火光流星獄



　此獄收捉蛟龍毒蜃一切水怪成器者昇

　及水府陰官無故害人苗稼湧水漲江翻
　人舟船吞啗生靈不道作禍用此禁治
　　　金精毒害之獄



　此獄收禁天下山精木神五行成器之崇
　但是精怪爲崇有形有像附人形體或隱
　或見並用此獄
　　　九泉苦惱之獄




　此獄收禁殟疫傳勞廟貌害人性命種種
　魔鬼並天下凶强盗賊不順大道害國傷
　民鬼神並皆禁之
　幽臺長夜之獄




　此獄收禁不係正祀家先不道伏屍客鬼
　邪神附形入夢抛沙打石盗據人物姦人
　婦女占人屋宇五道一切不正僞神詐仙
　求絶根源
應立獄詳酌大小事理飛申三司並奏
上帝具述邪源見在甚處於東南方建立甚
獄乞降三司五雷詣地頭收捉甚色邪妖赴
獄禁治依式申畢仍就有邪人家東南擇淨
室用香水洒遏聚香火爐灰依樣建獄每一
獄徑九寸用桃枝一條長三尺上繫紅綃各

長五寸插每獄中央門上貼獄名次焚香請
考勘妖魔校正善惡主典五雷主獄主宰典
録拷禁使者縛魂監送使者律令使者傳令
使者三十六雷鼓力士乞降造獄守衛關上
獄門不久見形也見形了量罪輕重若誅若
囚或送北帝雷霆司蓬萊司依法斷遣但玉
樞院不治罪也
　　　祈雨壇式
火師曰凡國土亢旱日久州郡缺雨官司投
詞乞行救濟者乃録投詞奏聞

上帝並申五雷使院雷霆三司乞特降㫖揮
下有司赦宥一方人民罪犯然後乞甚雷大
降雨澤以救焦枯即牒甚雷速降大雨如或
未應仍就一方太歲方上用好黄土築壇三
層上層闊二丈四尺中闊二丈八尺下闊三
丈二尺各高一尺三寸四角用新瓮四隻盛
木用龍潭者内浸流丹符四道中央立香案
供養三司樞相共四位壇下四方供養雷部
一切官將用道士七員在壇上啓白關告然
後法師辰午酉三時仗劒從壇地户上步飛

龍致雨罡登壇(又名作水/召雷罡)登壇左轉九次誦
召龍致雨呪九遍次高聲云(某)境雨澤愆期
天道久亢仰五雷下奏事直符使者速起雷
霆三司指揮甚雷速降大雨救濟焦枯吾已
奏聞
上帝畢急急速速莫違吾令叱訖復從地户
下壇不過三日雷霆雨降仍具奏聞謝
上帝設醮還雷壇土並瓮送長江水中

　　　　　　　　　　　　地户

　　上層立案　　　　壇下四方供養
　　　　　天門
　　　　祈晴壇式
火師曰若國土州邑雨降連月江河汎漲若
非天命即是妖龍水怪作孽傷害人物如國
君守土長官欲祈晴明速退雨水須申五雷
使院雷霆三司並奏
上帝具述詞㫖如當天灾即乞原赦生靈罪
犯收雨退水恐是水妖作過乞差三司官將

五雷部衆下降收伐二日不應第三須擇高
山或無水處用黄泥土作壇三層闊如祈雨
壇式但每層只高一尺二寸築壇畢上層置
香案供養負風猛神風伯大神歘火大神在
兩邊中供養四司主者壇中層四角安空瓮
四箇並用朱砂其内各入欻火眞形符一道
壇下四方環奉雷部用道士如常祝白法事
主法取寅午戌三時仗劒步驅龍吸水罡從
地户登壇右轉四十九帀誦收水作晴呪畢
香爐中焚歘火眞形符一道存在口訣次下

壇應時風作雲收雨止設醮謝恩上表須是
如法事畢埋壇土並瓮具於午地不得輕弃
　　　祈雨呪
太元浩師雷火精結陰聚陽守雷城閼伯風
火登洲庭作風興電起幽靈飄諸太華命公
賓上帝有敕急速行收陽降雨頃刻生驅龍
掣電出玄泓我今奉呪急急行比乃玉帝命
君名敢有拒者罪不輕急急如律令
　　　木郎呪
乾天流輝玉池東擲火萬里坎震宫木郎太

乙三山雄坤神巽土浩靈翁太上紫虚玄靈
夫人至急急如律令
　　　大洞請雨呪
雷光雷光太乙伏藏太伯風令四目浩翁嚴
君守氷擲火陽精雨令何閉風令何平神威
日華金仙發醒水火同流韓伯負舟三官開
明五帝信幽太上敕令龍至雨滴急急如
元命眞君敕
　　　祈晴呪(一名收水作晴呪/默念八十一遍)
火車火車雷令之家三五爲帥晃耀無涯掣

火萬里能掃雲霞有約輔帝曜目銀牙豁落
水類迅速無差伯温帝命掃滅陰邪急急速
速立待陽華一如
上帝火令攝
　　　又呪
金精玉回天雲散開紫微降瑞雨澄淨埃海
伯風雨雷光降催陽精赫赫陰翳沈埋急急
奉玉清紫微太極太上火輪律令
　　　明目光字符
　先凝神定息向東南旺方執筆叩齒取吸

(天目光出吁筆端却下筆書符)
(　吾奉星主紫陽日陰月玉衡斡運)
(微大帝敕書夜光明萬有生成)
(　左目閃電右目流星日月交光)
(神清炁爽洞徹幽冥天地攝)



　右符用薄黄紙墨書於毎月朔旦焚香面
　東南向日光取炁入再書烜字蓋焚入凈

　水中洗眼其光明倍常
　　　呪香吞服法
法香入吾軀萬病悉皆除法住香亦住炁住
神靈住變則爲白霜化則爲甘露三萬六千
日法香求爲主急急如
太上老君律令
　毎日早晨將乳香一塊吸取太陽光炁三
　遍呵於香上以淨水吞之一年可保身安
　無病而目能通視也
　　　祈雪

火師曰凢人間春温夏熱秋涼冬寒乃陰陽
升降之常理四時若順則邪炁不生疫癘不
作一時不應民即受災應冬温而無雪是名
陽戰使人春多病若國王土人請雪禳災禄
其詞飛奏
上帝申五雷使院雷霆三司並申東靈上相
瑞光仙師乞赦生靈之過早降瑞雪以壓邪
氣然後就太歲方上依祈雨式建壇三層命
道士皆如前法但於壇中供養香案上添兩
位供養東靈上相瑞光仙師(東靈一作/東極八靈)法師

每遇辰午酉三時步作水召雷罡仗劒登壇
右行六六遍默念東靈呪六六遍至香案前
上香啓白
上帝五雷使院雷霆三司東靈上相瑞光仙
師早降瑞雪因依方得下壇不出一伏時即
應也謝雪亦如祈雨式
　　　東極八靈呪
東靈上相瑞光之家密掌上帝瓊瑶天花主
豁火厲掃風滅邪慈仁救物應時無差願降
瑞雪遍布中華急急如律令

　　　又呪
金精太極玉華散花析雪走羣風火氤氲皓
師火師降瑞太虚太清太極上真攝律令
　　　伐廟除精
火師曰應人間若有狂神猛鬼山精怪魅迷
惑生人婦女現見形像盗竊民財因而爲祠
種種作過不懼仙法者雷霆主察之許民投
詞具奏切害因依奏聞
上帝飛申諸司專牒神雷水雷尅日會合前
去伐之至期時左臂佩雷光火文之印紫光

丹天之印步飛龍斬怪罡行狂邪伐廟門首
貼歘火大神符一道後還左右高峻之所野
祭雷神叱出速往其處焚毁其廟收捉鬼賊
應時雷雨俱作勿要怕怖事畢如法祭酬雷
霆却以此法行之須是公正不可妄試恐傷
物則法官返招譴也
　　　斬蛟蜃水怪
凡江湖湫水之中陰洞潭源之内蜃龍水怪
吞啗六畜吸人血脉或化爲巨蛇當其要道
傷害商賈或非時攻作大水傾䧟州縣仍仔

細具奏
上帝申諸司牒水府請降將吏尅日伐之隔
三日前須牒州縣城隍土地里社廟祠各躬
親部領兵將把扼四方路分毋令走透龍怪
一切水精至期曰用緋絹七尺書天關符七
道用玉晨洞靈之印印之右肘佩印搯雷局
右手仗劒步連天鐵障罡至蜃龍隱處投符
入水中去投符時須教民以鑼鼓助之投符
訖高聲召請諸司將兵五雷部衆速斬水怪
逡巡水中雷震波浪沸騰其怪浮在水上急

以洞靈印照之其怪則兩目出血而死然後
令弟子用劒誅之以尸埋在絶地以符鎭之
事畢發符遣兵將各各復還所治然後别擇
吉日祭謝之
　　　天關七煞符






　右七符極靈鎭一方水怪若一方一處欲
　安鏌仍疊篆此符以生鐵鑄成安於潭洞
　則永世不被水怪所傷奉敕斬滅毒龍水
　怪急急如律令
　　　天關七煞聚形疊篆

　　　　　　　　　　　具法位姓(某)給


　　　步罡訣法

火師日凡修真奉法之士旣遇明師指示雷
法五部所凈符圖寶印文又須得罡步訣節
方得其靈也故正法中有建罡將軍起罡將
軍皆書其事也今傳于後
　　　作水召雷罡
　(左雙)

　(右雙)
　(左雙)
　　　飛龍致雨罡




　　　飛龍斬怪罡(先移左足右足副/之並丁罡雙步)
(/)




　　　驅龍吸水罡




　　　連天鐵障罡



　　　訣目
魁目(戌文並左/手大指掐)罡目(辰/文)神目(午/文)鬼目(兊卯/上)禁
風邪(並左手大/指押二指)總攝印(二手中/指中節)役使印(夘辰/間)

雷局(大指押二三指掐子/文四五指掐掌心)
　　　化神文(凡書符發遣文字/行持並要化神)
火師曰行雷法之士每遇驅役指呼把變神
訣叩齒五通存頭戴梁冠衣朱服穿朱履左
右有持幢仙人捧劒掌録童子執幡童子掌
惡簿判官五帝雷公將軍邵陽雷公火車元
帥諸司神將皆在吾前後左右聽令指揮然
後行事
　　　發遣文字呪
吾奉帝命掌握印符專都司號令之權領鬼

神不典之事令行則速如星火法布則疾勝
風霆三界不許稽延頃刻明彰報應遵承關
命毋輙遲留速往速來吾當坐待
　　　又呪
天雷隱隱龍虎交横日月羅列照我分明功
曹使者執符奉行
　　　野祭神訣
火師曰凡祈求伐廟除邪去殃欲得速應者
須得野祭之法頃刻相應爲雷部下將猛烈
須用血食祭之應祭之法在野即擇高山無

人到處在市須用東南一室閉而祭之立壇
用白粉向巽畫壇三層上闊九尺中闊一丈
二尺下闊一丈五尺雄雞一隻用緋絹縛足
大盞五隻酒一瓶皂錢五千皂旗五面利劒
一口乳香一爐如法布壇至時法師披髮跣
足望巽步破地召雷罡登壇上香左手掐役
使訣右手持劒望巽高聲曰吾奉
上帝敕召五方蠻雷使者速赴某方誅斬鬼
賊或云天降甘雨令速風火吾今依法備到
雄雞血酒阜錢明香祭犒爾等至時莫違吾

令呪畢便刺雞血滴於五方盞中後斟酒五
盞以劒攪酒盞一如前呪便化皂錢將祭物
埋巽方地中三尺法師再呪一次云吾在壇
前卓劒相待便以劒卓在埋物地上而退即
雲興雨作不可常祭害物祭時有符一道安
壇心事了同物埋此法妙甚不可漏泄恐招
禍也







　　　傳度條品
凡救數百人爲一功一次祈雨有一功
已上功及方一轉初授雷法弟子本師保明
兊上清録事五雷院右判官功及轉左判官
次轉右大判官同正法主格日直元君再轉
左大判官功及轉斗中都水使者(一作掌/水使者)再
轉都水使者(一作都水右判官/一作都水左判官)功及轉上清

司命玉府右卿(同火部/尚書)再轉上清司命玉府
左卿(同火部/尚書)再轉玉府上卿五雷副使判雷
霆都司鬼神公事再轉玉府上卿五雷使領
雷霆都司鬼神公事(同九天金/闕御史)應左右判官
之御許稱同管幹雷霆都司鬼神公事玉府
卿許稱知雷霆都司鬼神公事
　　　雷霆版誥(用梓栢木闊三/寸長五寸朱書)
(/)
正文(弟子某可特授/某職依式行持)
(/)

　　　玉樞院使(臣)姓某
背文太歲年月日時告下
　　　具本師銜位(臣)姓(某)行
　　　雷城鐵券
　　　　嚙𡄦嚙𡄦□𡄦□𡄦(掌惡部功曹/書功紀過輕)
正文　敕鎭身保命役使五雷(朱/書)
　　　　𡄦𡄦急急萬神奉行(師幔法之罪/録付三官舉劾)
　　　玉樞院使(臣)姓某
背文太歲年月日時告下
　　　具本師銜位(臣)姓(某)行

　　　　劄子式

上清玉府五雷使院
　當院昨據(某)詞稱(入意)匃行保奏上清玉
　府五雷大法將兵符圖印訣官吏佐天行
　化助國救民當院尋具奏聞並申合屬去
　處今月某日已蒙上帝命賜下將兵報應
　訖所召合役神將八員雷兵一干付度外
　當院所據投詞懇切不敢抑違勘會某人
　奉道推誠行止明煥(於此下保/舉二句)委有法器
　堪充治官當院甘保盟傳度今連粘合補
　法職印樣心印在前仰煩轉奏(某)處聖位

　請降敕㫖下泰玄都省宣告三界應干合
　屬去處咸使知聞如遇日後凡有行移悉
　祈感格仍乞曲頒
　恩命赦除(某人)及九玄七祖一切罪愆下
　東嶽割移(某人)名字紀上天曹庶使法緒
　綿長玄風大振拱俟昭報
　　右劄(某)將準此
　太歲　年　月　日
具職姓(某押)
　　　申天樞院

上清玉府五雷使院
　(某)今發奏狀幾道謹謹上詣
　三天門下請進合具申
　聞者
右謹具狀上申
天樞院上相真君(聖前)恭望
聖慈允今申懇乞不伺諸處章表公文特爲
先伸謄進冒瀆
真威伏候
昭報謹狀

　太歲　年　月　日具位姓(某)　申



道法會元卷之五十六
















