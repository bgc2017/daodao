










道法會元卷之二百七(二百八之九同卷)浮九
太極葛仙翁施食法
凡行此法每日於早飯之際出一匙許以
小盒盛之至夜靜具香爐向空中宻念淨
心口三呪向右吐出穢氣向左吸清炁嚥
下再誦救苦經青華誥各一遍畢即叩齒
三通心拜上香
具位(臣)姓(某)謹謹焚香啓告供養
大羅三境無上至真神霄真王長生大帝太
一救苦天尊東極青玄上帝可韓丈人丹霄

上帝十方救苦天尊救苦真人童子諸妙善
神太極左宫仙翁沖應孚佑真君南昌上宫
朱陵火府鍊度仙靈北魁玄範府聚魂五總
府神虎攝召司諸司仙靈官屬追魂攝魄官
將城隍里社正神以令(臣某)恭依大法輟餐
施食普濟幽沉伏望垂光九地洞朗十方變
化法食周徧大千祭度幽魂超昇仙界伏願
九玄七祖多生父母師資法友六道四生一
切含靈悉仗天恩齊登道岸(臣某)下惰不勝
懇禱之至謹言

宻念變食呪三徧三剔於食上存法食充
滿法界之内
唵(子)吽(丑)靈(兊)娑(坤)訶(未剔出)
凝定默存自己一點靈光起於中宫上昇
泥丸化爲太一救苦天尊與天地同體放
五色祥光洞照幽陰之下即以左手剔□
□□□□□魓一座打破地獄只見酆都
幽陰之境一時悉化光明次念開酆都呪
□□□□□□魓(辰戌斗剔)
茫茫酆都中重重金剛山靈寳無量光

洞照炎池煩七祖諸幽魂身隨香雲幡
定慧青蓮花上生神永安急急如元始
度人律令
呪畢存見幽陰朗徹地府開通一切幽靈
等衆盡乗光明而至
以今焚香一心召請十方法界之内九幽地
獄之中五道四生孤魂滯魄一切幽靈鬼爽
等衆各乗道力來赴靈場受食和寃成功托
化
存見衆魂如萬點星光俱在目前即與念

解寃呪三遍
天尊慈恨九夜沉淪遞相執對不悟攝因
攝因本無妄想非真凝神清靜寃對停輪
呪畢再念祕呪一炁七徧
吪□唵唎吽解釋五鬼債
呪畢當大啓慈悲澄心滅念想減念滅冤
對兩忘次念完形聚魂呪三遍
玉清元始尊敕下天醫神完全枯朽骨
普救度天人急急如元始度人律令
呪畢存天醫官吏普爲衆魂醫療病患存

見衆魂體相完復懽喜在前再以舌拄上
腭三嚥華池神水滌除内穢畢以舌拄上
腭活水自生存外境皆化爲清淨大海孤
魂亡人入水沐浴頃刻須臾化成數萬蓮
花俱成嬰兒仙童玉女花上次洒甘露水
念呪三遍
悲夫長夜苦熱惱三塗中猛火出咽喉
長生飢渴念一洒甘露漿如熱得清涼
神魂生大羅潤及於一切二洒甘露水
五藏悉開張咽腹久冷散得達悟何傷

三洒慈悲雨濯體鍊眞光迎魂歸太上
朝謁禮虛皇
呪畢存諸孤魂等衆身心清淨咽喉開豁
又念散食呪
汝等幽魂衆吾今施汝供一粒徧十方河沙
鬼神共
存見諸仙子受食甘味香美各臻飽滿咸
皆懽喜禮謝慈尊便當超度即以兩手玉
訣擎起額前剔南斗一座列於空中
魑(寅)□(丑)□(中指中文)□(辰)魓(已)□(午文剔出)

存見南斗六星光輝郎耀變成萬萬火鈴
衆魂悉皆乗光上昇雲漢又念生天宻呪
三遍送登空際
唵吽吒唎速臨生天娑婆
再以絳官火鈴徑上天界明高愈逺杳無
罣礙再拜禮謝祝曰
向來施食度魂功德已遂周圓仰望
慈光接引昇度稽首稱念
太一救苦天尊朱陵度命天尊不可思議功
德

施食議略
仙公葛真君訓曰吾以祭鍊得道憫念幽魂
受苦世人子孫全不念父母恩重日逺日忘
不知幽冥望之以久在刻爲年然有力者建
善縁以薦拔之其罪輕者猶且庶幾比若罪
重者止少減耳更不思父母存日愛子之心
無嗣之時多方祈叩望續後代但言我已追
薦矣恬然不知報効之心若貧無力者先亡
愈墮沉淪深可憫哀然非普度衆幽則先亡
無獨出之理故聞此法施食使人常思孝念

日積陰功廣運慈悲而先靈在其中矣祭鍊
之法天大於此而亦出於一念精䖍誠敬於
此蓋取其日用易行之理如此尚不能行之
則幽冥絶望矣鳴呼人孰無追逺之念且夫
廣運慈悲者亦所以自度則人人豈待勸而
感發哉又有讀書君子多昧其心但言虛無
不知汝之先靈永墮矣其人能行之者吾實
監臨之不爽也前輩云濟幽之事鍊度不明
失悮幽冥莫知此法簡明易行又有人曰星
粟之飯豈能充遍普得宋丞相張商英論曰

勾踐一器之醪而衆軍皆醉欒巴一噀之酒
而蜀川爲雨是心靈所至無感不通又三十
六代天師於大明殿書符上笑而問曰靈從
何來師曰誠之所至而靈自從之所以一瓣
心香周徧法界是亦念也諸君子者若於三
元八節三會五臘之日隨力建功一香一燭
在乎致誠於靜夜焚香望空啓聖依法祭鍊
行之旣久一切有情無不度也旦如豺獺尚
知報本効信豈有爲人而不思所報也哉
道法會元卷之二百七











