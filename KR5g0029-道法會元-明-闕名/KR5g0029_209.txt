










道法會元卷之二百九
　玉陽祭鍊文檢品
　　　奏慈尊
具位(臣)姓(某)誠惶誠恐稽首頓首再拜
　謹奏爲(臣)等貫𨽻(某)處焚修伏念(臣)等草
　芥微生螻蟻賤質叨參道法雖懷利濟之
　心追念宗親莫報生成之德況罪根之多
　縱思懺雪以未遑再惟兵變之餘何限劫
　亡之慘爰擄拯㧞併致薦修是以同誠發
　願以今上元之夕爲初每月涓一日良宵

　昭祀道俗兩門宗親諷誦度人諸品經誥
　少資冥福以表奉先仍按玉陽沖科祭鍊
　九幽五道滯魄孤魂産死劫亡囚徒苦爽
　等衆俾承善利超度生方積此殊因仰祈
　恩澤歸流臣等祖先父母眷屬親姻道士
　師資朋友契識存者均臻於福壽漸入仙
　宗逝者咸證於真常早登道岸次冀臣等
　修真有分進道無魔符法顯揚真靈恊賛
　宗風丕蕆善信皈崇庶令(臣)等得以普濟
　世人廣揚道化誓堅素志以答生成兹當

　開啓之初未敢自專須至具狀奏聞者
右(臣)某等謹謹具狀端肅再拜上奏
東極慈尊青玄上帝道前恭望
天慈允臣所奏賜降符誥付臣奉行伏丐
睿㫖告下五帝三官四司九府雷霆水府岱
嶽羅酆硤石鐵圍九幽諸獄殟曹憲府隍社
神祠但干考校之所咸令檢照(臣)等道俗兩
門存亡眷屬自從曩劫迨至今生所有故作
誤爲陰愆陽過咸希原宥許以自新徃逝宗
親俱離冥累見存眷屬均沐恩榮仍祈赦釋

九幽五道滯魄沉魂産死劫亡囚徒苦爽等
衆每遇開度之際應時開放交付追攝神將
管領赴壇承功超度次丐
㫖命泰靈火都玉陽宫照應今來祭鍊事理
所度幽魂到日即與判注生方先爲差撥玉
陽法中官君神虎追攝將吏同地祇上將温
元帥等官下赴行壇聽臣等策役恊賛行持
至期伏乞應感分輝垂慈普濟俾臻感格以
廣好生(臣)等干冒
天威下情無任不勝激切屏管之至伏候

敕㫖謹奏
　　年　　月　　日具位(臣)姓某上奏
　　　可漏
東極慈尊青玄上帝道前具位(臣)姓(某)謹封
　　　方函
奏　狀　上　詣貝(位)臣姓(某)謹外封
東極妙嚴天宫進奏
　　　箋三官
具位(臣)姓(某)再拜
上言(臣)謹同(臣)姓(某)等即日詣道自陳(臣)等

貫𨽻(同前)未敢自專除已具奏
宸廷希恩照應外謹具箋狀端拜上啓
上元天官紫微大帝
中元地官清虛大帝
下元水官洞陰大帝(聖前)恭望
聖慈允(臣)所啓即賜歷關諸天普告三界行
下三宫九府百二十曹水府雷霆羅酆岱嶽
鐵圍硤石陰掾陽祠憲府殟司城隍里社但
干考校之所咸令檢照(臣)等道俗兩門存亡
眷屬自從曩劫迨至今生所有故作誤爲陰

愆陽過咸希原宥許以自新徃逝宗親俱離
冥累見存眷屬均沐恩榮仍祈赦釋九幽五
道滯魄沉魂産死劫亡囚徒苦爽等衆每遇
開度之際應時開放交付追攝神將管領赴
壇承功超度庶令沉滯均獲超沖式副懇祈
以爲効信干冒
聖威臣下情不勝惶懼俟
命之至謹狀
　　年　　月　　日具位(臣)姓(某)上啓
　　　箋三省

具位(臣)姓(某)再拜
上言(臣)謹同(臣)姓(某)即日詣道自陳(臣)等貫
𨽻(同前)未敢自專除已具奏
宸廷希恩照應外謹具箋狀端拜上啓
祖師三天大法師正一靜應真君
祖師太極仙公沖應孚佑真君
祖師九州都仙神功妙濟真君(道前)恭望
師慈允今箋啓賜降符誥付(臣)奉行伏丐面
奏宸廷請頒
敕㫖告下五帝三官四司九府雷霆水府岱

嶽羅酆硤石鐵圍九幽詣獄殟曹憲府隍社
神祠但干考校之所咸令檢照臣等道俗兩
門存亡眷屬自從曩劫迨至今生所有故作
誤爲陰愆陽過咸希原宥許以自親徃逝宗
親俱離冥累見存眷屬均沐恩榮仍祈赦釋
九幽五道滯魄沉魂産死劫亡囚徒苦爽等
衆每遇開度之際應時開放交付追攝神將
管領赴壇承功超度次丐
㫖命泰靈火都玉陽宫照應今來祭鍊事理
所度幽魂到日即與判注生方先爲差撥玉

陽法中官君神虎追攝將吏同地祇上將温
元帥等官下赴行壇聽臣等䇿役恊賛行持
至期伏乞師駕下臨垂慈普濟俾臻感格以
廣好生干冒
師慈臣下情不勝惶懼俟命之至謹狀
　　年　　月　　日具位(臣)姓(某)上啓
　　　申薩祖師
具位姓某再拜
　上申(某)謹同弟子某等即日詣道自陳(某)
　等貫𨽻(同前)未敢自專除已具奏

　宸廷希恩照應外謹具申狀上聞者
右謹具狀再拜上申
祖師玉陽啓教大慈救苦薩君真人(幕下)恭望
師慈允今申懇頒降符誥付兆奉行伏丐轉
聞泰玄都省三位真君面奏
東極請頒恩命同賜綸音告下五帝三官四
司九府(同前結尾)
　　　申酆都
具位姓(某)再拜
　上申(某)謹同(某)等即日詣道自陳(某)等貫

　𨽻(同前)未敢自專除已具奏
　宸廷箋申省府真司希恩照應外須至具
　狀申聞者
右謹具狀再拜上申
北陰酆都玄天大帝(聖前)恭望
聖慈允俞懇禱即賜
聖㫖告下后土坤輿八埏九壘九幽泉曲硤
石鐵圍陰掾陽曹但干考治之所咸令照應
開放弟子某所薦道俗兩門宗親眷屬仍祈
赦釋九幽五道滯魄沉魂産死劫亡囚徒苦

爽等衆交付追攝神將管領赴壇承功超度
庶令沈滯俱獲超沖式副懇祈以爲効信(某)
干冒聖威下惰不勝惶懼俟
命之至謹狀
　　年　　月　　日具位姓　(某)狀甲
　　　申水府
具位姓(某)再拜
　上申(入意)未敢自專除已具奏
　宸廷箋申師省真司請恩施行外須至具
　狀申聞者

右謹具狀上申
水府扶桑大帝(聖前)恭望
聖慈允今申懇即賜
聖㫖告下水宫龍庭江河淮海溟冷泉曲溪
凟川源合干去處咸令照應開放道俗宗親
幽囚等衆每遇開度之際應時交付迫攝神
將管領赴壇承功超度庶令沉滯俱獲超沖
式副虔祈以爲効信干冒
聖威某下惰不勝惶懼俟命之至謹狀
　　年　　月　　日具位姓　(某)　狀申

　　　申東嶽
具位姓(某)再拜
　上申(入意)未敢自專除已具奏
　宸廷箋申省府眞司希恩照應外須至具
　狀申聞者
右謹具狀上申
東嶽天齊大生仁聖帝(聖前)恭望
聖慈允今所申特賜移文四嶽名山洞天憲
治行下貴府七十五司二十四獄城隍里社
郡縣鎮場水際溪源但干考治拘囚之所咸

令照應每遇開度之際應時開放道俗兩門
宗親眷屬并九幽五道滯魄沉魂産死劫亡
囚徒苦爽等衆交付追攝神將管領赴壇承
功超度庶令沉滯均獲超沖式副懇祈以爲
効信干冒
聖威某下情不勝惶懼俟命之至謹狀
　　年　　月　　日具位姓(某)狀甲
　　　牒地祇追攝
泰靈火都玉陽宫
　照應卑職等謹同男官道士(某)等貫𨽻(某)

　處焚修謹齋沐詣道自陳伏念卑職等叨
　參道法雖懷利濟之心追念宗親莫報生
　成之德況罪根之多縱思懺雪以未遑再
　惟兵變之餘何限劫亡之慘爰攄拯㧞併
　致薦修是以同誠發願以今上元之夕爲
　初每月涓一日良宵昭祀道俗兩門宗親
　諷誦
　度人諸品經誥少資冥福以表奉先仍按
　玉陽沖科祭鍊九幽五道滯魄孤魂産死
　劫亡囚徒苦爽等衆俾承善利超度生方

　積此殊因仰祈恩澤皈流(某)等祖先父母
　眷屬親姻道士師資友朋契識存者均臻
　於福壽漸入仙宗逝者咸證於真常早登
　道岸次冀某等修真有分進道無魔符法
　顯揚眞靈恊賛宗風丕蕆善信皈崇庶令
　(某)等得以普濟世人廣揚道化誓堅素志
　以答生成除已奏申
　天闕省府眞司希恩照應外合行專牒請
　照驗即爲遍詣十方無極世界天牢地獄
　泉曲羅酆硤石鐵圍諸道諸獄泰山岱嶽

　憲府殟司水際溪源城隍里社但係考校
　拘魂之所告聞主者上體道恩根刷九幽
　五道滯魄孤魂産死劫亡囚徒苦爽等衆
　定於今月某日及每月開壇之日應時交
　領部衛前來伺候攝召赴壇祗承
　道恩舉送南宫俾離沉滯之悲均有超凌
　之便在途仍請鈴束狂魂猖魄善靜臨壇
　不許妄起讎心因而尅害生炁驚恐人民
　九歷冥關不許阻當
　度人功大星火奉行須至牒者

又牒上
地祇上將温元帥同南宫琰摩羅大將朱元
帥蓬頭追魂趙大將黄頭管魂高大將散脂
攝魄大將二十八部𣑮檀大將神虎何喬二
大元帥七真玉女五道大神等官請詳前事
理施行謹牒
　　年　　月　　日牒
具位　　　　　　姓(某)
　　　牒城隍
泰靈火都玉陽官

　照應卑職等入意除已奏申
　天闕省府真司希思照應外合行專牒請
　照驗特爲移文各處府衛及行下所屬州
　縣鎭場水際溪源里域神祠合干去處咸
　令上體道恩刷集九幽五道滯魄沉魂産
　死劫亡囚徒苦爽等衆定於今月(某)日及
　每月開壇之日應時開放交付追攝將吏
　管領赴壇承功超度仍請差撥善導官吏
　陰兵同心恊力鈐束狂魂猖魄善靜臨壇
　不許妄起讎心因而尅害生炁驚恐人民

　庶令沉滯之魂均沐超凌之果至期仍希
　部率祀典里社神祇同赴法壇賛揚神化
　度人功大疾速奉行須至牒者
右　具　牒　上
某府城隍主者
照　驗　謹　牒
　　年　　月　　日牒
具位　　　　　　姓(某)
　　　齎奏遞關
泰靈火都玉陽宫

　照會卑職等謹同男官道士(某)等發願濟
　度幽冥事以今修具
　奏箋文狀幾方函謹上詣
東極妙嚴天宫
三元都會府
泰玄都省投(進)申狀幾方函上詣
祖師一元無上薩真人前
北陰酆都宫
水府扶桑宫
蓬玄泰空宫投(申)公牒二角封前詣

　地祇上將温元帥等官前
　(某)府城隍司(投落)專仗
　神威捧達施行凡歷雲程不許阻滯
　度人功大星火奉行須至關者
右關(某)將同三界功曹符使照驗謹關
　　年　　月　　日　時關
具位　　　　　　姓　(某)


道法會元卷之二百九
