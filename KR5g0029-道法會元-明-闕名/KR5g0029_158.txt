










道法會元卷之一百五十八京三
　上清天蓬伏魔大法
　　　書符法式
　師先誦淨三業呪默奏
　祖師畢烈火豐香叩齒七通存北斗從洞
　房出覆身罡指前次存五方五帝將軍各
　如方色青帝將軍從肝中自左眼出赤帝
　將軍從心自口出白帝將軍從肺自鼻出
　黑帝將軍從腎自耳出黄帝將軍從脾自
　頂門出列于左右五獸如之前後左右神

　兵萬萬法籙靈官將吏自毛竅出森衛四
　傍次誦天蓬呪至萬鬼自潰急急如律令
　彈訣訖右手執墨左手紫微印對心存身
　爲元帥研墨左四十九轉念天蓬呪右轉
　十二時辰二十八宿十二月將七星名取
　炁吹硯中
　　　敕紙呪
陰陽結成無穢無濁傳奏章符百靈所諾準
上帝律令敕
　呪畢取東炁一口吹紙上存爲玉色鐵板

　　　敕硯呪
四天開明天地爲常三炁神光辟除不祥書
符殺鬼伏爲魁罡雙星守鎭七靈通光邪鬼
懾伏萬炁混康急急如律令
　呪畢取東炁一口呵硯
　　　敕墨呪
神墨靈靈六甲六丁五老眞炁北方化生玄
元道炁誅斬妖精人神清靜鬼妖斷形行符
遣牒奉命敬行急急如律令敕
敕筆呪

神筆發靈仰望三清吾筆書符鬼懼神驚一
指天開二指地裂三指人長生四指萬鬼滅
吾奉　天蓬元帥律令
　　　敕朱硯呪
陽精耀靈陰鬼當衰神朱赫赫光露太微七
炁成斗三炁成台百邪皆滅萬鬼伏摧急急
如律令敕
　呪畢取南炁呵入存爲火池
　　　敕朱筆呪
神筆最靈天蓬與我大仙衛形辟除惡鬼使

我長生民得安寧何鬼敢當鬼鬽摧落吾筆
最靈削除兇惡邪鬼伏吾魁罡之下無動無
作急急如律令敕
　凡朱墨筆取天罡炁吹筆中呵筆卓三下
　念玉皇號便下筆書符作怒色要自如風
　雲之行急疾爲妙也存心腎二炁入筆硯
　朱墨之中念敕筆硯等呪如不暇逐一呪
　只念天蓬呪三遍或五或七如意施爲次
　左手掐大煞文右手執筆取罡炁吹便以
　筆卓三下呪曰

叩天關擊地户鬼腦裂次念
合明天帝日然後書符
　　　化身爲元帥行持訣
　師先淨三業凝神定息叩齒九通兩手掐
　變神訣念召元帥呪
北極有將六臂三頭常乘黑炁衝塞斗牛眼
如閃電身佩黔鍫出封神將入爲公侯聲如
霹靂手執戈矛是邪斷跤是鬼斬頭不順大
道火急擒收寸斬無赦不得停留急急如
上帝律令敕

　　　又呪曰
天地日月水火相接金鼎蓋身堅固如鐵急
急如律令敕
　存元帥自北方而來吸炁入腹
開慧眼
　以兩手天丁印以中指點眼頭放訣又用
　劔訣點存電光迸出
生獠牙
　用兩手斗印掐四指中節三指四節四指
　相交安口上

擁三頭
　用兩手大指二指相捻勾定兩中指掐於
　底兩手四指五指相交安項上大指二指
　甲彈去次兩手上帝訣山字印相交安肩
　上存生三頭
通六臂
　兩手上帝訣相交安肩上出午火三次彈
　存生六臂各執弓箭劔戟索印
化身形降邪道見神光邪無避犯吾者當滅
形

　左手元帥訣印心取罡炁存元帥自頂門
　入化身爲元帥
　凡變神當正心誠意毋生雜想而行正法
　臨事皆直變神以左手大指二指急掐魂
　臺誦馘魔呪服天蓬符滌除外念存玄黄
　之炁自空而來下入天池覺頂中温温然
　如金丹散於四肢則和炁來合出神納靈
　之驗也存斗在首按法行持精神内守形
　與神俱不須嗔目疾視邪鬼自賓也耴炁
　變神把訣目皆當掐魂臺玄黄之炁即天

　地雜色出入乎頂中則衆妙之門也存斗
　在頂則帝席斗法也和炁應則虛白自然
　也乆乆行之則魂幽羽魄鍊空洞也非有
　道之流不可妄傳倘或輕泄九祖受戮三
　官考身萬劫不原戒之慎之
　　　握神尺伏邪行持法式
　凡治兇邪須啓請元帥赴壇奏白關布神
　將次變神爲元帥叩齒七通步七星罡次
　左手掐子午斗彈去呪曰
離支哆異茄默

　覆頭罡指前次握尺自魒逆歩至魁誦藏
　身呪歩此一斗相合旋身於中立取罡炁
　嚥之次出門再誦天蓬第四篇呪取罡炁
　吹身上存將兵翊衛再用覃罩彼方呪曰
法令靈動天地撥天關轉地軸摧山嶽覃鬼
神吾受太上正法上至滿布天羅下至平排
地網中張四方四聖八大金剛隨吾下覃吾
奉上帝敕謹請天蓬大仙部領大將軍崱額
將軍無義神王左右聾兵啞將直月五將軍
飛鷹走大使者張羅布網神兵五方行覃大

將軍諸天大神王直壇土地威儀使者防禦
祇應等神火急隨吾覃法通靈疾
　次以兩手結天羅地網印仰手念前呪畢
　吸西北炁入印中望行法處覆手撤開吹
　之存覃患人方了行至患家念請炁呪
日精月靈斗下交兵天罡正炁來護我形出
邪入正永頂保長生急急如律令
　右呪畢行持三光如法
　　　臨門行持
　師至患家門前下罩法先用金刀訣破面

　化身爲元帥用罩訣罩門
　　　撤罩呪
三才歸内八卦通仙一切旺官助吾當前應
干爲禍鬼崇神將悉與吾罩下
　左右兩手相勾右手大指掐左手大指甲
　下雨小指直撒去
　　　入門行持訣
　師仗劔歩斗罡執神尺默呪曰
北斗七量吾召直名八旺四神神兵速出護
吾之身吾奉

玉皇上帝敕急急如律令
　面北念呪三遍取北炁布自身存北斗在
　頂斗柄指前次鎖患家門户
　　　鎻患家門户行持法式
　師作法存鎻患家門户外門其他不必一
　一到但存鎻閉念呪曰
天煞地煞年煞月煞日煞時煞逢天天煞逢
地地煞逢水水煞逢火火煞逢人人煞逢鬼
鬼自煞一切邪魔自煞左魁右罡神聖攝急
急如

上帝律令敕
　面北吸炁念呪想鎖之次約束
　　　約速將吏行持訣
　師仗劔或持神尺至患家廳上焚香存想
　神衛即宣投詞訖存天將神兵滿前以伸
　約束想金鼔齊鳴聲震天地次燒紙並公
　文令患家洒掃卧房燒香點燭掐訣持呪
　入房行持念呪曰
吾用法尺震動乾坤立正去邪殺鬼安人六
丁大神手執火輪五丁之神駕電叱雲北辰

天罡靈振八方破魔伏鬽斷妖止殃吾今按
劍足踏魁罡是神必避是鬼潜藏無知小鬼
犯吾必亡急急如律令敕
　右呪誦一遍取東北炁一口吹在門内男
　左女右登房門三歩方可入看病人
　　　看病人行持
謹請天罡速照靈神攝
　想天罡大聖眞形吸眉間紅炁三口吹右
　門外喝云
謹請天罡大聖疾變

　取炁一口咽入腹中即變形爲天罡大聖
　坐圓光中次看病人如何或布炁或敕身
　隨意行持若治顚邪掐上帝訣丁罡歩默
　念伏邪呪曰吾奉
玉皇上帝敕天蓬元帥律令敕煞攝(中指/中文)
　右手持尺左手結伏魔印大指掐中指中
　文築左脇下取罡炁念呪望患人吸炁吹
　印上緊局左脇下進歩念收大兇呪曰
五行相催剛尺持威六甲輔我三臺辟非天
回地轉陰陽闢開逆天者殺逆人者危掃除

兇惡七斗前誅三罡六紀與我同輝謀我者
滅議我者摧說我者禁評我者夷天地神祇
邪精殃災敢干我者一切滅亡急急如
天蓬元帥殺鬼律令
　吸罡炁吹狂人次念元帥宻呪
唵婆羅薩耶𠯐嚩圓大利耶娑訶
　右呪默念七徧取北炁同尺指邪人喝問
　是何鬼崇令一一通吐如不肯說再取狂
　人炁吹伏魔印上緊局左脅下再問之如
　通說即誦天蓬心印呪曰

天蓬天蓬萬神之宗威嚴大道游行太空坐
南斗内立北斗中紫微大帥天皇賜功璇璣
玉衡二十八宿一炁包含天地混同五方五
斗三界魔王天蓬爲主神炁無雙金闕玉房
大有神功怒動天地日月失光炁吞五嶽傾
摧四方順吾呪者速來伏降違吾呪者傾死
滅亡急急如
天蓬都元帥眞君律令敕煞攝
　左手大煞文右手元帥印握尺念前呪取
　北炁次存神將領兵驅邪崇出門無遺再

　念五字隱語曰
霐
　右語一炁七遍畢與患人惺惺水飲次退
　歩行轉任意存元帥回府
　　　出門行持
　師先正心平立叩齒七通吸天罡炁灌注
　身中及存七星在頭上天罡指前化形爲
　天蓬或爲天師便行兩手握固訣築脇下
　呪云
出天門閉地户

　即存肝中青炁自左耳出化爲青龍肺中
　白炁自右耳出化爲白虎心中赤炁自口
　中出化爲朱雀腎中黑炁自足出化爲玄
　武侍衛前後左右脾中黄炁自頂門出化
　爲黄龍吹在前月建上即左手掐天罡印
　(辰/文)右手劔訣畫九龍符在地
　　　九龍符
　　　
　　　　步　步　步　步　步　步　步



　右行七歩自魒至魁便閉炁存四獸神衆
　森然陳列黄龍在前隨斗柄而指順行天
　罡與神俱出
　　　布炁訣
　凡欲行神布炁治病先歩三台北斗罡斗
　中作四縱五横斗口中立
　　　　　　　　　　貪狼巨門禄存文
　　　　　　　　　　曲廉貞武曲破軍
　　　　　　　　　　子辛子寅子惠子
　　　　　　　　　　眞子粦子戊子庚

　左手剔斗蓋身結斗印握固存身爲一炁
　都統大將軍左右聾兵啞將三十六員神
　將次遣將吏驅逐患人九竅四肢五臟六
　腑一切邪炁收擒爲禍下邪鎖縛赴壇叩
　齒七通命將捉赴魁罡之下毋令動作次
　布炁行持
　　　布炁呪
天罡大聖破軍尊星誅斬兇惡獲罪不輕魔
王畏懼膽破心傾救民疾苦大賜威靈治病
去禍迴死作生天符到處斷絶邪精降臨眞

炁聖威奉行唵吽喗噠唎娑訶攝
　右呪一遍畢若患人無崇令咳嗽一聲法
　師急吸收其炁入斗訣内取罡炁布繞其
　痛處如此三次取病炁了即以鼻引口吸
　天罡炁布入患人身中凡行持布炁須先
　以覃法自衛或用五斗護身法亦可
　　　治顚邪行持訣
　凡治顚狂惡鬼入體或沈迷恍惚必先歩
　斗戴斗兩手天丁印存爲正一眞人頂冠
　緋衣皂縁朱履一眞人青衣帶劍立於左

　一眞人白衣執戈立於右一眞人緋衣執
　矛立於前一眞人皂衣執鎗立於後一眞
　人黄衣執弓箭立於中乃五帝神君部五
　方神兵屯駐四圍法師持天蓬尺作用次
　剔五斗藏身次變身爲元帥威猛可畏存
　想分明歩罡剔斗
　　　　陰陽斗

　　　　　　　　　　　　陽斗



　　　　　　　　　　　　陰斗

　存當院神將歩斗入斗藏身却再取水噀
　患身喝云
咄吒唵吽吒北帝天蓬有敕汝等妖精業鬼
急須降伏
　再召將作用左横右直丁字一步一字兩
　手斗印叉腰誦呪曰
敕欽輪寶帝北帝欽輪普靈神速將吾身變
天眞攝

　右兩手掐中指中節存爲北帝次正立再
　念呪三遍取罡炁一口吹自身左右肩上
　次持尺念啓請呪結元帥印以左手掐訣
　默念馘魔呪左手斗印右手劍訣取罡炁
　呪曰
開天門閉地户留人門塞鬼路横金梁堅玉
柱盤四山掐斗訣衆神臨邪鬼滅急急如
上帝律令敕
　　　禹步斗呪
白炁混沌灌我形禹步相催登陽明天迴地

轉步七星躡罡履斗躋九靈衆神助我斬妖
精惡逆摧伏邪魔驚顚狂惡鬼膽摧傾我今
稽首得長生急急如律令
　如見邪崇凶猛手執刀棒即左手斗印右
　手劔訣呪曰
謹請乾元亨利貞日月合吾明刀劍隨吾落
不要損吾身兇强諸惡孽立即兩分形病身
無損失人鬼立區分
吾奉九天尚父靈魁宗師律令
　念前呪畢用金刀訣或神尺望邪人斫之

　存刀劔自落次用罡炁一口吹去大喝一
　聲倒自然撲倒若是狂顚呼笑奔突人者
　急望罡方叩齒三通左手掐二指甲下存
　天罡披髪跣足仗火劍立空中見九色神
　光裂裂以右手空中虛書三光符一道布
　炁於患身呪曰
天罡靈靈破軍尊星誅滅惡鬼斬斫魔精保
護患病人鬼分形魂神復體禍脫沉淪急急
如　北極大帝律令敕
　取罡炁一口吸吹患身顚狂自伏束首而

　求罪矣
　　　敕水治病呪
熒熒煌煌衆星低昂行爲北斗坐爲魁罡乾
元合明天帝日星太陰法水二炁交並俱帝
那俱支俱支俱吒俱吒娑訶
　左手掐斗訣吹水中再默念俱帝那至俱
　吒娑訶七遍吹入水行神噀去呪曰
天罡靈靈收攝鬼神敕
　取四炁吸吹邪人身上其狂邪自伏
　　　鎻閉狂邪人眼目呪

精奔魄絶觀風疾滅昧明達靈陰陽冥結雨
曜神君誅戮妖孽急急如律令
　右呪三七徧面北取罡炁吹病人其眼即
　閉喝云神將疾速鎖閉邪精眼目立要人
　鬼分離疾
　　　鎻閉病顚人口呪(持尺/行用)
開天門閉地户留人門塞鬼路正宫主束付
南山黄斑虎關鎖患人邪崇口不許胡亂顚
狂語北帝命令速遵依逆命違符腰斬汝急
急如律令

　　　絆顚邪訣
　若顚邪狂走逐人者即行絆法局之用左
　手掐北斗局邪訣以小指從四指背過入
　中指却以中指勾定再以大指掐掌心藏
　着五指二指伸直右手大指掐中指中文
　當空晝三晝念天蓬大呪七遍取西北炁
　隨吹三次瞑目存青炁三條横亘於路上
　隔斷如邪人奔來即自絆倒即喝云神將
　疾速縛住任意拷訊
　　　酆都鞫勒顚邪訣呪

酆都大將曾安常疾速與吾鞫邪强壇前疾
速通名姓分離人鬼却灾殃吾奉
酆都大帝律令敕
　兩手開山大訣局定鞫之面北念呪吸北
　炁三口吹訣上喝神將與吾鞫縛拷問疾
　速報應
　　　折撲訣
謹請嗚洞赤帝把戟大將軍胡子成虎魯尾
戌與吾打撲風顚鬼脫離人體立康寧吾奉
太清大赤天帝君敕煞攝

　以左手斗印右手雷局念馘魔呪一徧望
　北斗取炁一口吹布顚人身上喝云神將
　急速打撲折倒存神人騎白虎降前折倒
　逐一勘問如顚狂平復病患痊安敕水書
　符解穢肅清結界差將守奉香火給符安
　鎭駐劄斷後爲妙
　　　敕水呪
杳杳冥冥天地同生五龍法水乾元合明神
得以用符得以靈一洒天清二洒地寧三洒
妖塵蕩盡四洒患體和平五洒壇場肅靜六

洒魔怪潜形七洒人門興旺自兹元亨利貞
急急如律令
　　　解穢符呪
陰陽結成無穢無濁篆籙書符萬靈所告鬼
神遯迹天地清肅急急如律令
　　　解穢符



　　　淨穢符




　　　滌穢符



　　　敕筆呪
神筆靈靈改死注生神筆一下萬鬼自刑急
急如律令敕

　　　書符呪
日出東方赤河堂堂筆爲神力墨爲法藥神
筆一下萬鬼滅却病患消除神光閃爍吾是
天師弟子北帝之孫吾符到處天下遵承太
上眞符救療群生隨呪隨令隨炁安寧急急
如律令敕
　當人病痛之處敕筆書符所痛即愈祝云
謹請吾所佩法籙眞官直符使者行符將軍
十方眞炁符吏今有某見患某病恐爲鬼崇
所注邪精所侵不愈不痊徒治徒救謹書

太上靈符給付患身熏服當願正眞生炁降
入符中俾通五臟驅除鬼炁保佑康寧急急
如律令
　　　敕符呪
日出東方赫赫陽陽服吾眞符太上神光通
入五臟流灌胃腸六腑調暢萬病消亡驅除
鬼炁正炁敷揚急急攝謹請千家直符月家
直符日家直符時家直符六丁神將六甲神
將三台華蓋星君正一眞君天罡大聖急速
降眞炁隨入符中萬邪皆蕩跡萬病總安康

急急如
上帝律令敕
　　　又敕呪
四神八將戌亥爲上戌爲天門巽爲地户帝
君有敕隨吾所處禹步九跡八紘檢舉一着
神符萬病皆愈邪精滅亡正炁中主急急如
天蓬元帥律令
　　　火鈴呪
吾是北帝之臣名書玉清上統六天下勘幽
冥北帝鬼宫悉是我營我之所部何鬼敢生

左佩豁落右帶火鈴擲火萬里威制千靈有
犯者律有干者刑帝君有令收捕無停天罡
駭動羣魔束形鬼妖滅種我得長生急急如
律令敕
道法會元卷之一百五十八





