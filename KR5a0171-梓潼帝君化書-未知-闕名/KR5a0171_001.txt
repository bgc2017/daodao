










增刻道藏輯要
　文帝化書
　　化<md:KR5a0171_HFL_000-005b>跡總<md:KR5a0171_HFL_000-006a>詩
緣<md:KR5a0171_HFL_000-006b>事將成信有時人能宏道復何疑不因百尺樓工畢爭得多
生事跡垂典實任從機衒耀始終庶可見云爲從今又被人間
世傳出淸河百首詩<md:KR5a0171_HFL_000-007b>

　<md:KR5a0171_HFL_001-001a>　第一元命化
混沌初分濁與淸東西分野景鮮明中含太乙氤氲氣吾已潛
符造化情獨占宮辰雙女上專司火德五行精率然自厭居荒
落脫蛻終期道果成

　余本吳會間人生於周初迄今七十三化前降内傳化字世
　人誤傳作代字今正之　按大洞經序　帝君於周武王乙
　巳𡻕生於吳會卽今平江是也

　　第二流形化
遁跡靈巖不記秋目光開閉自剛柔吞霞滿腹無饑渴養息潛
眞任去留<md:KR5a0171_HFL_001-001b>數足轉形歸孕乳時來隨分事王侯會稽勝地堪揚
化張氏生身世屬周
　余方遊人間忽至會稽山陰見一隱者年五十許具香燈仰
　天而祈時仲春丙夜天文煥爛張翼二宿昭然在上俯而聽
　之隱者姓張適符列宿余於是生焉


　　第三生民化
北堂一夕夢吞珠隱隱襟懷震夙初厥月誕彌延穀旦靈光充
滿耀蘧廬儼思不與羣兒戲嗜學仍於百慮疎<md:KR5a0171_HFL_001-002a>耆舊相逢每相
語謂吾他日是洪儒
　張氏出黃帝之子名揮始造弦矢張羅網世掌其職子孫因
　以張爲姓顯於吳

　　第四易俗化
吳因泰伯遺風後一變民情似島夷翦髮務從安澤國文身將
以禦蛟螭性情不願隨時俗冠屨惟思習禮儀始也親朋嫌矯
節終焉鄉里翕從之

　余之鄉翦髮而文身蓋便於入水而習成夷俗也余旣成童
　矣心所不樂乃尋冠履自習<md:KR5a0171_HFL_001-002b>禮文内外莫不以余爲異及其
　久也從余化者十有七八焉

　　第五稽古化
三吳僻處在天涯文物無稱少麗華帝典未嘗傳遠裔皇墳那
得布農家幸因膚使傳縑素頓令卑情識制麻從此一方絃誦
美區區風教已堪誇
　余鄉距京周甚遠文物無稱焉一日有耆舊謁吾父者口誦
　唐虞大訓數篇曰有中國使人傳此予好之就彼習焉隨口
　記授無遺於是<md:KR5a0171_HFL_001-003a>邑人願學者從予習之皆以余爲師


　　第六奉眞化
寂寂茅茨晝掩門行人稀到水邊村深耕偶得黃金像久瘞(音意
埋也)猶纒紫葛根不忍鉟(音披)鎔虧體質聊將焚獻度朝昏送歸海
嶠𧟄災沴(音利陰陽不和也)一境生靈賴此恩
　余之居事畎澮忽於鉏下得一金像頂冠如崇山疉翠被服
　如霞綺舒麗紺眉月面儼然慈祥憑几巍坐荷花爲臺高尺
　許重鈞餘初未知爲何神詢之故老或曰元始天尊像也<md:KR5a0171_HFL_001-003b>昔
　夏禹理水冶金以爲神物用鎭方嶽豈此像之類乎吾家素
　貧雖迫於衣食不敢起鉟鎔之心一日海風翻浪遠近奔駭
　非人力可支予謂眾曰家有金像得之儻來今爲眾捨之以

　祈海若冀其安息乃率眾乘高以像投狂瀾中俄而風止潮
　回一境獲免邑人以是爲德也皆以糗糧布帛爲謝拒之不
　能自是温温然家道苟合矣異時記憶投像之所蹤跡之砂
　磧有光掘之舊像仍在歸築宮室以安奉邦人敬事之<md:KR5a0171_HFL_001-004a>

　　第七甯親化
母氏劬勞𡻕月深風寒暑濕久相侵醫巫胗(音軫)脈皆無效鍼(音針)
灸攻肌殆不任剔骨和羹償宿願吮(音允)疸出血本誠心分明夜
聽神仙語二紀延年表至忱
　余旣冠母氏六旬矣少時勤於織紝飲食失時常致疾疹逮
　至衰暮重之以六氣所淫遂成疸瘡舉發於背始以巫覡(音檄)

　祈禱中更醫工砭劑月餘皆不效予不離臥内日夕省視未
　嘗解衣而息計窮矣乃爲吮疽大出膿血疾<md:KR5a0171_HFL_001-004b>少間醫曰疽根
　附骨未易出也越三日復吮之忽覺口中充滿吐而視之有
　膜如綿纊膿乳如米粒母氏漸安而以病久食少復成羸(音縲)
　瘵(音債)醫曰此痼疾以人補人眞補其眞庶可平復予因夜中
　自剔股肉烹而供之忽聞空中語曰上天以汝純孝延爾母
　二紀之夀翼日勿藥果符神吿

　　第八幽婚化
婚對由來不等閒此生奇遇是前緣靈骸不朽如相待淸夢重
遊豈偶然<md:KR5a0171_HFL_001-005a>嗣子已堪傳後業芳魂俄復掩重泉壯年頓絕陰陽

事眾議稱余骨是仙
　吾少也賤性靜而寡合年逾冠矣未有室家非特良媒之不
　至抑亦子無好逑之心也向因母氏嬰疾以未見孫息爲恨
　予亦有不孝之憂一夕夢至一林麓孤塜巍然傍有一門一
　女子靚(音淨)妝坐其中顧予而語曰君非張善勳乎予訝其以
　名見斥也請問其由女曰妾與君居雞犬相聞乃仲氏也曩
　者妾之叔父與君會談君之美以爲好學尙禮古君子也議<md:KR5a0171_HFL_001-005b>
　以妾歸於君吾父以君貎異寢而難之然妾之慕君心已一
　矣後許於鍾安孺鍾富家子而淸議無聞妾心恥焉由此得
　疾而終今三年矣妾之來此以君之故君曷爲我圖之予悸

　(音忌)而寤月餘再夢如初暇日因與友人儀堅成縱步尋幽忽
　至一所宛然夢中境也方吿吾友共訝之塜中人出呼子爲
　郎蓋夢中所見者也儀實仲之舅家因走吿仲之父母迎女
　以歸卒爲婚姻云

　　第九淵石化
春光淡淡景遲遲春水溶溶淸且漪羅綺岸邊揺倒影神仙種
裏悟前知白紋細篆成淵字靑石圖形似小龜生子立名符感
兆貴知天與自無私
　仲氏婚三月鄉人士女已嫁而未孕者相與臨神潭摸石得
　石者宜男得瓦者宜女蓋舊俗也仲與遊人中吾母謂仲曰

　潭水靜深黝然莫測宜從上流淺處求之仲方徘徊潭中忽
　起花沫如吹仲以手捫之得一石大如雞卵六出如龜狀靑
　而白紋隱隱如淵字感<md:KR5a0171_HFL_001-006b>而有孕旣生名之曰淵石方齠(音迢)齔
　(音襯)仲忽吿予曰吾兒眞似君者宜善視之妾與君世緣盡矣
　語畢而逝予乃不復再醮

　　第十馴雉化
天摧地裂情堪擬荼毒無門救二親負土培墳酬怙恃寢苫(音占)
枕塊益悲辛黃泉路隔嗟何及白雉情傷亦自馴禮制三年心
罔極節哀於以率中人
　余年三十有六𡻕在作噩(音諤)疫毒流行人無免者鄉邑蕭條

　路無人跡予父八十有五母七<md:KR5a0171_HFL_001-007a>十有三盛暑中皆得疾同日
　而逝於是自持畚(音本)鍤(音插)以經營大事乃於墓傍倚蘆枕塊
　以終三年常有白雉一雙棲於林上每遇祭奠飛鳴而下俯
　仰咿啞如欲言者及終制而去

　　第十一回流化
壘築墳岡不憚勞何期平地發波濤松楸欲變無何有棺槨猶
憂不可逃大洞仙經除厄難眞金聖像鎭鯨鰲秋霖已霽湍流
息喜見平田廣且高
　余考妣墳岡去居之南纔百餘步蓋一時匆<md:KR5a0171_HFL_001-007b>遽卜之云吉自
　以爲便於省視初不遑他恤也葬之五年墳西三十里洪水

　暴發平陸成溪以墳爲岸水澒(音汞)不竭勢頗浚急吾心懼焉
　欲攺卜之無及矣乃齋戒守墳日夜誦大洞經不輟並取家
　藏金像而嚴事之期於無虞次年秋雨霖霪傍溪湧漲數流
　爲一吾益恐及水落視之則墳前溪谷變成堅埆廣一里餘
　自是松楸無害矣　大洞經序云三眞人授文昌大洞經金
　像授法籙行持屢獲感應

　　第十二降瘟化
雙親之死爲瘟災切骨銜𡨚痛且哀<md:KR5a0171_HFL_001-008a>生育恩隆情不匱幽㝠路
隔憤難開神兵執崇明中現法籙傳眞夢裏來落筆神符救民
瘼豈容五鬼暫徘徊

　余之二老皆死於瘟時盛暑嬰毒荼苦滋甚每念瘟疫之酷
　恨之切骨而幽㝠路殊力不能報心常怏怏比因墳岸回流
　實自大洞眞經金像之力於是益勤持誦而敬事之冀獲陰
　祐以治瘟鬼又三年忽夢所事金像語予曰大洞仙經爾熟
　記矣大洞法籙爾未見也今當授汝以治邪魔非惟可以契
　汝初心亦<md:KR5a0171_HFL_001-008b>可佐天行化助國救民也袖中出書示予拜而受
　之旣覺書在枕前其一曰大洞籙又一曰大洞法因開籙讀
　之至天騶甲卒一萬人度之句忽風雷晝瞑金甲朱綬者無
　數列於予前俯而聽命一人持紅旗立於眾先白予曰願聽
　使令予方恍惚不覺厲聲謂之曰吾要爾等治瘟鬼此鄉張

　屯使家闔門病瘟爲吾驅來語畢一持旗者領百餘人入其
　家俄頃執鬼五人出有䝉虎皮者冠雄雞者貎若犬者若鳥
　鵶者若驢馬者所執有水火羽<md:KR5a0171_HFL_001-009a>翣(音接)金鑿之具予怒而叱之
　將滅其形彼乃有辭曰弟子元伯等歲運所生歲氣所成所
　遊有方所病有人陰譴重者受其災天命絶者至於死亦非
　弟子等敢私若䝉眞官賜以寛貸此後願聽約朿遇行瘟見
　眞官符籙所在卽不敢至矣予因依法授以教敇而去閭里
　有病瘟者與之符法皆得全活

　　第十三好生化
風寒暑濕因天變飮食興居病在人黃帝脈經詳子母神農藥

性辨君臣<md:KR5a0171_HFL_001-009b>按摩鍼灸隨輕重補瀉推移審故新但得天命無橫
夭勤勞不惜此心眞
　余以法籙救人疾疢(音稱)眾矣遠近之人踵門求治者不可數
　計其有染瘟病者著邪祟者受瘧厲者逢殃魂者遭鬼擊者
　犯凶神者遇惡氣者一一全活然有臟腑寒𤍠虛實之不齊
　飲食起居勞佚之各異或因喜怒哀樂而感於内或因風寒
　暑濕而受於外此皆岐伯神農氏之學非道家法籙之事也
　人有懇於予而不能全其生者予實赧然不足於是講究脉
　理<md:KR5a0171_HFL_001-010a>翫味藥性討論五行之勝復習熟五鍼之迎隨勤苦六年
　始造其妙自是天命未盡者無橫夭矣


　　第十四天官化
作善家庭祗自憐不期聲譽乃喧傳名聞王國心無愧位列天
官事有緣六氣和平方晏樂萬民疾苦易安痊當年稱職吾何
力君相明良化使然
　余活人眾矣或聞於君上方以砭劑爲事而又爲京周所知
　驛召至都旣以國君所薦又厯<md:KR5a0171_HFL_001-010b>試之以予爲醫師掌萬民之
　疾苦隸於天官予甘心焉於是教戒徒屬使勤其業蓋成王
　之世也時王畿豐稔(音飪)六氣和平民少札瘥之疾良由上德
　之所致予得以稱職焉

　　第十五薦賢化

人之有善如吾有已達仍思未達人大智潛心能創物仙方治
疾可通神推賢汲汲誠無隱自代區區意本眞奏徹宸聰䝉異
賞驟陞諫列作臣鄰
　余之屬有瘍(音羊)醫公孫智叔者賦性慈慧而記<md:KR5a0171_HFL_001-011a>問詳博深明
　百藥之性味創造丹砂雄黃礬石磁石石膽爲五毒之劑其
　說蓋取丹砂養血而益心雄黃長肉而補脾礬石理脂膏而
　助肺磁石通骨液而壯腎石膽治筋而滋肝外療瘡瘍之五
　證内應五臟拘之以黃堥(音謀瓦器)熟之以火候藥成傅(與敷同)瘍
　無不神效乃以其法著於典則予自以爲不如彼而位居予
　下因舉智叔自代以兼予職未幾上躬不豫鬚有疽生一夕

　決潰厥勢危殆以前藥傳之應手而瘥於是智叔始有醫師
　之命王以爲直情無隱所<md:KR5a0171_HFL_001-011b>薦得人宜膺上賞遷爲司諫

　　第十六格非化
太醫活國理非輕瞑眩輸忠政乃成形迹相忘宜自釋樞機不
密禍由生微言忍使彰君惡削藁何妨隱直名但得聖朝無過
舉不辜榮祿是眞情
　王若曰咨爾善勳直情無隱朕念良醫活人太醫活國今寘
　(與置同)爾言路以旌汝賢汝其以救疾之心救正吾失嗚呼惟
　良藥苦口利於病忠言逆耳利於行汝徃欽哉毋易所守<md:KR5a0171_HFL_001-012a>予
　三辭而後受之旣與七人之列日近淸光雖君相聖明無大

　過失而予憂君憂國之心一步趨一食息未嘗少懈也成王
　幼冲之時聽政於周公及親政事久矣嘗有不平之語予恐
　左右得以乘間也每以君臣始終禍福幾微爲戒而諫章屢
　焚人無見者故公之東征雖有四國流言召公不悅之隙而
　終能保全者予亦少有力焉

　　第十七榮歸化
十年[月*無]仕抛桑梓一旦榮歸復里閭<md:KR5a0171_HFL_001-012b>嗣子丱(音慣)童驚弁服田園
蹊徑訝邱墟遊仙夢覺空勞擾涉世情疎自卷舒再識北牕春
睡美任從雞喚五更初
　子在京周十年久違桑梓倦翼思還每念怙恃無恙時身在

　草莽及怙恃旣失乃受榮祿雖食稻衣錦何樂之有一日見
　周公䲭(音笞)鴞(音囂)之什惻然有感於是起歸與之嘆告老乞骸
　之請數上始從其欲公鄉大夫設席東門之外旣歸里人迎
　候子乃自近郊舍車而徒鄉曲以子爲榮<md:KR5a0171_HFL_001-013a>

　　第十八敦宗化
宗人本是一根生貧富誠難較重輕祿廪儻來何足吝親朋至
此若爲情死生並與周婚葬俊秀仍須爲作成他族聞風喜相
傚三吳漸有義莊名
　張有數族居多貧窶(音巨)予歸之後徧求訪之幼者已壯壯者
　已老死生榮悴惻然可驚其貧不能自振者猶故也於是興

　起義莊以淵石主之貧困者周給之疾病者醫藥之男女長
　成者婚嫁之子弟俊秀者教養之他族聞風翕<md:KR5a0171_HFL_001-013b>然相傚義莊
　滋廣習俗漸美矣

　　第十九歸寂化
聞說西方大聖人苦空寂滅以爲眞行歌自信浮雲喻坐想徒
勞夢幻身得訣坦然超彼岸忘言聊以穀吾神從茲始悟歸根
理南北東西任屈伸
　余之在朝聞方外之言曰西方之國有聖人古皇先生者不
　言而自化無爲而自理以慈悲爲主以方便爲門以齋戒爲
　常以寂滅爲樂視死生如朝暮等恩讎如夢覺無憂<md:KR5a0171_HFL_001-014a>悲喜憤

　之情蓋知浮生不久求於無生者也予嘗慕之及辭榮而歸
　道逢隱者行且歌曰朝陽之暾(音吞)觸石生雲初焉髣髴已而
　繽紛隨風而出蕩漾無垠(音銀)俄變化以歸盡杳不知其所存
　伊仕者之利祿忘其勞而駿奔忽暮景之見迫畏大限兮逡
　巡將投足於幽趨爲異類兮芸芸予聞之始也駐車而留聽
　少焉憑軾而敬禮終乃下車而泣謝謂之曰適領妙理深契
　愚衷願惠格言以度殘喘乃於通衢百拜而力懇之行歌子
　仰天而嘆指予以心<md:KR5a0171_HFL_001-014b>印授予以正訣曰此西方聖人古皇先
　生歸寂法也子能念而習之可度生死死而不亡證無量夀
　若果終於彼岸則可成正覺如止中道而廢則猶能擇地而

　處可爲神仙予受教焉於此塵緣旣畢百慮頓灰時丁丑仲秋
　會集親友留頌而逝頌曰秋風瑟瑟秋月白白得吾之眞知
　身是客

　　第二十君山化
君山一境最淸幽鶴馭徊翔爲少留湖景分明從晝夜林光踈
密任春秋<md:KR5a0171_HFL_001-015a>無身不顧千年藥有道誰貪百里侯極目烟波供受
用飽聽欵(音襖)乃(音靄)看夷猶
　余旣遷化將往西方適至洞庭君山之上愛其勝景因少留
　焉予時上無君相臨制之威下無血屬繫累之念超然物外
　獨往獨來水光山色四時可愛吟風弄月此樂何窮追思前
