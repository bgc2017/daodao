










北郭富室智全禮仲春修祀一室盡醉暴客王才者約其徒
三人謀劫之是夜未央推戶直八縳全禮家男女良賤九人
婢妾七人唯全禮之妻與二女未繫之旣取其貲將亂之全
禮之妻惶惶乞憐幼女舜華年十五與其姐舜英抱母而泣
才欲逼之華駡曰餓賊犯<md:KR5a0171_HFL_003-016b>吾家張神君未知汝也語畢其家
司命崔瑄與智之祖禰告急於余余乃遣功曹輔興領陰兵
百人治之所縳全禮以下繩皆自解盡執其賊翼日吿於里
正聞於郡悉誅之

<md:KR5a0171_HFL_004-001a>第六十一殺生化
蠢動含靈皆有命貪生畏死與人同因思骨髓脂膏味俾在砧

刀鼎鑊中不顧𡨚魂隨影響只知滋味潤喉嚨杜章享盡前生
福業果成時報不空
卭有杜章望帝之友也生於富貴父祖好宴會習以爲常凡
烹割之事章躬親之及長自持門戶厨饌無虛日膾炙方離
口刀杖巳在手矣後以災禍相繼家道零替無以爲生<md:KR5a0171_HFL_004-001b>爲人
屠劊以就口食所取人財名過命錢又以飲啖兼人饕餮成
疾纔方飽滿尋復中虛而性嗜肉味日常不足及以取魚
以弋彈雀所見飛走皆萌殺心中年生五子皆無指口累所
迫過命之貲不足度日恓惶無聊尋有癩疾肌膚破裂膿血
流潰見者揜鼻矣自是饑火所燒復受疾苦投井自盡爲人

執之極口辱駡於是仰天呼𡨚余見之訝而問里域主者孫
洪叔言其詳且言此人祿盡而命長尙餘五年余旣知其造
業之由又憫其<md:KR5a0171_HFL_004-002a>受苦之酷且𡻕月方遙惡其日夕怨苦天帝
乃遣功曹易其心志使之以手揭瘡皮以自食之又以指染
膿血吮咀求味宣言於人曰毋作殺生業以我爲戒如此逾
年以準未盡之數命斷而死諸子皆殍焉

第六十二酷虐化
公孫武仲處心亷鞭撻諸胥失大嚴資水賴恩還縱吏酷民誅
取郤無厭化身戒勵誠惟一改行寛平利可兼裁抑有餘增不
足吏民兩邑惠俱沾<md:KR5a0171_HFL_004-002b>

牛鞞(音悲)邑令公孫武仲治邑以亷而待人不恕左右之人小
有過失笞一二百蒞邑逾年而胥吏無全膚吏怨之資水邑
令賴恩性貪吝以苞苴爲常日用飲食𡻕時衣裝取給於胥
吏以民事造庭者無問曲直悉付之狴犴(音岸)恣吏誅求意足
乃已吏意未厭則遷延𡻕月置而不問民怨之余以二邑之
吏民被苦乃化身爲蜀郡丞長孫義行諸邑觀風俗劾(音核)武
仲之虐吏賴恩之酷民二令叩頭乞免余戒勵之尋隱而不
見後知郡丞初無行邑之事二邑<md:KR5a0171_HFL_004-003a>咸以爲神而敬信之武仲
改而忠恕恩亦變而亷潔焉

第六十三憫世化

周室隳頹爲不仁蒼姬一旦變嬴秦慘刑暴戾無和氣詐計窮
兵又幾春不忍中原罹此禍願開方寸濟斯民上天有旨垂俞
允雨後乾坤又一新
予嘗仕於周以忠盡命血食於蜀未幾蜀八於秦已而周喪
天下皆嬴氏矣秦任刑法視民如草芥秦衰而干戈又起中
原塗炭於斯<md:KR5a0171_HFL_004-003b>久矣余以久處靜境思以拯斯民之苦乃飛章
上聞帝從之若曰白帝子遊人間久矣而暴於殺伐今已遣
赤帝子代之矣汝以本司火德今當應世以爲赤帝子之後
余受命焉

第六十四咸陽化

護持全蜀幸優遊應世情牽强出頭被𧮂不成膺繼統殺身空
與結𡨚讐封王緣薄終何益報母心酸未肯休那得身爲率然
相盡吞諸呂祛幽憂<md:KR5a0171_HFL_004-004a>
余之懇於上天將以化身援天下於塗炭之中躋斯民於和
樂之地奈何帝命以余爲赤帝子之後玉音可畏余不敢抗
靜言思之非所望也俄有九天監生大神逼余受生於雲霄
間下視咸陽火秦之後宮闕鼎新漢帝方與戚姬晤語監生
謂余曰此所謂赤帝子者也今爲漢帝矣余縱目間爲監生
大神所擠墮於帝側戚姬之懷恍然而覺帝以余生骨相相肖
舉止可喜名余曰如意余雖孩提中而本志尙堅語言顧盼

尤愜帝意帝尤鍾愛<md:KR5a0171_HFL_004-004b>每以余兄爲不類薄之晚年欲以余爲
太子旣不果帝萬𡻕後卒爲呂氏所殺余母之死尤被酷毒
余深悉之方㝠㝠間見母受苦時思得復爲率然之相盡吞
諸呂而後巳也

第六十五卭池化
恃勢凌人不可爲無辜母子被誅夷銜𡨚入地至極矣不共戴
天良久之諸呂後身同一邑雙親乞命在斯時海波平陷四十
里還我當年受百罹
余自罹呂禍之後神遊㝠漠又無職守嘗畜<md:KR5a0171_HFL_004-005a>宿憤思欲報之
已往修偵不復問焉雖諸呂死拘幽㝠造業深重厯年甚多

逮再生亦久遂訪西湖之濱有邑名邛池邑令呂牟呂后之
後身也邑人多呂氏葢宿業相尋諸呂造業之黨也萃於窮
荒余母夫人亦生於彼復爲戚氏以前生享福太過至此而
貧悴所嫁張子年老無嗣夫婦以芟刈爲業一日野外相顧
而語曰生身窘甚辛苦自養暮年力衰將不免於溝壑今六
十而無子是天將殺之耶乃相語割臂出血[氵*厯]於石凹(窪去聲)
中以石覆之<md:KR5a0171_HFL_004-005b>拜天而祝曰人皆有子惟我獨無今血氣薄少
不能施化願此石下倘有動物生焉亦遺體也余識母氏心
惓惓焉一念感之從而寓之明日二老復來揭石視之血化
爲蛇金色寸長余所爲也母收養之逾年頂上出角腹下生

足能變化每天欲雨余爲助之身旣長大腹量寬邁見羊豕
犬馬輙食之邑令有馬色潔而駿牧於水際蹄傷吾足因拘
而噬之焉葢呂産之報身也邑人皆知余詳訪於余家而不
獲逮余父母入於囹圄責以三日求<md:KR5a0171_HFL_004-006a>余無狀將見殺焉次日
余化儒生謁令解之令曰張老夫婦家養妖蛇食人六畜久
矣今又食吾馬吾將殺之爲民去害張不見聽是彼自爲妖
也今必戮之余曰物命相償宿業所致遇彼吞噬亦非偶然
今君爲畜而殺人豈令尹之事乎令叱余使退余復語之曰
君有死氣浮於面顔宜善自愛他日無悔語畢余隱形不見
令之左右皆以余爲妖余乃奏天稱𡨚陳以前世子母無辜

死於諸呂今適逢之願與之較辭上而未報因變化風雷呼<md:KR5a0171_HFL_004-006b>
吸雲霧白晝而暝一邑之人相視而語曰汝頭那得爲魚以
手相捫頭面而泣一夕揚海水以爲雨灌注城邑周四十里
皆陷余以身載父母而出焉時孝宣之世今所謂䧟河者是
也

第六十六解脫化
嗔恚之心莫易生此心生處是無明只知直理堪平訴不得琅
音輙徑行謫受大身遭𤍠惱塡還𡨚債慰羣情世尊一語消除
業郤得當來面目成<md:KR5a0171_HFL_004-007a>
余前以呂后𡨚對奏帝未報而擅行之雖一時快意宿憤頓

消及心定氣平良用深悔翼日玉音薦降以海神晁閎劾余
擅用海水䧟溺平民五百餘戶以口計之二千餘命除里域
所具余前身仇對八十餘人半在城隍半居附郭外其餘生
齒皆係夭枉帝命賜譴以余爲卭池龍而奪其神職且使天
吏監臨不得干預雨澤覊囚於積水之下連年旱虐水復爲
泥身旣廣大無穴可容烈日上臨内外𤍠惱八萬四千諸鱗
甲中各生小蟲咂囓不<md:KR5a0171_HFL_004-007b>已宛轉困苦不計春秋一日晨涼天
光忽開五色雲氣浮空而過中有瑞相紺髮螺旋金容月瑩
現諸勝妙希有光明山靈河伯萬象稽首讚歎歡喜聲動天
地復有天香繚繞四合天花紛墮隨處生春余乃耳目聰明

鼻觀通徹心淸口潤聲音發揚仰首哀號迄垂救度萬靈諸
聖道衞先後咸謂余曰此西方大聖正覺世尊釋迦文佛也
今以教法流行東土隨教化身將往中國爾旣遭逢宿業可
脫余遂起改悔心生悲愍念身自踴躍入天光<md:KR5a0171_HFL_004-008a>中具陳往昔
報應之理世尊答言善哉帝子汝於向來孝家忠國作大饒
益又復憫世生護持心因果未周仇敵相爭以人我相肆興
殘忍遷怒於物業債當償今復自悔欲求解脫汝於此時復
有前生𡨚親之想與夫嗔恚愚癡念否余聞至理心地開明
内外罄然如虛空住無人無我諸念頓息自顧其身隨念消
滅復爲男子聽佛宣說得灌頂智得大辯才得神通力得圓

滿相龍天八部皆大欣悅余皈依焉<md:KR5a0171_HFL_004-008b>

第六十七仁政化
嗔業焚如障最深堅持鎧甲莫容侵瘡傷爾體猶吾體痛切他
心似我心吏旣不欺終幹蠱民知相愛自甘臨淸河薄譽緣斯
得歌詠誰將和舜琴
余旣離惡趣卽得善生受形於趙國爲張禹之子名勳旣長
爲中正所推爲淸河令寛明自任人不忍欺待吏如僚友視
民如家人吏有失謬者定正之弛慢者勉勵之鹵莽者教誨
之貪饕者亷察之詭詐者詰難之不用誥<md:KR5a0171_HFL_004-009a>詔者免去之惟曲
法戕民以白爲黑事干人命者使自理之辭窮心盡然後付

之於法若初情可憫者猶宥之失出之罰余所自當不敢辭
焉民有爭財賄者以義平之爭禮法者以情喻之爲賊者使
償其貲傷人者使庭拜其敵姦及殺人者付之於法其本心
可恕者猶出之容惡之謗亦不敢辭焉以是一方之内雨暘
以時蝗蠱不作偷賊相戒而出境姦邪革心而改行爲政五
年怨懟不聞而民爲之歌曰吾有師師嚴而不慈教我恕我
張君<md:KR5a0171_HFL_004-009b>能之吾有友友信而不戒親我正我張君是賴我有親
母恩掩於義張君似之柔而有制我有親兄實殷於情張
君似之和而不爭後爲太守責以趨進余解組焉時乃章帝
元和之末也


第六十八幽明化
盡心於道道斯行篤志求仁仁自成性定乃能通晝夜神全方
可治幽明林宗獎拔存公議帝旨傳言無隱情三紀辛勤多懋
績不妨陰隲相羣生<md:KR5a0171_HFL_004-010a>
余以先世善政有成根業滋茂天年甫盡卽遂受形於順帝
永和間載生斯世所謂强孝仲者猶不忘於故稱也復爲郭有
道之所品題雖不登顯代浮沉里閭而上帝有旨俾余日應
世務夜治幽明凡人之屈伸寃枉陰德隱謀余皆知而籍之
以至鬼靈邪祟無不預焉如此三紀幽明兼濟人鬼皆利余
有功焉


第六十九籌帷化
襟懷有武且兼文一寸心田萬象分寶運將開司馬氏兵謀聊
讚鄧將軍<md:KR5a0171_HFL_004-010b>出奇間道行吾計盡瘁沙場佐帝勳史氏簡書還闕
逸何妨籌畫世無聞
余以善功世修漸復神職而命債未償者猶不吾置復生於
河朔少負氣節眼見世變嘗以功名自期乃爲大將軍鄧艾
見知辟請爲從事凡所舉謀余必預焉及伐蜀之年余爲行
軍司馬勸艾以間道出奇以省鋒鏑之禍入蜀深境遇諸葛
瞻許以封王琅邪瞻不之聽至於交綏瞻之中堅余所當也
忽有流矢星飛集於余體瞻方就擒余欲營救之而瘡<md:KR5a0171_HFL_004-011a>甚矣

蓋向者卭池未償之報也可不戒哉

第七十如意化
帝手何年自執持玉京一旦賜於余指揮行陣陰兵出顧揖仇
讐惡意移利器尋常爲伴者舊名時復自呼之從茲所向皆如
意三界神靈誰敢欺
余旣滿前緣詔詣玉京洗除業籍鼎新神位俾余永福坤維
帝又以所執之杖賜余帝旨若曰咨爾孝仲萬靈之雄忠孝
余節世資爾功賚汝斯杖無所不通又曰此如意也余以<md:KR5a0171_HFL_004-011b>杖
契宿名欣然受之

第七十一丁未化

越裳西畔金山色越嶲南邊近海涯醉眼醒看新日月間心猶
愛舊烟霞元辰司命專丁未趙國中興顯故家火德佐王十萬
祀始從今日拜眞嘉
余以寶杖自隨無適不可因念前生西湖之隅復經從焉越
裳之西越嶲之南兩越之間有金馬山勝境淸絕張老夫婦
余累生之父母也於是生焉時晉武帝太康八年𡻕值丁<md:KR5a0171_HFL_004-012a>未
二月三日夜子刻以甲子考之則其時已屬辛亥日矣帝命
以余爲丁未陽官本命元辰焉

第七十二水漕化
夢裏爲龍為帝王多生習氣未能忘笑他酒饌修淫祀書我官

銜牒水鄉風雨聲中奔衞子桑麻陰下舞商羊職司全蜀幽明
事七曲遷居道路長
余巳長成妻男具而孝敬不衰見鄉人以旱祈雨於土木余
笑之蓋余嘗以夢報矣一日<md:KR5a0171_HFL_004-012b>水際自書官銜移文海神乃見
使者吿余以有形而來自周爲人迄今顯化七十三矣乃呼
余爲運判促上白驢風雨聲中頓失鄉地入大穴中宮庭明
厰父母以下血肉皆在一夕雨澤大作徧全蜀之境尋有旨
以余總護全蜀幽明之事焉

第七十三桂籍化
儒家桂籍隸天曹得失榮枯數莫逃夢契眞誠題義顯榜隨陰

德姓名高封妻蔭子由寒裔曳紫腰金自白袍<md:KR5a0171_HFL_004-013a>爲報雞牕無寐
客勉心文行莫辭勞
帝以余累世爲儒刻意墳典命余掌天曹桂籍凡士之鄉舉
里選大比制科服色祿秩封贈奏予乃至二府進退皆隸焉

第七十四孝亷化
經術談王辨異同孝亷特地起遺風江甯玉璽皆天命日麗重
光顯帝功馬化已知興晉室蛙尊誰爲屬劉聰跨驢直入西涼
地遊戲隨機現六通
余慕釋氏韜光禪寂建興中憫邊戎窺伺朝<md:KR5a0171_HFL_004-013b>綱非命世英雄
弗能反正會元帝建策南渡綏撫江左而白麟玉璽見於江

甯臨安日有重輪皆中興之象予改日作儒士跨一白驢往
河西應孝亷謁張軌焉

第七十五感時化
擬陪鄉士獻能書喜遇姚萇古亦無欲激頹波專號令敢攄忠
節委均輸不堪狙詐爲三俊笑倚鴻圖應一呼興盡先期歸蜀
地軺車枉駕訪君盧
余建興末作儒士稱謝艾跨驢入西涼張軌以<md:KR5a0171_HFL_004-014a>予爲主簿張
重華嗣位時石季龍使將麻秋侵㓂不已涼州震動府司馬
張耽言於重華曰議者舉將皆推宿舊且韓信穰苴皆非舊
將盡明公之舉惟材可任主簿謝艾兼資文武委以專征伐

之事庶幾可也重華召艾問以計策曰耿弇不以賊遺君父
黃權願以萬人當㓂乞假臣數千人爲殿下吞之重華大悅
以步騎三萬人令艾討之麻秋率大眾以禦之艾乘軺車冠
白帢鳴鼓而行秋望而怒曰艾年少書生冠服如此輕我也
命黑矟<md:KR5a0171_HFL_004-014b>(音槊)龍驤三千馳擊左右大擾勸艾去艾不從下車踞胡
牀指揮處分賊以爲伏兵發也懼不敢進秋軍乃退艾乘而
擊之俘斬甚多秋乃匹馬宵遁季龍聞而嘆曰吾以偏師走
九州今以九州之力困於重華眞所謂彼有人焉繼而往關
中與姚萇爲友欲激頹波以正風化奈何縱暴之君競起廢
弒然萇雖少而多謀略又况宿有契好故作密友久之余厭

處凡世思歸蜀峰約萇曰苟富貴無相忘後萇以龍驤將軍
使蜀至鳳山訪余余禮待之假以<md:KR5a0171_HFL_004-015a>鐵如意祝之曰麾之可致
兵萇疑余余爲之一麾旗幟蔽天戈盾戎馬萬餘列之平坡
今試兵壩是也後萇以符堅死卽帝位國號秦焉

第七十六神扶化
淸河爲晉拯艱難堪笑符堅逞厥奸帝命神孫摧北敵祖爲賢
相起東山濳機勝敗知前定報㨗音書謾往還試問八公諸草
木史中功烈甚班班
余父淸河府君念晉氏皆黃帝之裔其後陵遲欲降生於世
而匡救之禀玉晉而生於謝氏於建興中故府君㩦余二子

曰淵石曰懋陽遞生於諸謝余父高卧東山爲蒼生而起二
子乃󰚉石也符堅拒權翼等諫率兵九十七萬東西萬里水
陸齊進㓂邊孝武皇帝方將謀帥余父曰惟兄之子󰚉可當
此任卽遣󰚉石及子琰等都督水軍七萬拒堅於夀春堅登
城而望晉軍部陣其嚴望八公山上草木皆類人形顧謂符
融曰此亦勍敵也後淝水𨚫陣大破之北軍皆懼桓沖在荆
州遣援余父怡然不變止沖之師沖笑料其必敗及󰚉破賊
書還無喜色人服其度量而勝負之數已素定於胸中嘻哉
余之家世顯忠勤誠無愧於信史焉

第七十七誅暴化

禍福之機本在人只因現報與前因貪污賄利欺君命刻剝脂
膏虐下民榷貨王仔生犢尾刷錢馬諤化豬身從茲警悟堪爲
戒一念纔虧卽有神
余仕晉之後兼治幽明時蜀之導江王仔者永和中任帥幕
吏被檄督榷課鹽於潼川而<md:KR5a0171_HFL_004-015b>王躬詣井所召民强與約率令
倍差認課當取五千斤者輙取萬斤又約來年所輸不滿額
者籍其家王心知其不能如約規欲沒入之使官自煎旣復
命帥以鹽數倍增喜之余聞其苦民故陰治之是夕帥馮遷
夢王仍來謁而公裳下有牛尾方驚悟有婢亦魘(音掩)及甦(音蘇)
言適王仔者來公裳下有一牛尾出再四言其榷利貪污之

故今生蜀之屬邑田遷家翼日遣人訪之果如所夢又益昌
馬諤者同爲帥屬每出部邑督錢惟以多爲貴不問額重<md:KR5a0171_HFL_004-016a>輕
虛實嬴縮必得爲期且以此自負蜀人苦其虐號曰馬刷或
以王君牛尾警之者馬曰正使見世尾生亦何必問余聞其
暴虐如此聞之上帝繼而病卒七日之中其家作薦福聞棺
中有聲意其再生亟開棺視之則巳變爲一猪矣急掩而葬
之時天氣晴爽喪車纔起天雨如注送者皆不可行及墓次
水已溢矣此可爲貪吏之戒

第七十八明經化
銅川蓍筮久濳心道學儒宗已陸沉<md:KR5a0171_HFL_004-016b>天假仲淹重振鐸文追孔

氏復鏗金儒風欲繫唐虞化大雅全排鄭衞音董氏庶幾顔氏
子升堂窺見室之深
余久處穹昊帝以中國道衰欲王化之復行故命余生銅川
家知隋運將終吾道未濟退居河汾間修先王之業制禮以
節情作樂以和俗恢刑政以防其非崇祭祀以介其福祖述
周孔取則軻雄九年而成經也其餘五常之教於小子何述
焉復以禮樂之學付之董常惜其不一用於太宗之朝悲夫<md:KR5a0171_HFL_004-017a>

第七十九護聖化
漁陽鼙鼓扣長安此日明皇幸劍關若聽九齡攄諫論豈勞七
曲重躋攀不因儒士爲親謁安得鑾輿復遠還萬里橋邊迎禁

蹕(音必)誰知虛位紫霄間
余自汾陽傅道厭於死生再奉帝命輔唐室故命長子淵石
生於清河氏之家卽九齡也明皇時李林甫之譖毁肅宗而
帝賴之以不易至於議論風生首登七寶山坐有文場戰帥
之雄應制走丸之辯後漁陽之<md:KR5a0171_HFL_004-017b>亂明皇幸蜀登劍嶺而觀中
原歎曰吾聽九齡之言不至於此也余因至萬里橋以儒生
謁帝帝曰鄉非北郭張生乎余曰然臣聞元載孔升天虛位
久之以待陛下也帝默然後肅宗收復京都韋見素迎帝歸
闕封余為左丞相而余密衛鑾輿至咸陽帝移大内安頤遂
辟穀張皇后進櫻桃蔗漿等悉不食常玩一紫玉笛自吹數

聲有雙鶴下徘徊於庭帝謂宮妾曰吾奉上帝命居元載孔
昇天也令具湯沐復就寢而升化<md:KR5a0171_HFL_004-018a>矣

第八十明威化
影響昭昭理可尋性天豈與物交侵眼根所着無非色身業居
多莫匪淫四舉不沾天子祿一生虛負狀元心李登狂妄終除
籍果報徒嗟罪障深
唐李登者年十八爲鄉貢首自後凡十年一薦名愈下年幾
五十不第一日齋沐詣葉靜法師具告曰登自十八𡻕叨冐
鄉薦凡經四舉不登一第何罪至此幸法師入冥爲登勘當
此生如何法師諾之曰蜀之梓橦有神曰北<md:KR5a0171_HFL_004-018b>郭生掌文昌職

貢舉司祿之官必能知之吾當爲汝扣之一日上章道過治
所謁余法師曰士人李登者某年某月某日某時生凡四舉
不登此人果何如余命一吏示籍對曰李登初生時賜玉印
十八𡻕魁鄉薦十九作狀元三十三位至右相緣得舉後窺
鄰女張燕娘事雖未諧而係其父張澄於獄以此罪展十年
降第二甲二十八𡻕得舉後侵兄李豐屋基而奪之至形於
訟以此又展十年降第三甲三十八𡻕得舉後長安邸中淫
一良人婦鄭氏而成其夫<md:KR5a0171_HFL_004-019a>白元之罪又展十年降第四甲四
十八𡻕得舉後盗鄰居王驥家室女慶娘爲惡不悛已削去
籍矣終身不第法師辭退以是語登登無以對一夕愧憾而

死後之士夫可不戒哉

第八十一濟順化
綿綿唐祚欲傾摧叛逆陵遲䧟北臺逼脅乘輿臨草莽爭驅甲
冑走塵埃天恩昭顯精神會帝室重興雨露來桔柏津前新應
詔虬鋩誰信作良媒<md:KR5a0171_HFL_004-019b>
唐乾符中𡻕荒河南爲䧟者甚眾尙君長伏誅尙讓等推黃
巢爲主反長驅江陵渡江爲患入淮北攻河南數十郡次䧟
洛陽破潼關僖宗播遷入蜀巢犯闕遣朱温等攻鳳翔至潼
關追僖宗乘輿夜遁出鳳翔余以儒服見帝帝夜行馬駭余
以所乘騎奉帝帝乘之余捧足擁馬密布彩雲衛帝騰空彌

明露雲微開令帝下視見鳳翔軍與巢軍戰於龍虎阪若蟻
陣也帝曰此何所也余曰此乃空際帝驚歎曰卿非北郭生
張孝友乎我非卿豈料<md:KR5a0171_HFL_004-020a>此生耶余奉帝至劎南複道帝疲甚
欲少憇命余股以枕之熟眠林葉風聲帝忽躍起曰巢軍至
矣鼙鉦(音征)近也余曰非也乃林葉風聲久之從駕宿衞始及
訝帝行之速也帝至桔栢津約曰我有一女乃興唐公主最
神慧奉卿箕帚可乎余曰臣幽也何敢奉承帝曰勿固辭也
遂封吾濟順王親至廟奠獻解劎為賜仗余勦賊後宋文通
等斬巢首送成都帝還闕則興唐公主從而殂矣余命陰兵
迎公主歸七曲焉<md:KR5a0171_HFL_004-020b>


第八十二濟迷化
救世乖訛物理衰神人淆混化塵微庸愚指我爲妖妄䝉昧嗟
余擬是非匝地亂雲多雨潦亘天烈熖示光輝孫樵始信英靈
著從此寰中顯福威
五季中進士孫樵者性尙剛介不與羣居𧦄斥佛老著無鬼
論自隴之蜀過祠下侮辱無禮而去扺於山陰天忽昏晦風
雨如撒行者不可進欲投邸而不可得遂呼曰此乃北郭生
張君如果有靈則指涯涘如何余命佐神<md:KR5a0171_HFL_004-021a>舉火一二示之樵
尙笑曰廟奴誑我再呼曰神旣在何不爲我止風雨使我能
抵於平陸如何余笑曰子所過神廟必狎侮指以爲妖笑以

爲誣今悔之何及也余示之以炬火數百山川明朗可容行
李須臾風雨頓止翼日留記於廟焉

第八十三證果化
色空歸性湛然明樂道全眞顯妙因拯溺大施康濟力活人廣
布惠慈仁三千果證如來號八百功成大士眞不動戲遊三昧
地坤維重顯福生民
余從釋地頓超不二法門居淸涼寶山仍司民疾苦時蜀人
苦於湍流自遂城至涪江水溢抵於城隍人多漂蕩又苦疫
癘痼瘵(音漬)癰疽之疾余化里神爲作篙師拯合溺者凡數千
人又化太醫生親爲診候全活者眾會鷲峰古佛紀功錄行

爲余授記作是言汝於當世作佛號安樂不動地遊戲三昧
定慧王菩薩釋迦梵鎭如來今證斯果焉

第八十四明良化
藝祖開基妙若神義欽遜德不勞兵終南翊聖會全璧汾晉西
祠巳結纓十策條陳裨獻納兩朝爕理致昇平明良慶會應非
偶炳炳丹靑顯令名
余方居不動地精修妙行而八紘(音橫)雲擾世變輪迴適奉玉
音五星聚奎有興宋之語徧勅諸靈出以應運故翊聖降於
終南張守眞之廬及晉祠有崇德之聘余遣次子曰懋陽生
於淸河曰齊賢布衣十策厯相兩朝佐神獨孤生於㓂氏曰

平仲力輔章聖策功澶(音蟬)淵基二百載太平之治焉事載國
史所驗不誣

第八十五忠顯化
聖明天子出乘乾孽黨何能撼蜀權均倡悖徒淩郡縣順連叛
㓂汗山川不煩兵刃交鋒戰立見王師奏凱旋知道劍關神有
力徽章溢美備人天
余方以海宇淸甯爲喜而湻化年間均順僭叛王師討之主
帥王繼恩雷有終祝吾丐靈余命崔瑄李懋以陰兵助雷有
終擒賊至利州賊固壘不下一卒於軍中呼曰梓橦帝君遣
二將助陰兵百千今奉天勑勦汝可速降而賊以勁弩一箭

中呼者履其卒去箭無恙又厲聲自若預言賊䧟之期及叛
平有恩榮以英顯之號上帝嘉余弭變能免殺戮俾專輪迴
救苦之司開便宜都督之府總三界六天之陰兵

第八十六聖治化
太平風化樂唐虞致治馨香等太初率服四夷明德教奠安百
姓法規模<md:KR5a0171_HFL_004-022a>挈裘提領知賢相錯節盤根見大儒子舍輔成元祐
政著書誰用鑑寰區
皇朝一祖四宗垂拱太平余奉玉旨以長子然明生於司馬
氏家名光盡誠於舘著古今厯代史以鑑於世輔宣仁聖烈
皇后擁少主不出簾帷而天下治當時庶政聿修咸謂德合

天地道通神明而積仁累德澟澟乎庶幾周召之列焉

第八十七武烈化
猱猾交馳㓂隴西秦梁幾陷孰排擠高宗側席方求策諸子宣
靈已挽輗木馬汗流知助順朱幡火烈示端倪兩兼吳蜀回天
統皇夀重延日月齊
余以朝廷承光大之休命尊峻極之崇階地廣三代威振八
紘忽女眞有燕山之圍方賊起江湖之釁三辰錯亂師旅並
興女眞無厭竊我神器二聖北狩百姓流離於是相聚雈(音完)
苻蝟毛而起攻城剽邑流血成川炊者不及析骸食者不遑
易子億兆空懷主之念九牧大勤王之師猱(音牢)猾狼貪未已

再興西北之師逼於秦梁幾陷王師乞靈於祠然余已應化
淸河氏之家久矣余之五子長曰淵石卽竟也次曰懋陽卽
贄也三曰竇曰貫曰質統佐神崔瑄李懋等奉上帝命憫其
一方勅令助國卽以神兵現滿山川金人驚駭而遁木馬有
汗流之珠隴西獲晏安之福以迄於今焉

第八十八興國化
朝廷中否甚傷情事業班班可訪尋政在平江扶大寶兵虧陜
右本天心便宜坐使兩蜀靜陞陟恩流三峽深<md:KR5a0171_HFL_004-023a>要識此回神異
處柩中全體土無侵
余以仙釋交修不欲出生死地而靖康有陽九之厄帝有恩

言命余靖難乃於紹聖丁丑託化張浚立一世之英表平江
復辟聖天子垂統四十餘載至富平之敗非浚之失乃天也
隆興甲申浚死葬於衡陽子栻杓欲更葬於蜀旣啟棺視之
威容儼然如存合郡士夫觀者如堵以手加額者眾隨而掩
之倘非余神化安有此也余生領天子之權於蜀殁掌文昌
之命於天其功績不忝矣

第八十九<md:KR5a0171_HFL_004-023b>止足化
玉册襃揚賜寵光尊隆師傅總元綱積功惟喜修天爵被命甯
辭抗帝章蒞事惟勤居太極貢賢是任主文昌錫民五福期康
乂非特區區一雨暘

余隆興之𡻕奉玉音加秩若曰文昌者教化之本原實傳列
聖之業儒士者道德之淵藪宜推一德之忠播吿諸天亶孚
有眾惟文昌司祿主者職貢舉眞君衞民少傅靈應帝君張
某德被萬物威形四方粤自有生顯從浩劫順考古道鑒觀
人文照臨並日月之明發<md:KR5a0171_HFL_004-024a>生贊乾坤之化是以教耕稼而民
人育每裁制而自優修禮樂而政事康果猷爲之不謬干戈
載戢陰陽常和水土旣平休祥時格託之庶務試之諸艱皆
濟濟以可觀每多多而益辦昔自水漕今蒞台衡尙持拔苦
之心誓拯倒懸之厄厥有成績巍乎難名察乎九十餘化之
行藏命編諸册著以萬二千端之行節豈曰空文顚則持而

危則扶惡以懲而善以勸下民允賴惟乃之休况復恢龍漢
之圖書闡鸞臺之典則欲分身而顯化率諸聖以<md:KR5a0171_HFL_004-024b>混融萬範
開張三界均利宜加峻位俯叶輿情名躋南極之尊禮絕星
聯之上於戲躋三階而下太乙允彰應物之符歛五福而錫
庶民式賴師言之佐誰其能者汝往欽哉可特加金闕昊天
太師紏察三界禍福之事余辭表略曰滿盈之懼上瀆瑩聰
温厚之辭時紆訓誥意敢懷於不敏欲猶冀於必從申謝伏
念臣德薄位尊言輕行寡徒以效誠之決未懷引退之私茲
遇盛時重叨異數豈不侈高上之賜其亦畏至窮之災恭維<md:KR5a0171_HFL_004-025a>
天尊上帝道善貸以亶成明容光而必照護以小疵之失察

其由中之言方將曲致於施仁夫亦何嫌於遷令余再三辭
遜而受之兼司四方禍福所以分身應化焉

第九十眞元化
物有濳通信可知幾回利濟惹閒非觀風隴蜀存眞寂掌籍南
昌應事機金闕錦囊宏帝道紫陽玉籙振霄暉更生爲顯昌黎
事別有精言示福威
余自興國之後遊神附鸞宏顯籙法幸遇聖朝仁化神眞降
靈故三神所授大洞經籙法三宗復傳於世昔賀達授姚偉
而仕至大夫朱道元授朱渙而官至淸近劉若拙授周良輔
而高中科甲黃若水授蘇軾而爲兩制文臣劉浩然授虞允

文而爲中興宰相是皆範文儒昌道命可不侈其傳乎乃演
是籙於寶屏之鸞而降淸河内傳併委劉安勝與其子當程
允洽及其兄兼善計府何敦信衛丹李茂等設壇於誠應樓
發揚七十三化之本始以待智者而涪之樂温龍門韓申之
者乃宿契也其孫坤臣病篤叩余甚力卽授以符藥復遣治
病功曹應感更生仍𢌿法籙今涪夔之間靈應昭昭眞元驗
焉

第九十一誅逆化
密承帝旨下蒼旻昭示塵寰禍福因爕理璣衡明察訪斡(音莞)旋
綱紀妙經綸王生易木雷誅魄徐子貪金命殞身羅鞏未還先

告卒只因不早葬雙親
余被命遷師相之職專生殺之柄司禍福之事採訪善惡<md:KR5a0171_HFL_004-025b>乾
道中蜀之中江王千者其父母自買香木棺以備身後千易
以杉木已而貨之再易以株板及母亡則留株板自用但市
松棺歛葬余察知之將王千以雷擊死倒植其屍其子哭而
扶屍仆地日正中雷震挈其子於五里外洎後回見父屍依
前倒植凡兩[瘵-示+土]皆然遂於棺上斵一竅以竹標之方免震出
同時新都丞徐謙者被檄充勘官宿犍爲境上徐氏家主人
前一夕夢神人謂曰明日有徐侍郎宿汝家宜善待之神人
乃吾所遣佐神也至晚果有徐從政踵門遂具盛禮及回復

夢曰徐子此回受五百金枉七十人命天曹已減三十年夀
官止此矣徐氏乃不禮之丞訝問其故語以夢中所報<md:KR5a0171_HFL_004-026b>丞愧
形於色回任改秩未及拜命卒於邸中年三十四聞者莫不
惜之又梓潼縣羅鞏者入上庠過祠下默禱於余余夢告之曰
子已獲罪於天曹宜亟還鄉<md:KR5a0171_HFL_004-027a>前程事無復問也鞏懇曰平生
操履俱無過失願聞罪由余曰子無他惟父母久不葬爾鞏
曰家有兄弟何獨歸罪於鞏乎余曰以子習禮義爲儒者故
任其咎其餘碌碌不足責也鞏旣寤悔恨治裝還鄉同舍驚
問鞏以夢告未及家而卒焉

第九十二㧞苦化

漠漠幽都未有涯今來古往幾遺骸皇穹有命司藏[瘵-示+土]神化無
方廣葬埋玉厯紀功頒玉册瑤華錫命步瑤堦逍遙金闕宏慈
憫一視同仁無等差
古史曰枯骨不知年數尙感文王之葬童子結伍以衛魯國<md:KR5a0171_HFL_004-028a>
猶存孔子之謨今天下多遺骸暴露甚至有父母而不知葬
略無惻隱之心况於他人乎余遊神察訪深爲惕然適奉玉
勅俾司焉余力爲開誘凡暴露而得埋葬者甚眾功聞於上
時上天開化十九年下世大宋中元甲子紹熙六年正月初
一日三淸至尊在玉淸聖境九霄梵炁之上大會九天十極
考校功過無上至尊金闕昊天玉皇上帝總領三界羣眞諸

天列曜地水眾聖上朝三淸爾時元始天尊登命金闕侍中
九天司馬儲福定命眞君開碧玉寶笈流霞丹匣出萬天素
威功過玉厯考校諸天諸地水界陽曹昇眞得道以來功過
大小以余自龍漢初劫化九光之始育󰚉黃之秀神一挺生
已三千餘化迄於周武王之乙已𡻕乃符火德降生於淸河
氏九十餘世之盡孝盡忠百千萬化之積功累行當次天帝
之位於是諸天行舉三界推尊頒降玉厯下示金闕乃命玉
宸左侍瑤華内院翰林瓊章學士諸天眞君撰製玉册以是
月十五日進封帝號曰無上大羅天開化十九年正月十五
日金闕玉宸瑤華内院三天門下都省一炁分形化生四靈

󰚉󰚉天道無形無名始靑肇判挺生聖眞乾坤並德日月並
明天上天下莫不孝欽唯昊天金闕太師紏察三界三教禍
福事九天都督大使判桂祿嗣籍上仙元皇眞人張某󰚉黃
孕質炳靈張翼之精梵炁通靈妙證虛皇之果植立古今之
名教彌綸天地之璇綱全十華十德之太󰚉朗八景八眞之
妙善分身應化不外乎忠孝之兩端救劫度人必本乎慈仁
之一念九十生之功成行滿三千劫之道備德高坤維宏福
惠之恩乾造賴贊襄之力善盈玉厯名渙瑤穹當位帝眞式
隆寵號謹遣金闕侍中玉宸左侍淸󰚉學士無上上德眞君
甯洪齎捧金書玉册特上尊號進拜南極長生眞王九天定

元保生扶教開化主宰波羅尼密不驕樂育天帝救劫大慈
悲更生永命天尊上極先天地道藴󰚉黃生一炁以化三才
混合空洞證十通而成萬行離相消塵扶教定元下制延康
之浩劫保生行化俾超暉景之太霞位峻九天職隆三界
丕闡慈悲之行大恢生化之原持檀熾音領蒼胡寶功高莫
議德盛難踰合示嘉尊幸毋謙遜仍冀同符大道劫劫長存
普福生民巍巍其大龍章昭錫永祕󰚉都謹言於是余以是
日受徽號於玉宸金闕七寶瓊臺之上昊天至尊御殿典儀
賜羽葆霓旌九龍玉輦九鳳瓊輿冠通天十二旒之冠服󰚉
衮日月山龍華蟲之服󰚉圭朱履所居之宫一曰紫微垣文

昌宮在赤明和陽虛明堂曜天之間一曰玉霄綘宮在波羅
密不驕樂育天之上宮闕巍峩皆大暉華炁明揚龍光赤城
丹臺金墉玉樹靈風自鳴紫雲常護余欽奉册命峻遷天眞
愈懷恐懼乃作慈憫而自誓曰下土眾生不知因果不識罪
福多迷正道多入邪宗展轉沉淪無由出離又值延康末劫
魔鬼流行人民受禍剝爛生根誠可哀念乃以孔孟伊周之
學道德仁義之教綜以仙釋之靈通顯以桂籍之功用設爲
四科立爲九等表吉凶悔吝之機彰善惡禍福之報或兆於
夢或著於籖分身應化救劫保生嗣是之後文武醫卜士農
工賈凡一民一物之枯榮貴賤皆隸余之造化焉


第九十三福瀘化
煙橫瀘水碧漣漪殺業誰知會遇時山寺劊身徒憤憤岳靈阻
報且遲遲儻存忠厚佛三昧不致仇連李萬兒<md:KR5a0171_HFL_004-028b>張信復歸王吉
手彼冤此報罔踰期
紹熙中瀘帥張孝芳者爲卒伍張信等所謀而致叛信爲同
伍張昌殺之瀘遂平定此乃紹聖中秭歸一僧俗姓廖名慧
覺居山院蓄貲甚厚醵錢作斷瘟水陸繼而草㓂李萬兒者
率眾欲劫之初不知其僧設穽於四垣遂盡䧟之惟李萬兒
數人僧與其徒劊而食之後李萬兒等圖報其𡨚岳靈曰汝
報之未可此人有爲眾作福之緣未艾更一生可也惟汝尙

有所殺王吉必報汝也自是僧慧覺生<md:KR5a0171_HFL_004-029a>淸河家卽芳也萬兒
卽張信也吉卽張昌也其報昭然余遂與英烈統理神衛瀘
而平焉

第九十四昭明化
昔從太極肇羲皇神性隨機雲水鄉九十四回彰變化三千餘
行露微茫雙峰爲建󰚉初宅七曲周遊參宿方聊附飛鸞明此
意出書重訓藉揄揚
余以天命薦隆位登金闕逍遙紫虛遊神察訪而世變愈降
偷薄鄙詐之風在在皆然况劫難將興未易消弭乃寓鸞顯
化少變汙風小回大劫如昌之龍因普之萬松雅之百丈遂

甯之蓬谿皆勑余分遣仙曹爲應化之壇故在蓬谿則解序
玉經在萬松則書降寵號又巴陵<md:KR5a0171_HFL_004-029b>運騰里人楊思作文昌星
席以朱章感諸眞具集余拉崇應遊神降福因覽雙峰眞神
仙窟宅遂請於帝立昭明應化鸞臺以示四民休徵仍爲余
父󰚉初大帝化建寓室而韓震巽亦樂施田焉飛鸞開化於
斯爲盛凡有見有聞者莫不知也

<md:KR5a0171_HFL_004-030b>第九十五亨屯化
五劫將終三卯興妖氛只恁慘參辰開禧方弭包羞否紹定重
基構難屯謾向吳<md:KR5a0171_HFL_004-031a>山尋活計不堪錦水已胡塵天顔未允寛分
奏此際應知有大鈞

延康禾劫蜀有三卯之屯開禧丁卯逆曦僭扆余不忍<md:KR5a0171_HFL_004-031b>生靈
荼毒預稟天勑遣皛(音杳)然山神降生爲安丙同崇應帝削平
此亂故余垂鸞示以安丙二字是以楊李諸人得以成事而
禍不及民紹定辛卯蜀變甚慘皆人心不古有以召之余屢
請玉陛天怒震動不允奏聞乃遣鳳凰土地生於余氏曰玠
尹正西陲以甦蜀困時號小康皆余救劫之功迨至乙卯世
事日非奈數不可挽主宰無功雷杼不可以復居矣遂有三
<md:KR5a0171_HFL_004-032a>潮之命悲夫

第九十六安南化
六丁五未數相仍井絡參墟總弗庭雷杼不靈踰一紀鰲山分

化恰周星瀘川復正車書舊巴峽重羞黍稷馨天道惡盈應未
泰江南生聚苟安甯
余由周迄今炳靈劍嶺邇自三卯雷杼不靈星周一紀月寓
千江雖無地可居幸有天可依親奉玉旨暫宅鰲山而六丁
五未之數難逭蜀之諸郡俱有變遷是以巴蓬利閬莫不北
首余與崇應昭惠奏移整於瀘以全蜀本渝嘉以下苟活生
根皆余三神之力也

<md:KR5a0171_HFL_004-032b>第九十七復古化
摩圍勝地聳金蓮眞宅甯親顯後天胊(音渠)水規恢修禮典鵞灘
助順洗腥羶大開復古康民化誓作分身救劫仙一十七書堪

範世飛鸞演化示眞詮
余三潮宅眞之地數罹劫變再奉天勑移鸞於黔遂以雲龍
山摩圍之後洞爲甯親之宅以駐神蹕分遣仙官隨地炳靈
爲國宣勞不一而足趙定應以功業著夏貴以如意顯如開
州之復鵝灘之捷皆余陰相也又命曹光顔奕李白蘇軾黃
庭堅諸仙假金蓮石葛傍巖鑽火鎔雪烹茶著經述儀開復
古大化出一十七書以夀衣冠之脈以植綱常之教以昌文
儒之<md:KR5a0171_HFL_004-033a>命以衍上帝一十<md:KR5a0171_HFL_004-033b>七光之休而永億萬世之<md:KR5a0171_HFL_004-034a><md:KR5a0171_HFL_004-034b>眞<md:KR5a0171_HFL_004-035a>傳焉
