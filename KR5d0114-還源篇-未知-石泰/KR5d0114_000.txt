








三篇同卷婦四
　還源篇
　還丹至藥篇
　亶甲集

還源篇并序
泰素慕眞宗遍游勝境參傳正法願以濟世
爲心專一存三尤以養生爲重蓋謂學仙甚
易而人自難脫塵不難而人未易深可哀哉
古云迷雲鎖慧月業風吹定海昔年於驛中

遇先師紫陽張眞人以簡易之語不過半句
其證驗之效只在片時知仙之可學私自生
歡喜及其金液交結聖胎圓成泰故作還源
篇八十一章五言四句以授晩學早悟眞筌
莫待老來鉛虚汞少急須猛省尋師訪道修
鍊金丹同證仙階變化飛昇實所願望焉





還源篇
　　　　杏林石泰得之撰
　　　五言絶句
鉛汞成眞體隂陽結太元但知行二八便可
鍊金丹
汞是青龍體鉛爲白虎脂掇來歸鼎内採取
要知時
姹女騎鉛虎金翁跨汞龍甲庚明正合鍊取
一爐紅
蛇魄擒龍體龜魂制虎精華池神水内一朵

玉脂生
白雪飛瓊苑黄芽發玉園但能知偃月何處
鍊紅鉛
藥材開混沌火候鍊洪濛十月胎仙化方知
九轉功
龍正藏珠處雞方抱卵時誰知鉛汞合正可
飲刀圭
沐浴資坤水吹虚賴巽風嬰兒無一字獨處
太微宫
紫府尋离女朱陵配坎男黄婆媒合處太極

自函三
乾馬馳金户坤牛入木宫阿誰將姹女嫁去
與金翁
姹女方二八金翁正九三洞房生瑞氣歡合
産初男
昨夜西州岸蟾光照碧濤採來歸玉室鼎内
自煎熬
离坎非交媾乾坤自化生人能明此理一點
落黄庭
丹谷生神水黄庭有太倉更無飢渴想一直

入仙郷
意馬歸神室心猿守洞房精神魂魄意化作
紫金霜
一孔三關窮三關要路頭忽然輕運動神水
自然流
制魄非心制拘魂豈意拘惟留神與氣片餉
結玄珠
口訣無多字修丹在片時温温行火候十月
産嬰兒
夫婦初歡合年深意轉濃洞房交會處無日

不春風
驟雨紙蝴蝶金爐玉牡丹三更紅日赫六月
素霜寒
海底飛金火山巔運土泉片時交媾就玉鼎
起青煙
鑿破玄元竅衝開混沌關但知烹水火一任
虎龍蟠
娑竭水中火崑崙山上波誰能知運用大意
要黄婆
藥取先天氣火尋太易精能知藥取火定裏

見丹成
元氣如何服眞精不用移眞精與元氣此是
大丹基
儒家明性理釋氏打頑空不識神仙術金丹
頃刻功
偃月爐中汞朱砂鼎裏鉛龜蛇眞一氣所産
在先天
朔望尋弦晦抽添象缺圓不知眞造化何物
是眞鉛
氣是形中命心爲性内神能知神氣穴即是

得仙人
木髓烹金鼎泉流注玉爐誰將三百日慢慢
著工夫
玉鼎烹鉛液金爐養汞精九還爲九轉温養
象周星
玉液滋神室金胎結氣樞只尋身内藥不用
檢丹書
火棗元無核交梨豈有查终朝無火候神水
灌金花
鍊氣徒施力存神枉用工豈知丹訣妙鎮日

玩眞空
欲鍊先天氣先乾活水銀聖胎如結見破頂
見雷鳴
氣産非干腎神居不在心氣神難捉摸化作
一團金
一竅名玄牝中藏氣與神有誰知此竅更莫
外尋眞
脾胃非神室膀胱乃腎餘勸君休執泥此不
是丹樞
内景詩千首中黄酒一尊逍遥無物累身外

有乾坤
烏兔相煎煑龜蛇自繞纏化成丹一粒温養
作胎仙
萬物皆生死元辰死復生以神歸氣内丹道
自然成
神氣歸根處身心復命時這般眞孔竅料得
少人知
身裏有玄牝心中無垢塵不知誰解識一竅
内涵眞
离坎眞龍虎乾坤正馬牛人人皆具足因甚

不知修
魂魄爲心主精神以意包如如行火候默默
運初爻
心下腎上處肝西肺左中非腸非胃腑一氣
自流通
妙用非關意眞機不用時誰能知此竅且莫
任無爲
有物非無物無爲合有爲化權歸手内烏兔
結金脂
虎嘯西山上龍吟北海東捉來須野戰寄在

艮坤宫
復姤司明晦屯蒙直曉昏丹爐凝白雪無處
覓心猿
黑汞生黄葉紅鉛綻紫花更須行火候鼎裏
結丹砂
木液須防兔金精更忌雞抽添須沐浴正是
月團時
萬籟風初起千山月乍圓急須行正令便可
運周天
藥材分老嫩火候用抽添一粒丹光起寒蟾

射玉簷
蚌腹珠曾剖雞窠卵易尋無中生有物神氣
自相侵
神氣非子母身心豈夫婦但要合天機誰識
結丹處
丹頭初結處藥物已凝時龍虎交相戰東君
緫不知
旁門並小法異術及閑言金液還丹訣渾無
第二門
貴賤並高下夫妻與弟兄修仙如有分皆可

看丹經
屋破修容易藥枯生不難但知歸復法金寳
積如山
魂魄成三性精神會五行就中分四象攢簇
結胎精
定志求鉛汞灰心覓土金方知眞一竅誰測
此幽深
造化無根蒂隂陽有本源這些眞妙處父子
不相傳
留汞居金鼎將鉛入玉池主賔無左右只要

識嬰兒
黄婆雙乳美丁老片心慈温養無他術無中
養就兒
絳闕翔青鳳丹田養玉蟾壺中天不夜白雪
落纖纖
琴瑟和諧後箕裘了當時不須行火候又恐
損嬰兒
長男纔入兊少女便歸乾巽宫並土位關鎖
自周天
弦後弦前處月圓月缺時抽添象刑德沐浴

按盈虧
老汞三斤白眞鉛一點紅奪他天地髓交媾
片時中
火候通玄處古今誰肯傳未曾知採藥且莫
問周天
雲散海棠月春深楊柳風阿誰知此意舉目
問虚空
人間無物累天上有仙階已解乘雲了相將
白萬來
心田無草穢性此絶塵飛夜靜月明處一聲

春鳥啼
白金烹六卦黑錫過三關半夜三更裏金烏
入廣寒
丹熟無龍虎火終休汞鉛脫胎已神化更作
玉清仙
塞斷黄泉路衝開紫府門如何海蟾子化鶴
出泥丸
江海歸何處山岩屬甚人金丹成熟後緫是
屋中珍
吕承鍾口訣葛授鄭心傳總没閑言語都來

只汞鉛
汞鉛歸一鼎日月要同爐進火須防忌教君
結玉酥
採藥再交結進火與沐浴及至脫胎時九九
陽數足


還源篇













