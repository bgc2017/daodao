








真仙祕傳火候法芥四
夫火𠋫之法非意中存想之虛炁亦非呼吸
腰上之真炁其傅之有三心爲之君火而曰
上昧腎爲之臣火而曰中昩膀胱爲之民火
而曰下昧三炁聚而爲火散而爲炁故曰三
昧真火也升降循環如天之道一十五兩三
百六十銖而有周天之度天炁五日一加炁
候也人之修鍊五數一進退火吕公曰一輪
火内養黃婆海蟾曰燒丹無使火龍飛戌亥
時下手子時止幽窒靜坐頻去思慮微微凭

几䡖輕脇腹鼻息綿綿用之不勤黙想丹田
如火輸轉不倦脇下不動如困暫歇再脇者
聚聚散之炁想火輪以制下心火炁入黄庭
宮始覺腹微痛次覺漸熱若止行此法自可
補虚益炁穩而安樂延年以前龍虎交媾並
行百日下火五兩自戌至子錬成津汞而藥
力餘二百日下火十兩自酉至子鍊砂成金
砂而聖胎圓三百日下火十五兩自申至子
錬砂成金純陽炁生計日三百計火三十兩
故號曰功滿三千是也(以金砂一斤八凝息計數二足方號銖二)

(十四為之一兩用肘後飛金晶像肘後金晶火象也)
玉亰山

論曰凡鍊金丹起火十一月甲子日起一陽
生戰五隂謂之地雷復卦何者坤爲震母坤
一爻變成震是木木爲陽坤爲隂宫五土能
養一陽一陽水銀也象鉛之有銀故叅同契
之因立基兆者從坤而變成陽故起復卦者
上坤下震此明黄芽初養䝉之義變化之漸
也起爲日後一月子時至五日六十時為一

候三候一炁運火若運火時須鼻引閉炁端
坐運心火上行須發頂火下至丹田晝夜行
八百一十丈故尺分爲寸若人知寸後守分
兩合百刻故觀天之道在乎掌凡人呼吸脉
行六寸一息四至二尺四寸爲一刀二丈四
尺爲圭二百四十尺爲銖二千四百尺爲兩
且一斤十六兩都緫三百八十四銖何異隂
陽緊數以應一年三百六十日二十四炁矣
又半故在易合䇿數在人合息數如修薬逐
節換鼎便火加至九節即不加也漸漸隨火

添黄芽白雪之炁旋入鼎中鍊爲金丹其丹
鍊至九箇月換鼎謂之九轉金丹也









時中火候
鉛汞雖得凝結未能便伏須憑火力錬元自
守立作命基也西山會直記中子後午前行
火法令腎炁上升心液下降服丹之日便當
火在子午寅申之時子武火一百六十一叅
抽添寅文火一百八息戊己火六十四甲丙
火七十二平偷卯酉用在寅申男生於丙寅
女生於壬申餌丹羅行己火存神端坐正抱
外腎澄絶思慮抱元守一然後定息七十二
数自此不得喜怒急躁恐或奔𨓜不爲小事

行水
用鼎在懷神不興交閉息七十二數情狂興
落切在把捉無令失措謹蓄兵威陣而不戰
錬合之時須行子午(九鼎五字缺存縮吸閉呵又名五固法)
方便真人露火機
吾於入道之初便聞仙訣云神仙袐易不祕
難聖人傅藥不傳火之語藥可知而火不可
得而聞也自後求師訪友識得南離北坎東
木西金龍虎升降日月魂魄至於鼎器藥物
三關無礙順死逆生之理唯火候未明丹莫

能結閱盡千經萬論究其淵源則智莫能測
無非自悟況真仙火候說到妙處皆云須遇
至人口傳心授學道之人無不因此以至怠
墮中道而廢者可謂若牛毛之多也自念幸
逢無上之機若不遇火候之訣亦墮於牛毛
之數矣於是朝夕忘飡棄寤盡將平日所得
仙經秘典苦志研窮雖自覺有所悟猶疑未
然如是荏苒數載忽遇至人傳斯妙訣及聞
師吉曰吾得師㫖之後於仙經叅究絲亳無
差方悟仙經所謂尋文終不的義向文中出

若不遇真師典籍成虛述豈空言哉予既得
師㫖即便下功陽九之數方周天大丹巳就
妙哉仙經所謂袐易不祕難傳藥不傳火者
正恐凡愚下士容易得知𥩈弄天機必生輕
慢又恐志道之士留神丹經至人未遇火候
難明故不得巳而托之易象喻之爻辭以類
日月之盈虧隂陽之升降倣此以爲抽添之
紀綱也切原鍊丹之要當以真鉛真汞爲基
火候爲本學道之初當以精炁神爲本火候
爲末經所謂五得一以清地得一以寧人得

一以靈夫人之靈莫靈於神寳莫寳於炁愛
莫愛於精人之眼目居於崑崙之下爲神之
門口鼻爲炁之戶尾閬爲精之路言其神則
有隂有陽論其炁則有清有濁究其精則有
逆有順天機妙用悉隱於斯是以聖人必先
靜定虚其神鍊其炁逆其精凝結於黃房之
内開金鎖徹玉關斡運璇璣則銀浪滔天金
精飛頂於是則運天符擬日月度数准更漏
遷移五行生尅不失抽添則卦象乃筌蹄耳
論其火則身有周天火漫天漫地火焚身三

昧火劫壞敵隂靈龜火其於造化丹運符行
火則有文武火隂腸火其符則有天符地符
日符月符陽符隂符其文武之符火是逆度
三關進退抽添結丹之火其劫壞敵隂靈龜
火者乃隂陽交垢之火通徹三關若順流尾
閭則生人矣經云順則成人逆則飛昇提畜
隂龜文火生緊守玄關武火烹契合日月天
符行男女神交劫火崩人能悟此訣者火候
得之巳有餘矣細論符火之要晝夜行兩卦
互用乾坤上下交移用符之言也火乃震巽

所生是還丹之父母也進乃魄中生魂火木
用事退則魂中生魄金水當權前有白日陽
符後有黑月隂象棲其身接其氣三元用逆
順抽添四季在晝夜兩卦十二爻以應周天
之數蹙三百六十日造化豈愚暗之徒妄意
揣度哉真仙所謂年是象月是象日時是真
訣曰用卦不用卦須向卦中爲執著用卦時
用卦却成非詳斯㫖訣真仙豈隱祕哉以是
明盡天機子欲傅示後學書此天機敬呈我
師師曰首肯云汝能如是方便即書云方便

前聖與後聖誰肯言端的真人大方便說盡
真人露火機頌曰火記六百篇隱奥理難識
真消息秖此無上機何勞更尋覓
火候訣者一年有十二箇月内除卯酉(二月八月)
兩箇月不行火外十箇月毎日行兩卦一月
行六十卦也十箇月六百次行火六百徧火
結養還丹行自巳息火又有鍊丹九轉之火
須真隂真陽交合烹鍊也結養還丹息火毎
日於子時後午時前乃復姤二卦行自身中
之息火(得種子之後未能成丹)方可行息火令丹結就

若未得種子虛勞功力夫運符行火於子後
午前(子正一刻止正四刻牛初一刻止初四刻)存神端坐兩手各
搯子文澄絶思慮抱元守一閉息畜兩外腎
縮谷道定息七十二數然後彎背凑頸候氣
自尾閭上到夾脊至曹溪之下(乃三推骨下是也)用
頭左轉揺動兩肩次以右手中指(不放訣)捺定
右鼻孔吸炁一口又隨用兩手中指塞入兩
耳内(亦不放訣)乃緊閉關市假令氣衝過曹溪上
至腦轉額前自眉間下(兩眉中間有微汗岀息應)至口甘
甜即用舌尖拄定上腭候津液滿口徐徐嚥

下想自肺而下入至丹田訖少時氣定又依
法而行之如忍氣不住却用鼻吸氣自然安
也子後行功半箇時辰隂極陽生之時午前
行功半箇時辰乃陽極隂生之時仙經云復
姤自兹能運用金丹誰道不成功(子後乃復卦午後乃)
(垢卦)又是運炁還精補腦一撞三關常使炁衝
關節透自然精滿谷神存(自己一身行之)錬丹九轉
之火須真隂真腸生神造化與太隂同經一
月一周火凡五日水中生金先沉而濁三日
之後即浮而清可於戍亥時用事鼎在懷中

神不與交正定抱元守一彎背湊頸十指如
鈎搯兩子文畜外兩賢閉息九淺一深時縮
谷道進七十二數畢少定又行之不拘次數
或行三數或五數或七數毎数七十二亦運
今炁自夾春衝上三關至頂而下候太隂情
狂興發舌冷即止一月候至則於三日之内
戍亥時行功一切在把捉無今失措謹蓄兵
威毎行三數乃小陽文火也若行七數乃武
火烹也乾坤之卦會於戍亥之間日月合朔
隂陽交姤故萬物禀氣於亥宜行功錬丹九

箇月行功九次乃九轉也故云鍊得金丹成
九轉大如金彈色同朱橘興天地同長久到
此丹熟不須行火也故云一年火候都經過
是也
真仙祕傳火候法
















