








洞玄靈寶課中法
紫虛籙儀
維某年歲次月朔日辰杲嶽真人某乙本命
某年月日時生係某天領籍(其所係以納音)
(推如木命是蒼天)氣係某天君只如甲子丙
子是係禁上天今於某氣天中此是師之氣
東青南赤(云)
寅卯青帝巳午赤帝申酉白帝
亥子黑帝辰戌丑未黄帝
寅卯九天九氣巳午三天三氣

申酉七天七氣亥子五天五氣
辰戌丑未一天一氣












受正一籙中所受某階法籙課召氣每階各
别不同今列於左
子生中玄三氣君召卯生上始三氣君召
午生太元三氣君召酉生下元三氣君召
丑生下玄三氣君召辰生中始三氣君召
未生上元三氣君召戌生太玄三氣君召
寅生太始三氣君召巳生下始三氣君召

申生中元三氣君召亥生上玄三氣君召
右件三將軍召氣如前星剛亦同用
此召
寅申巳亥(四孟生言)被太上清微天化氣君召
子午卯酉(四仲生言)被太上禹餘天保氣君召
辰戌丑未(四季生言)被太上大赤天籙氣君召
右件百鬼召籙氣召斬邪籙亦同用
此召
甲子至戊辰清微天泰清太陽君召
甲寅至戊午清微天泰清通陽君召

甲辰至戊申禹餘天泰玄微陽君召
甲午至戊戌禹餘天泰元太陰君召
甲申至戊子大赤天泰元通陰君召
甲戌至戊寅大赤天泰始微陰君召
己巳至癸酉清微天泰始太陽君召
己未至癸亥清微天泰玄微陽君召
己酉至癸丑禹餘天泰玄通陽君召
己亥至癸卯禹餘天泰元太陰君召
己丑至癸巳大赤天泰始微陰君召
己卯至癸未大赤天泰始通陰君召

右件青甲籙召取弟子行年為對
子生北大神重明君召
午生南大熒惑太陽耀氣君召
左太玄中狄君召右元太帝中蠻君召
丑生北大神辰中黄神氣君召
未生南大熒惑中黃靈化君召
中元七寳玉理君召中黄三泰始氣君召
寅生東重華顯陽君召
申生西太白子留金城耀陰君召
左玄道氣上夷君召右驛導真上戎君召

卯生東重華耀陽君召
酉生西太白子留金城重耀天君召
左玄通明中夷君召右太素中戎君召
辰生東重華中黄明化君召
戌生西太白子留金城中黄化北君召
中黄三泰始氣九真君召
中泰五氣原君召
己生南大熒惑陽明君召
亥生北大辰耀輝君召
右元洞明上蠻君召左始洞真上狄君召

右赤甲籙仙召元命赤籙科召如左
正月生上夷君召二月生中夷君召
三月生下夷君召四月生上蠻君召
五月生中蠻君召六月生下蠻君召
七月生上戎君召八月生中戎君召
九月生下戎君召十月生上狄君召
十一月生中狄君召十二月生下狄君召
右元命赤籙男不知年(用九下君召)女不
知年(用太陰下君召)百五十將軍籙科生月
召如左

正月生下太玄清徴中耀五氣君召
二月生玄理玉通氣君召
三月生被中玄耀氣右官重光君召
四月生下玄徴生化氣君召
五月生太玄中元官徴明曆氣君召
六月生上元中官左曆氣君召
七月生中元左官曆氣君召
八月生下元重光中機化氣君召
九月生太始中辟萬導神氣君召
十月生上始始明導驛氣君召

右男女受仙靈召若不知生月宜取
十二月召
上靈官籙召如左
正月生被無下九老東上夷君召
二月生被無下九老東中夷君召
三月生被無下九老東下夷君召
四月生被無下九老南上蠻君召
五月生被無下九老南中蠻君召
六月生被無下九老南下蠻君召
七月生被無下九老西上戎君召

八月生被無下九老西中戎君召
九月生被無下九老西下戎君召
十月生被無下九老北上狄君召
十一月生被無下九老北中狄君召
十二月生被無下九老北下狄君召
右男女所受上靈官籙科召不知生
月即取十二月召
子生人屬貪狼星黑帝子(虚无越衡天)
丑生人屬巨門星黄帝子(上明七曜天)
寅生人屬禄存星青帝(子无明文舉天)

卯生人屬文曲星青帝子
辰生人屬廉貞星黄帝子(觀明端静天)
已生人屬武曲星赤帝子
午生人屬破軍星赤帝子
未生人屬武曲星黄帝子
申生人屬廉貞星白帝子(觀明端静天)
酉生人屬文曲星白帝子
戌生人屬禄存星黄帝子(无明文舉天)
亥生人屬巨門星黑帝子(上明七耀天)
解籙略說正一之儀

籙者戒録情性止塞愆非制斷惡根發生道
業從凡入聖自始及終先從戒籙然始登真
夫事悉兩存兩存理無不通籙亦云録三天
之妙氣十方神仙靈官名號與奉道之人修
行故經云生無道位死爲下鬼俗士高人有
希道之心未能捨世榮禄初閉不可頓受也
且受三五階若修奉有功然更遷受上古真
人尋諸經記唯受一二階修行便登上真之
位若多受不修行又不會至理師又不明修
行之由不能有益道在用心須真而又正修

行契合道無不應其應如神矣夫正一籙初
流傳於世緫有二十四階以應二十四生氣
今略明一二階以明正一之由正一三五一
百五十將軍籙有兩階上階云上仙下階云
上靈俱是人身上二儀之正神也又釋正一
三五混沌元命真人赤籙之由正一者法中
王也制伏邪僞悉歸正道混沌者是我身初
生受氣之時亦如天地混沌之初也元命者
有我身之元命也知道修其元命可爲真人
矣元命之理修長事難具載臨壇授法度師

合明示及弟子令識元命之由餘階之理不
離身上解釋也夫萬法悉有内外兩存以天
中指事者正一盟威處乎皇漢斗宫之中若
内指事以身中者即三丹田爲三氣正神變
化有千二百形影萬二千精光故云得三氣
之所生能知六數之所因則陽氣化爲龍車
陰氣變爲玉女騰轉无方輪舞空玄之上又
云氣之所在隨神所生焉神在則氣成神去
則氣零氣者則二十四神之正氣也氣亦成
神神亦成氣氣散之爲雲霧合之爲形影出

爲仙化入爲真一上結三元下結萬物静用
爲我身動用爲我神故知道成動用悉在我
身修鍊之人陰氣自消陽氣自降既無陰氣
自然九天之上無陰九地之下無陽此之謂
也正一之理即在兹乎

洞玄靈寳課中法



