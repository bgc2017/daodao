










二經同卷妟八
元始天尊説梓潼帝君應驗經
元始天尊說梓潼帝君本願經


元始天尊說梓潼帝君應驗經
爾時
元始天尊在鬱明天宫玉京山内結成五色
彩雲之蓋領諸天仙衆日月星辰輝煌晃曜
山川鬼神拱手讃嘆咸曰吾等生居混濁塵

凡之世希遇
天慈廣爲開悟時梓潼帝君雍容進歩再拜
帝前長跪而言弟子從劫劫中萬失本身謫
在蜀地念下凡受諸雜劫或生禽獸之中或
處蠻戎之内富貴有别貧賤有殊受水火刀
兵之災罹輪迴生死之苦不知有天地日月
星辰毁謗教門不敬三寳師資父母致今生
雖快樂不免墮五趣三塗劫劫輪迴不知覺
悟見此等人民受報非一今遇
天尊下臨願爲宣說以開愚眯爾時

元始天尊即現毫光輝耀萬里諸天仙衆暨
諸天上地下永瀆嶽司神柢各居瑠璃五色
之内以聽宣法
元始天尊曰竒哉帝子憫念衆生説是因縁
心爲開悟隂陽遷迭日月推移星辰流伏地
土崩裂皆屬上天變遷凡民受天地中生稟
隂陽炁五行成就二炁結成不知人身難得
中土難生嫉妬貪婪未知懴悔致受兵戈疫
癘水火災殃悉皆由也臣從前稽首吿
天尊曰民受災禍竟莫憫聞何以解謝

天尊凭几而言汝居昊天之佐齊太乙之尊
名髙南極德被四方掌混元之輪迴司仕流
之桂椂六籍並考五嶽具聞念此凡民當爲
救濟
天尊即説讃曰
於是元始尊座居瑠璃内憫念衆生惡
三塗從五趣茫茫不知覺常同日月晦
不知禀五行星辰爲遷運時有梓潼君
從座宣慈愛分身行變化筆中顯三昧
解禳並開門玉京幾宣對下觀世間人

受苦無耆艾不覺不知悟今爲汝懴悔
衆生聽指迷五嶽無里礙輪迴司救苦
地獄無馳背福禍並通傳吉凶先與暨
好生奉大道慈悲爲除害永開仙敎門
依教永爲最
又頌曰
桂禄籍汝司文章爲汝全若要登仕徑
賴汝爲衡權善惡是禍福通達在因縁
把筆爲直書榮枯豈偶然有福必有報
無善亦無偏諸天稱曰善何由得昇遷

於是
元始天尊說是經畢謂梓潼帝君曰汝居西
蜀之中鳯凰山上顯靈凡土俱有象成察九
十四化之行藏顯億千萬劫之變化掌救苦
之一職司禍徊於四方聆吾片辭以禆寸善
尚加謹畏以答慈悲梓潼帝君即爲跪謝重
白天顔而作禮臣今逢慈憫誓願濟人筆根
無一事之不書分身無一民之不救同爲大
道以感好生尚冀天顔以開方便於是諸天
仙衆各生讃嘆重白

天尊願將付與世人讀誦以釋災禍
天尊曰善哉善哉誦之則百福來臻子孫榮
慶終身顯達謗之殃及九祖禍延汝身於是
天仙等衆即説讃曰
寂寂玄玄爲人道昏昏杳杳是凡愚
今朝得覩天尊教凡愚從此免嗔癡
説是頌畢諸天仙衆梓潼帝君再拜
天顔作禮而退信受奉行
元始天尊説梓潼帝君應驗經


帝君聖號
混元内輔三清内宰大都督府都統三界隂
兵行便宜事管天地水三界獄事収五嶽四
瀆眞形虎符龍劵總諸天星曜判桂禄二籍
上仙英顯元皇眞人司禄職貢舉眞君預編
修飛仙列籍掌混天造化輪迴救苦無礙寳
光純一天尊九天定元保生扶教開化主宰
長樂永枯靈應大帝


