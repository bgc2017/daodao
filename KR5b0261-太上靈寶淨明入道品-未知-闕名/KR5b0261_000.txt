








三篇同卷身六
　太上靈寳淨明入道品
　靈寳淨明院眞師宻誥
　太上靈寳淨明法印式

太上靈寳淨明入道品
太上靈寳淨明秘院在太上上清玄都玉亰
山之西乃道君修法之院兼三景之法而統
之以和天地以奉君親以役鬼神以度人物
以逐邪魔自號太上靈寳法籙忠孝弟子主

淨明秘院同管法事有邃職遥勲即於此下
稱之當至心行持一孝悌二錬形三救度逐
日燒香朝禮禮拜諸天爲國王父母資崇福
壽次爲一切有情方乃依次呼召神明有事
委問之无事即遣其速歸局分心中常務正
直孝友不得邪滛諂曲輕道慢法如欲降未
來之愆即當置一小冊日録所爲其有欺心
自不可形於紙者是也凡有似此即速攺之
則法術自靈如或違之則災咎立至但能依
此則遥勲正授超舉凡塵天書秘法忽然而

至問弟子能行否
凡得淨明法者當自畏懼逐日恭敬君上孝
悌六親克苦修行勤誠濟拔心中常如負人
不可報之恩思有必可報之意則怡聲下氣
无恚无怒正得淨明之體坐卧處常置一鑑
一盂水則自知吾立法之意
凡得淨明法者皆上帝記録委任不輕罪消
北府記名南宫吏十二在前吏十二在後無
論汙潔行止必隨今人出入有左右使令尚
不敢輕爲滛僻况此天神名在仙籙護衛於

子子可忽諸
凡得淨明法者金骨玉肉已與神通手判幽
隂言接靈妙若懷滛僻則正如以金王棄之
土壤慎无摇蕩損動炁血炁血堅完則妖邪
不入自得正真不致夭折飛昇超舉長生之
本在於不貪滛欲切冝記之
凡得淨明法者在世暫以塵劫未足不即超
昇如能積行累功計必離凡入聖恩生於害
无嫌棄妻子於等閑害生於恩莫羨慕妻子
而淪喪閨門之内以義斷恩割愛捨情同歸

霄漢若夫貪求聚物克意无厭損物陷人以
遺兒女勞形竭髓以恱婦人則此皆可巳如
能化之以道同學修行可謂知本設或不從
則於成道之日彼亦大蒙福廕何必區區眼
目之事
凡得淨明法者務在濟物見他人之父見他
人之母如我父母矜老恤孤憐貧憫病如病
危急若在已身如此用心可得吾理當念之
凡得淨明法者務在廉平居官者無恃冨貴
居貧者莫羞貧賤天公受分毫髮無私我見

諸弟子得吾法之後妄意行持居多害物檀
自斬伐考戮鬼神叱咤雲雷如使奴僕冨貴
者逢召不至貧賤者見利即往或因怒冩使
役鬼神使之報怨殺讎曲用天憲拆破條文
増添字劃皆吾所甚病也
凡得淨明法者雖不昇眞亦能尸解雖未明
中役鬼亦且暗處伏從即不得便生憤躁要
在堅切我諸弟子多有受法之後不量已之
積累便即咎怨父師无寸功而便欲飛升神
未明達而便欲堅求玄奧則又可以爲戒也

凡得淨明法者不得妄以付人且自爲度師
直候見聞位在隂官當遇縁合之人望東燒
香以問於我我許即傳即我是度師汝爲傳
教之師日宫太陽孝道明王乃祖師也吳君
爲籍師諶姆爲經師日直元君張公即監度
師如數十弟子成道則他日昇眞當如我矣
凡得淨明法者以縁合忠孝炁血完實直諒
可受之人而傳之即不得以貧而不授冨而
則傳違之罪及三世
凡得淨明法者將欲傳度即具表奏祖師太

陽上帝依常式醮設三界證明謝恩務在量
力不得舉債破費財物失所吾一時旨喻不
限定儀也
凡得淨明法者遇人傳付之時即表奏之後
於表奏内保明弟子九代加昇仙職便補爲
四字仙佐其夜書符九道結草人九箇望天
門燒則此草人化爲九直符執符以往不論
地獄六道即此符到處便得解釋以比符文
於天樞院請領文字便是仙官如有仙職者
後昇階次書符之時戴日履斗口傳心受望

天門書之
　　　符朱書



書符呪曰
淨明秘典昇入仙官忠孝之子福及其親九
世蒙秩受命升仙寳籙行處无不奉以周旋
急急如律令
然後方付上件文字與之行持掐子文歩

　斗想日在頭上



太上靈寳淨明入道品終






