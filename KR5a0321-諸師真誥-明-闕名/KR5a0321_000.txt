








諸師真誥鳥一
　　　元始至尊號
志心歸命禮三界之上梵炁彌羅上極無上
天中之天鬱羅蕭臺玉山上京渺渺金闕森
羅淨泓玄元一炁混沌之先寳珠之中玄之
又玄開明三景化生諸天億萬天真無鞅數
衆旋斗歷箕回度五常巍巍大範萬道之宗
大羅玉清虚无自然至真妙道元始天尊
　　　上清號
志心歸命禮居上清境號靈寳君祖劫化生

九萬九千餘梵炁赤書煥發六百六十八真
文因混沌赤文而開九霄紀元洞玉暦而分
五劫天經地緯巍乎造化之宗樞隂機陽卓
爾雷霆之祖大悲大願大聖大慈玉宸道君
靈寳天尊
　　　泰清號
志心歸命禮隨方設教歷劫度人爲皇者師
帝者師王者師假名易號立天之道地之道
人之道隱聖顯凡總千二百之官君包萬億
重之梵炁化行今古著道德凡五千言主握

隂陽命雷霆用九五數大悲大願大聖大慈
太上老君道德天尊
　　　彌羅號
志心歸命禮彌羅無上天妙有玄真境渺渺
紫金闕太微玉清宫無極無上聖無無復光
明寂寂浩無宗玄範總十方湛寂真常道恢
漠大神通穹蒼真老妙圓清靜智慧辯才至
道至尊三界師混元祖無能聖主四生慈父
髙天上聖大慈仁者十號圓滿萬德周身無
量度人拔生死苦諸佛之師衆聖之王太上

開天執符御曆含真體道金闕雲宫九穹歷
御萬道無爲大通明殿昊天玉皇大天尊玄
穹髙上帝
　　　天皇號
志心歸命禮紫微宸極勾陳天宫九光寳苑
之中五炁玄都之上體元皇而佐司玄化總
兩極而共理三才主持兵革之權衡廣推大
德統御星辰之躔次母失常經上象巍峩真
元恢漠大悲大願大聖大慈勾陳上宫天皇
上帝

　　　星主號
志心歸命禮大羅天闕紫微星宫尊居北極
之髙位正中天之上佛號金輪熾盛道稱玉
斗玄尊璇璣玉衡齊七政總天經地緯日月
星宿約四時行黄道紫垣萬象宗師諸天統
御大悲大願大聖大慈萬星教主無極元皇
中天紫微北極大帝
　　　后土號
志心歸命禮九華玉闕七寳皇房承天禀命
之期主隂執陽之柄道推尊而舍弘光大德

數蓄於柔順利貞效法昊天根本育坤元之
美流形品物生成施母道之仁嶽瀆是依山
川咸伏大悲大願大聖大慈承天效法后土
皇地祇
　　　神霄號
志心歸命禮髙上神霄府凝神煥照宫㑹元
始祖炁以分真應妙道虚無而開化位乎九
霄之上統理諸天總乎十極之中宰制萬化
宣金符而垂光濟苦施惠澤而覆育兆民恩
溥乾元仁敷浩劫大悲大願大聖大慈玉清

真王南極長生大帝統天元聖天尊
　　　救苦號
志心歸命禮青華長樂界東極妙嚴宫七寳
芳騫林九色蓮花座萬真環拱内百億瑞光
中上清靈寳尊應化玄元始浩劫垂慈濟大
千甘露門妙道真身紫金瑞相隨機赴感誓
願無邊大聖大慈大悲大願十方化號普度
衆生億億劫中度人無量尋聲赴感太一救
苦天尊青玄上帝
　　　可韓號

志心歸命禮髙上丹霄𨽻元上府朱宫絳闕
毓神光於浩劫之家寳木騫林現瑞相於太
清之境運大化慈悲之造降真精槖籥之機
削死上生廣天地一元之德陶魂鑄魄回幽
靈萬類之生煥發陽明普䟽隂境大悲大願
大聖大慈九天青城可韓丈人朱陵度命天
尊
　　　普化號
志心歸命禮九天應元府無上玉清王化形
而滿十方談道而趺九鳳三十六天之上閱

寳笈考瓊書千五百劫之先位正真權大化
手舉金光如意宣說玉樞寳經不順化作㣲
塵發號疾如風火以清淨心而弘大願以智
慧力而伏諸魔總司五雷運心三界羣生父
萬靈師大聖大慈至皇至道九天應元雷聲
普化天尊
　　　雷祖號
志心歸命禮髙上玉霄府雷霆洞淵宫三境
分真九天演化光㑹大羅之表神通浩渺之
天拯水旱於下方祛蟲蝗於歴劫發弘誓願

利濟衆生大聖大慈大悲大願九天雷祖大
帝除災濟物天尊
　　　太一號
志心歸命禮髙上琅霄府紫微碧玉宫光煥
鬱蕭真凝太極發妙炁於金闕烜大化於混
茫回淳風於澆漓之餘保制劫運恢利澤於
寰宇之表陶育黔黎大聖大慈大悲大願上
清紫微碧玉宫太一大天帝保制劫運天尊
　　　洞淵號
志心歸命禮髙上太霄境六天洞淵官瑞相

端嚴現光明於碧落之境真身廣博敷妙澤
於種民之天遏五府之魔靈蕩萬方之瘴癘
躋民生於仁壽撫治化於希夷大悲大願大
聖大慈六天洞淵大帝伏魔上上太一天尊
　　　六波號
志心歸命禮紫霄上境六波天宫妙相光明
現慈顔於天一宸居寥廓施福惠於人寰捍
浩渺之洪災濟炎威之回禄陶鎔萬彚綜理
一元大聖大慈大悲大願六波天主帝君普
施法潤天尊

　　　採訪號
志心歸命禮紫玄景曜府九天保運宫至道
分光總十方之梵炁真常顯妙回浩劫之澆
風采録諸天紀善功而消惡籍恩融萬化摽
禄字而上生名大聖大慈大悲大願九天採
訪朱陵上帝應元保運妙化天尊
　　　斗母號
志心歸命禮西天竺國大智光中真空妙相
法王師無上玄元天母主金光爍處日月潜
輝寳杵旋時鬼神失色顯靈蹤於塵世衞聖

駕於閻浮衆生有難若稱名大士尋聲來救
苦大悲大願大聖大慈聖德巨光天后摩利
支天大聖
　　　三官誥
唯三聖人乃一太極晉受浩劫家之命鼎膺
無量品之褒紫微清虚洞隂總領功過賜福
赦罪解厄溥濟存亡道冠諸天恩覃三界大
悲大願大聖大慈三元三品三官大帝三宫
九府應感天尊
　　　火官誥

四元四品考較火官運扶乾健德合離明居
太陽丹天之中統左府注生之籍盛德在火
炎帝持衡功叅佐於三元氣運行於四月駕
赤龍而行南陸照明熒惑之宫燭朱陵而顯
丹臺煥赫文昌之府輝輝朗耀炳炳照臨大
悲大願大聖大慈赤皇上品三炁火官炎帝
真君洞陽大帝南丹紀壽天尊
　　　玄天誥
混元六天傳法教主修真得道濟度羣迷普
爲衆生消除災障八十二化三界祖師大慈

大悲救苦救難三元都部署九天遊弈使左
天罡北極右垣大將軍鎮天助順真武靈應
福德衍慶仁慈正烈恊運真君治世福神玉
虚師相玄天上帝金闕化身蕩魔終劫濟苦
天尊
　　　祖天師誥
本來南土上泝蜀都先獲黄帝九鼎之丹書
後事老君兩度於玉𡱈千軸得修行之要一
時成吐納之功法籙全成受盟威品而結璘
訣正邪兩辯奪福庭治而化鹹泉德就大丹

道齊七政大悲大願大聖大慈三天扶教輔
玄體道大法天師雷霆都省泰玄上相都天
大法主正一沖玄神化靜應顯佑真君六合
無窮髙明大帝降魔護道天尊
　　　路祖師誥
誕生漢室錫號晉朝惟布炁以降邪曽吞虎
而救世管玉霄洞真之法傳玄室内教之經
掌雷府刑行都督府使宜之事授天師職昇
紫微天右相之班判保陽宫主混元教大悲
大願大聖大慈真元清皇上帝太虚普惠真

君九天寳冊司命天尊
　　　魏祖誥
元皇演化妙有真身光明滿月現慈容清靜
玄風開正教道尊聖祖德重醫王主三界之
雷霆校羣生之禄籍祖師大慈仁者宸照法
王南嶽總仙上真九天司命金闕上保髙元
清真紫虚元君
　　　仙公誥
天台得道閣皁成真昔受東華復傳西蜀詔
命玉京金闕位登太極仙班慈憐拯拔於沈

淪恩念普資於苦爽葛天氏遺風顯著勾漏
令丹砂具存括蒼任遊羅浮乃止翛間玉笥
修理金書大悲大願大聖大慈太上玉京東
吴太極左宫仙公雷霆玄省天機内相玉虚
紫靈普化玄靜常道沖應孚佑真君蚕恩廣
救慈悲大帝度人無量天尊
　　　真君誥
混元始祖一炁分真多劫之前積修至道勤
苦備悉經緯逾深萬法千門罔不斯歴救災
拔難除害蕩妖功濟生靈名髙王籍衆真推

仰宜有甄陞大悲大願大孝大仁九州都仙
太史髙明大使雷霆泰省天樞伏魔上相至
道玄應神功妙濟掌九天司職太一定命注
生真君三天按察都檢校普奏諌議大夫天
醫大帝度人祖師淨明普化天尊
　　　華蓋誥
玉清髙聖虚皇至真混元仙主應化分靈含
真體道功行圓成驅雷役電福國康民輔佐
忠孝滅罪延齡華蓋祖師人天教主僉書雷
霆三省上相金闕大仙孚佑顯靈超應護國

真君九天掌禄上卿髙玄上帝妙道教主三
五飛歩正佑妙靈沖應太虚真君南極注生
仙卿玄明上帝克誠教主九一上清顯佑感
靈誠應妙逺真君北極考校仙卿大明上帝
三境化身天尊
　　　梓潼誥
不驕帝境玉真慶宫現九十八化之行藏顯
億千萬種之神異飛鸞開化於在在如意救
劫以生生至孝至仁功存乎儒道釋教不驕
不樂職盡乎天地水官功德難量威靈莫測

大悲大願大聖大慈九天輔元開化主宰司
禄職貢舉真君七曲靈應保德弘仁大帝談
經演教消劫行化更生永命天尊
　　　三茅真君誥
天人道德仙聖真師孝悌通於神明恩澤被
於家國隱恒山而悟道棲句曲以昇天主岱
宗恒霍之山職赤城華陽之洞劫運隂陽而
統斡雷霆水澤以兼司接二弟之英資授登
真之祕訣咸領神仙之籍共膺玉冊之榮德
博幽明仁霑普率隨機赴感誓願弘深太元

妙道沖虚聖佑真應真君地仙上真定録右
禁沖靜德佑妙應真君地仙至真三官保命
沖惠仁佑神應真君九天司命三茅應化天
尊
　　　麻始元君誥
圓通湛寂定應慈仁崑崙山示現妙身青城
洞光顯聖迹過吴度蔡善應誠而感通擲米
成丹常遊戲而變化總領羣仙之上包羅萬
彚之中錬體九和超功十極大悲大願大聖
大慈麻姑真寂沖應仁佑妙濟元君

　　　洪崖仙伯誥
一炁分真五行毓質作上古神農之師表受
二儀靈寳之真機常示現於晉唐毎垂光於
今昔跨雪精於西嶺劃長嘯於開元音動宸
旒清絶湛露之殿法傳羽褐綿洪道日之輝
澤被寰區恩周普率大悲大願大孝大仁洪
崖先生青城仙伯淨明經師應化真君
　　　全真五祖誥
大道開先玄元闡化教垂今古示號東華接
漢室之將軍隱終南而仙契過化毎超於劫

運示現常在於人寰啓唐朝之英賢悟神仙
之祕訣飛劔貨藥警化無方金延丞相之髙
標寳印力辭之勇決霞裾上陟南北統宗天
復挺於人豪道遍通於四海發金蓮之七朶
演仙𣲖於十方長生理被於于今玄妙天垂
於率土恢弘至道廣度愚迷全真祖師東華
紫府輔玄立極大道帝君正陽開悟傳道垂
極帝君純陽演正警化孚佑帝君海蟾明悟
弘道純佑帝君重陽全真開化輔極帝君五
祖闡道天尊

　　　祖元君誥
元始化炁清微正宗廣大髙明悟心全於道
體剛健統粹生性禀於神靈致雷霆於無爲
之中包天地於有象之外上極無上會四𣲖
之真源玄之又玄參三乗之妙義闡揚大教
利濟羣生洞照宫中清微師祖元上侍宸金
闕昭凝妙道保仙通化一輝元君
　　　北七真誥
道先一氣丗顯七真悟五行不到之言得九
轉返還之訣甘泉潤物變朽回春金國仙姿

得四言而契道衛州變化坐十載以成真壁
間墨迹之非凡雪竹月松之姿異二井有多
生之記一時著顯化之功磻磎六年龍門七
載道功備而名聞時主丹符錫而掌握神仙
石上談玄空中飛蓋元主屢宣而問道甘霖
剋日以濟民蚤窮易道之言晚造神仙之訣
卦圖斯演至道大成清靜散人探玄得道蓬
萊仙路億劫獨持慈悲濟苦全真祖師丹陽
抱一無爲普化真君長真凝神玄靜藴德真
君長生輔化宗玄明德真君長春全德神化

明應主教真君玉陽體玄廣慈普度真君太
古廣寧通玄妙極真君清静淵貞玄虚順化
元君七真演化天尊
　　　南五祖誥
明真證道行化南天九皇降迹於天台一脉
浚通於劉祖采瓊花之仙異著悟真之丹書
道付杏林不日還元之篇集法通雞足于焉
丹髓之書成真人挺出惠州性地悟超神俊
刀圭入口神化無邊施雷雨於掌中甦民生
於世外德彰南海獲瓊玉之英標道徧遐荒

飫法言之靈妙龍虎浮羅之迹武夷玉隆之
區過化多方真文備著爲神仙之首冠集前
代之範模誓願弘深慈悲仁聖祖師悟真紫
陽真人杏林翠玄真人道光紫賢真人泥丸
翠虚真人瓊琯紫清真人
　　　虚靖天師誥
白雪丹消黄芽舊積文章皇斗老君授三五
飛歩之玄玉局籙符漢祖傳正一斬邪之㫖
于以登名於紫府于以掌握於雷霆伐疵癘
於青城滅妖氛於下界巍巍蕩蕩妙妙玄玄

去太極登紫微聚三華朝五炁隨機格物閑
邪存神祖師三十代天師虚靖沖弘悟道真
君玄風演化天尊
　　　侍宸誥
髙上神霄玉清雷府光分一炁鍾秀君峯道
運五行侍宸徽廟掌中雷雨救旱消災指顧
隂晴安邦護國功齊億劫教法祖師德濟羣
迷衆生慈父沖虚通妙靈慧真君
　　　雷真人誥
髙上神霄府玄都執法尊演教大真人玉帝

侍御史九天都紏察闡教慈父濟世真師提
㸃三界統攝萬靈瓊都上相混元妙道普濟
真君雷聲演教天尊
　　　辛天君誥
髙上碧霄上清華王東極注生青華大帝南
昌火府通明猛吏陽晶錬度執法真人分權
定衡真王玄都玉府太極先天沖玄上吏太
乙木郎先天都元帥九天考較使司元儲福
定命真君鐵筆注律大神光寂通天演法大
元帥掌風雲雷雨電霜雪雹銀牙耀目提㸃

三界三十六天雷霆大都督青帝天君元始
一炁節制萬靈太乙五雷判府天尊
　　　鄧天君誥
髙上神霄玉清真王南極長生朱陵大帝太
陽九龍皇君南昌上宫受錬真人至真霹靂
大仙玄都九嶷九夷蓬萊滄水使者上清三
境都元帥九天採訪使應元保運妙化真君
歘火律令大神光妙横天演真大元帥掌行
風催雨誅邪破廟祛諸潭洞總統三元八十
一天雷霆都總管炎帝天君元始祖劫一炁

分真太一雷聲普化天尊
　　　張天君誥
髙上神霄玉清真王南極保生洞隂大帝暘
谷神君清都律令蓬萊都水使九天採察大
元帥統攝三十三天雷霆都總管掌雷雲電
雨部玉府持奏禦魔天君校籍三界洞淵真
宰誅滅五逆賞善罰惡使者飛捷報應真君
元始一炁宰御萬靈太乙五雷廣應天尊
　　　趙元帥誥
靈通丕演聖德昭彰凝形於大梵之初顯化

乎無窮之世持鞭提索馭虎降魔飛行三界
鬼神驚呼吸一聲天地振威光景朗無願而
弗從玄鑑靈明有求而皆應救生靈疾苦保
家國安寧賛揚道法以無窮亶鎮玄風於水
劫大悲大願大聖大慈扶天廣聖如意沖和
大神君



諸師真誥終











