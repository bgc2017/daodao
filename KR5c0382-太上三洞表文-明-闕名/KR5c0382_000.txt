








太上三洞表文澄二
通天救苦朱表
具位(臣)某誠惶誠恐稽首頓首再拜
上言(臣)塵土微資草茅賤質偶縁宿慶叨
沐恩光佩籙進階傳經受道希夷莫悟愚
鈍自將過有淵陵功无銖黍曲承㴠育未
賜誅夷濟物度人上酬奬遇(臣)謹據齋意
(臣)切慮泉曲羅酆三官九署鐵圍無間積
夜重隂覊考罪魂終天莫釋自非歸神蒼
極請命青華普軫慈悲曷由出離來朝玄

陛受錬更生庸是不揆斐愚謹爲拜表一
通上聞青宫伏望慧力矜憐威神垂軫特
降青玄妙炁百寳光明披朗重隂開明長
夜天上天下無不照耀即使亡過某超凌
幽暗證妙虚無釋罪原情飛登金闕(臣)謹
爲上請青玄救苦童子救苦玊女九龍符
命使者上詣東極長樂宫(玉陛下)請降東
華九龍符命告下十方無極神郷𡨋路幽
關應干考禁去處爲亡某疾除罪簿落滅
惡根部衛形魂應時解脫又爲上請青玄

黄籙破獄靈官破獄主吏持符神吏命符
飛龍驛吏一合下降勑破幽牢嘯命𡨋吏
即使火山息燄氷池靜波劒變騫林刀化
玉𣗳地獄摧毀鐵城開宣放遣亡靈出離
苦惱來親壇陛覩見光明又爲上請太乙
眞光引魂仙吏赤光三炁化魂靈官六道
尋魂使者夜光召魂判吏急速飛雲靈官
一合下降追攝亡過某眞魂正魄克返陽
居沐浴更衣朝眞受食又爲上請朱陵火
府南昌上宫錬度眞司黄華玉女童子水

火將軍一合下降專爲亡過某蕩滌塵穢
陶冶業氛表裏洞明形神清淨又爲上請
通和玄靈玉女左右崇正靈官領魂録功
飛雲正吏玉清察符仙吏飛雲通游移籍
靈官一合下降特爲亡過某詳辯監察保
舉合生紀録善功領魂超邁移割鬼籍注
入仙曹永爲種民無有輪轉又爲上請仙
魂逍遥快樂自然清淨仙吏專度曲度太
玄靈官玉女功曹主簿大神引領亡過某
度上太一玄生之府朝謁蓮座游宴妙嚴

身生玉光衣食自在更冀祥煙塞死慶雲
開生五苦三塗均證無爲之果四生六道
疾超有漏之郷率土普天咸霑利益恩惟
慈造願察翹傾(臣)愚謹因青玄玉女青玄
功曹四直玉文功曹運神㑹道功曹十方
飛天使者各一人出操(臣)爲某拜上通天
救苦朱表一通上詣東極門下伏願天恩
告報(臣)誠惶誠恐稽首頓首再拜以聞
(臣)姓某屬某州縣某宮觀靖焚修
東極天中長樂宫内大慈仁者尋聲赴感太

一救苦天尊玉陛下
太嵗年月日於某處拜上
東極表
具位(臣)某誠惶誠恐稽首頓首再拜
上言今月某日爲修齋弟子某崇建青玄
救苦妙齋幾畫夜開度亡過某靈魂謹具
表奏陳者伏以赤明開圖愛日周流於六
合青玄御運祥煙鬱勃於九幽昭回白玉
之光洞煥紫金之相尋聲赴感應念垂慈
惟㧞領以无方故皈依而有請(臣)誠惶誠

恐稽首頓首伏念亡過某靈魂留連世網
渉歴塵機慾海千尋每泛狂瀾而飄蕩愛
河萬仞莫排濁浪以流吹精神䧟溺於一
朝歩武沉淪於九夜銅關檢擊鐵壘周遭
寂寂㘅哀徒羡求生之有路皇皇茹苦頓
驚救死之無門自非歸命於青華曷俾神
超於黄混恭惟
東極天中長樂宫内大慈仁者尋聲赴感太
一救苦天尊玉陛下
威神徧滿慧力周回七寳騫林洒輝輝之

甘露九色蓮座敷奕奕之慈雲眞光覆徧
於大千瑞炁咸舒於百億凡居陶冶亶藉
提携伏願聖徳昭彰靈威浩蕩勑九司之
仙吏制地承符宣二府之眞曹憲天弘道
爲紀善功於丹簡即銷惡障於玄編庶俾
亡過某魂眇眇乘晨匆匆離夜絶地獄熱
惱之苦永斷黒酆享天堂清淨之歡逕躋
朱火歩武快登於妙有形神疾證於虚无
(臣)下情無任激切之至謹奉表奏以聞謹
言

年月日具位(臣)姓某上表
又
具位(臣)某再拜
丄言今月某日爲修齋弟子某崇建青玄
救苦妙齋幾晝夜開度亡過某靈魂謹具
表奏陳者伏以青玄開府卿雲騰三極之
輝黄籙建宫飛霧散八遐之彩慧日昭回
於獅御神風赫奕於龍章輒控寸丹仰陳
尺素(臣)誠惶誠恐稽首頓首伏念(臣)幸乗
景運獲奉昌期弘道憲天仰騫墀而綴武

膺符宣徳拱蓮座以承顔旣叨化育之恩
敢報裁成之澤恭惟
東極天中長樂宫内大慈仁者尋聲赴感太
一救苦天尊(玉陛下)
妙嚴髙拱長樂端凝應念垂慈散祥煙於
死戸尋聲赴感洒甘露於生門普使幽沉
咸歸拔領伏願匆匆離夜眇眇乗晨黑鬰
刋圖消大千之妄暗青華定籍乗太一之
眞光永侍紫金髙登碧玉(臣)下情無任激
切之至謹奉表奏以聞謹言

年月日具位(臣)姓某上表
破獄表
具位(臣)某再拜
上言今月某日爲修齋弟子某崇建青玄
救苦妙齋幾晝夜開度亡過某靈魂以今
準式破獄召魂者(臣)伏以登眞度命凝湛
露於青華毀鎻張門散祥煙於黒鬱敢扣
慈悲之聖冀敷拔度之仁百拜陳情一忱
請命(臣)誠惶誠恐稽首頓首切慮寒庭滯
爽幽壑窮魂鐵壘周遭萬劫受覊維之苦

銅關赫奕千齡膺囚禁之嚴鬼官職憲於
隂陽𡨋吏司刑於水火匪繇勑破曷俾超
凌恭惟
東極天中長樂宫内大慈仁者尋聲赴感太
一救苦天尊(玉陛下)
應感無方提携有造降威光於百寳披朗
重隂䇿神杖於五靈洞開積夜願垂淵聽
昭俾俞音如律宣行宻契龍符而啓旦依
科摧毀頓令犴室以生春即使亡過某離
夜無憂乗晨有喜耀華芒而煒燁九壘煥

明飛靈鍚以徘徊三途康泰均提苦趣同
證樂郷(臣)下情無任激切之至謹奉表奏
以聞謹言
年月日具位(臣)姓某上表
青玄言功表
具位(臣)某再拜
上言今月某日爲修齋弟子某就某處崇
建青玄救苦妙齋幾晝夜開度亡過某靈
魂以今解壇謝過爲官君將吏言功者(臣)
伏以青玄御運敷慧露以流滋黄籙開圖

耀慶雲而飛洒金簡煥龍符之祕瑶圖開
鳳笈之竒三極廻生九垓起死荷光明而
濟下眞切酬恩盖激越以由中勤拳謝過
尚祈淵黙曲賜赦原(臣)誠惶誠恐稽首頓
首伏念(臣)轍鮒微材坎蛙陋識莫奉行於
青律徒參賛於玄班未諳俯仰之規威儀
多冐尚昧齋修之典禁戒輕違䇿役妄召
於眞曹關奏濫稱於主職言辭顚倒敢演
金科存念周章濫飛玉篆施爲旣彰於謬
戾省循恐積於愆尤恪冀慈仁悉從矜宥

恭惟
東極青玄老君太一救苦天尊(玉陛下)
道宏三極徳邁十華提奬真靈爲計功而
行賞扶持職守俾含垢以匿瑕其有修齋
之初上請天仙兵吏地仙兵馬真人兵馬
神人兵馬日月星宿兵馬三河四海兵馬
九宫五帝兵馬三十二天監齋直事侍香
玉童散花玉女三五功曹左右官使者五
帝直符直日香官飛龍騎吏靈寳天仙内
院諸天承受玉女運神㑹道功曹青玄黄

籙左右眞司仙靈官吏九天普度院仙官
將吏玄壇開度混元司解結司監生司天
醫司澣濯司巾笥司攝化司諸部承宣官
吏本靖侍靖仙官玉童玉女主副官將某
護道某監壇某主壇某諸省府院司効職
宣勞官君將吏監臨翊衛某廟某神本州
城隍司本縣城隍司某郷某里里域眞官
土地正神三界符使四直功曹齋家土地
司命六神在壇守職備著勤勞並各顯服
嚴裝隨(臣)所進表文上詣玄都列受功賞

(臣)敢不銘心精進㓗已操修期母負於生
成庸恢張於化育運元契道倘成東華合
景之功領教學眞願佐南丹受書之化(臣)
無任激切感戴之至謹奉表奏以聞謹言
年月日具位(臣)姓某上表
請水火表
具位(臣)某再拜
上言今月某日爲齋法弟子某崇建某齋
幾晝夜開度亡過某靈魂上生仙界以今
請降水火錬度者(臣)伏以乾坤定位敷祖

炁以昭回离坎分精極靈功而化育五文
開廓萬品裁成欲施九錬之神輝亶藉二
儀之聖運(臣)誠惶誠恐稽首頓首切慮亡
過某靈魂劫塵結習業垢交周返九炁之
生根期還本始稽五形之死蔕莫契虚無
非陶冶以髙躋曷超凌而直上方諸耀彩
挹東井之黄華陽燧凝芒瀉南丹之朱火
匪繇鑒映孰佐宣揚恭惟
太上無形無名虚無自然至眞大道無上元
尊金闕玉陛下

道並隂陽徳包覆載願頒勑命降五龍結
璘之英載役神真布九鳳鬱儀之化俾廻
骸而起死庶監真以度生九遍成人炁炁
返生神之妙十回度品神神昭委炁之玄
離夜朝元乗晨御景(臣)無任激切望恩之
至謹奉表陳啓以聞(臣)誠惶誠恐稽首頓
首謹言
年月日具位(臣)姓某上表
大道表
具位(臣)某再拜

上言今月某日奉爲修齋弟子某崇建某
齋幾晝夜開度亡過某靈魂以今具表奏
聞者(臣)伏以扣九關而昭事雲藹清微崇
八陛以對揚風清黒鬱徼三極無𥝠之慧
溥十華有造之恩雨露㴠濡日星朗煥敢
皈依於楓御庸傾倒於葵𠂻恪冀髙明洞
垂昭鑒(臣)誠惶誠恐稽首頓首切念亡過
某靈魂𡨚機織性罪網縈心三惑不除墮
迷途而顚倒四維莫守趨邪徑以回旋罪
花累紀於圵酆愆葉積書於東岱茫茫夜

壑慘水火以驚心寂寂寒庭望隂陽而䘮
膽爰崇懴謝聿建修齋自非上聖之海㴠
曷俾下愚之春育恭惟
太上無形無名虚無自然至眞大道無上元
尊金闕玉陛下
巍巍莫極蕩蕩難名凝妙有以垂精化敷
九地孕虛無而毓粹政溥三天誕矜苦惱
之哀廣錫慈悲之惠伏願靈光不夜祖炁
長春勑勒玄曹削簡書之𡨚對嘯命丹局
消録籍之愆尤即俾亡過某靈魂離夜懽

欣乗晨快樂超凌三界無拘留逼合之憂
勑制九扄有侍衛送迎之喜某敢不仰依
化日期暢玄風登碧玉以敷心勉承鳳渥
覲紫金而拜手永沐龍恩(臣)下情無任激
切之至謹奉表陳啓以聞(臣)誠惶誠恐稽
首頓首謹言
年月日具位(臣)姓某上表
血湖表
具位(臣)某再拜
上言今月某日爲齋主某崇建某齋幾晝

夜開度亡過某靈魂上生仙界切見本人
因産隕生形神腥穢惟憑聖造曲爲蕩除
庶俾氣象周圓營衛平復謹具表奏聞者
(臣)伏以生生大徳夙欽惠下之仁翼翼小
心爰露由中之懇黑鬱期超於地禁玄虚
嘉被於天光再拜陳情一忱請命(臣)誠惶
誠恐稽首頓首伏念(臣)偶縁宿慶獲際昌
期弘道憲天幾對揚於龍御承符宣徳誓
流演於鴻禧重念亡過某靈魂托質女流
謀身世諦中迷愛網易彫土𣗳之方外渉

塵機遂滓金花之粹九夜沉淪於苦海一
朝䧟溺於血湖獄吏權尊轉眼隂陽之考
𡨋官威重驚心水火之覊自非大霈於宸
恩曷克逈躋於陽化恭惟
太上無形無名虚無自然至眞大道無上元
尊金闕玉陛下
道包覆載徳契幽明仁風鼓舞於八遐群
靈樂意化雨涵濡於九壘億爽歡顔冀矜
激切之𠂻嘉沐駢蕃之澤伏願肆頒鶴赦
曲降鸞書飛三炁以流光乗晨有望燭十

華而破暗離夜不幽即俾亡過某靈魂垢
穢澄清身心快樂朱陵度命解萬罪以清
夷黒籍銷名散千𡨚而和合精神玉㓗歩
武春融(臣)無任激切懇祈之至謹奉表陳
啓以聞(臣)誠惶誠恐稽首頓首謹言
年月日具位(臣)姓某上表
六幕啓表
玄師表
具位(臣)某再拜
上言今月某日爲齋法弟子某人崇建某

齋若干晝夜(開度云)開度亡過某靈魂仰
祈天澤克證生方(祈禳云)爲某事仰祈天
澤保佑平安以今宿啓告齋者臣伏以教
出始青煥靈光於五劫道敷碧落流祖炁
於八遐孰扶齋律之崇亶賴師垣之貴敢
依聖造輒控愚𠂻(臣)誠惶誠恐稽首頓首
伏念(臣)縁藉慶基生逢昌運雌雄凝妙徒
混景於東諸經緯融玄莫䇿真於西禁冐
領瑶壇而奏對懼書玉簡以凌兢亶藉髙
明曲垂提軫恭惟

玄中大法師真君聖前
禀精妙有毓粹太無綱紀十華播靈風而
化育主張三洞流慧日以生成願運淵慈
俯迂飈馭頒符定令俾參賛於天常宣化
承流庶裁成於地澤圓成齋福流演宸恩
(臣)無任激切懇祈之至謹奉表陳啓以聞
(臣)誠惶誠恐稽首頓首謹言
年月日具位(臣)姓某上表
天師表
具位(臣)某再拜

上言今月某日爲齋法弟子某崇建某齋
若干晝夜(開度云)開度亡過某靈魂仰祈
天澤克證生方(祈禳云)爲某事仰祈天澤
保佑平安以今宿啓告齋者(臣)伏以龍漢
開圖播函三之聖化鶴鳴啓運宏得一之
神功(臣)誠惶誠恐稽首頓首伏念(臣)縁藉
慶基生逢昌運雌雄凝妙徒混景於東諸
經緯融玄莫䇿真於西禁冐領瑶壇而奏
對懼書玉簡以凌兢亶藉髙明曲垂提軫
恭惟

三天大法師真君聖前
禀資道粹分氣魁靈祖日輝明耀蜀西而
立教宗風鼓舞鎮江右以流芳願運淵慈
俯迂飈馭萬真受事奔驛馬於玄虚十極
蒙休控飛龍於黄混(臣)無任激切懇祈之
至謹奉表陳啓以聞(臣)誠惶誠恐稽首頓
首謹言
年月日具位(臣)姓某上表
監齋表
具位(臣)某再拜

上言今月某日爲齋法弟子某崇建某齋
若干晝夜(開度云)開度亡過某靈魂仰祈
天澤克證生方(祈禳云)爲某事仰祈天澤
保佑平安以今宿啓告齋者(臣)伏以太赤
金科澤八紘而騰景女青玉律翊三洞以
流光(臣)誠惶誠恐稽首頓首伏念(臣)縁藉
慶基生逢昌運雌雄凝妙徒混景於東諸
經緯融玄莫䇿真於西禁冐領瑶壇而奏
對懼書玉簡以凌兢亶藉髙明曲垂提軫
恭惟

靈寳領仙監齋大法師眞君聖前
希夷養素徼妙融真典領列曹布靈威於
霜簡監臨庶職扶聖化於雲囊願運淵慈
俯迂飈馭格尊俯仰拱龍陛以論思品列
威儀肅鴛班而董正(臣)無任激切懇祈之
至謹奉表陳啓以聞(臣)誠惶誠恐稽首頓
首謹言
年月日具位(臣)姓某上表
五帝表
具位(臣)某再拜

上言今月某日爲齋法弟子某崇建某齋
若干晝夜(開度云)開度亡過某靈魂仰祈
天澤克證生方(祈禳云)爲某事仰祈天澤
保佑平安以今宿啓告齋者(臣)伏以道覆
十華仰雲蒸於玄紀教敷八極期雨施於
洪𨤲孰扶齋律之崇亶賴帝垣之貴敢依
聖造輒控愚𠂻(臣)誠惶誠恐稽首頓首伏
念(臣)縁藉慶基生逢昌運雌雄凝妙徒混
景於東諸經緯融玄莫䇿真於西禁冐領
瑶壇而奏對懼書玉簡以凌兢亶藉髙明

曲垂提軫恭惟
青靈始老九炁天君
丹靈真老三炁天君
皓靈皇老七炁天君
五靈玄老五炁天君
元靈元老一炁天君聖前
徳均天地權並隂陽輔極功成讃赤書於
一炁司方位定羅紫簡於五靈願運淵慈
俯迂飈馭風清獅座董萬聖以宣慈日進
鴛班育群生而布澤(臣)無任激切懇祈之

至謹奉表陳啓以聞(臣)誠惶誠恐稽首頓
首謹言
年月日具位(臣)姓某上表
三官表
具位(臣)某再拜
上言今月某日爲齋法弟子某崇建某齋
若干晝夜(開度云)開度亡過某靈魂仰祈
天澤克證生方(祈禳云)爲某事仰祈天澤
保佑平安以今宿啓告齋者(臣)伏以道運
紫微提玄雲於混洞教宏皇極流惠露於

洪濛孰扶齋律之崇亶賴帝垣之貴敢依
聖造輒控愚𠂻(臣)誠惶誠恐稽首頓首伏
念(臣)縁藉慶基生逢昌運雌雄凝妙徒混
景於東諸經緯融玄莫䇿真於西禁冐領
瑶壇而奏對懼書玉簡以凌兢亶藉髙明
曲垂提軫恭惟
上元賜福天官耀靈元陽大帝
中元赦罪地官洞靈清虚大帝
下元解厄水官金靈洞隂大帝聖前
斡旋萬有掌握三元天地神人列丹圖而

校録隂陽水火定黒簡以推研願運慈淵
俯迂飈馭紀綱六職示憲網於雷霆主宰
千靈鼓化機於雨露(臣)無任激切懇祈之
至謹奉表陳啓以聞(臣)誠惶誠恐稽首頓
首謹言
年月日具位(臣)姓某上表
三師表
具位(臣)某再拜
上言今月某日爲齋法弟子某崇建某齋
者干晝夜(開度云)開度亡過某靈魂仰祈

天澤克證生方(祈禳云)爲某事仰祈天澤
保佑平安以今宿啓告齋者(臣)伏以運啓
清微鼓神風於碧落教敷蒼極流化雨於
黄垓孰扶齋律之崇亶賴師垣之貴敢依
聖造輒控愚𠂻(臣)誠惶誠恐稽首頓首伏
念(臣)縁藉慶基生逢昌運雌雄凝妙徒混
景於東諸經緯融玄莫䇿真於西禁冐領
瑶壇而奏對懼書玉簡以凌兢亶藉髙明
曲垂提軫恭惟
靈寳經師君

靈寳籍師君
靈寳度師君聖前
徳符衆妙道契四玄身負宗乗紹前修而
毓秀手提祖印開後覺以流芳願運淵慈
俯迂飈馭對揚八陛通丹悃於圓穹膏沐
群靈扶玄科於方域(臣)無任激切懇祈之
至謹奉表陳啓以聞(臣)誠惶誠恐稽首頓
首謹言
年月日具位(臣)姓某上表
謝六幕表

玄師表
具位(臣)某再拜
上言今月某日爲修齋法弟子某崇建某
齋若干晝夜(開度云)開度亡過某靈魂仰
祈天澤克證生方(祈禳云)爲某事仰祈天
澤保佑平安以今解壇散齋者伏以日近
清光獲承顔於龍御天開道運欣綴武於
鴛班幸圓齋律之嚴端藉師垣之重朝儀
旣罄野悃重敷(臣)誠惶誠恐稽首頓首伏
念(臣)誤紹玄宗濫承宏化科崇存念莫神

運於玄壇經備威儀曷心修於丹笈冐領
對揚之首職懼貽校録之深文仰冀慈悲
俯垂援拯恭惟
三天化主玄中大法師聖前
上善若水盛徳如天含垢匿瑕曲提携於
班著論功行賞普酬獎於真靈諒返瓊輿
亟旋瑶闕鬱葱紫氣巳流洪澤於圓虚赫
奕靈光即沐玄釐於方壤神功顯著聖教
流通(臣)無任激切感戴之至謹奉表陳謝
以聞(臣)誠惶誠恐稽首頓首謹言

年月日具位(臣)姓某上表
天師表
具位(臣)某再拜
上言今月某日爲修齋法弟子某崇建某
齋若干晝夜(開度云)開度亡過某靈魂仰
祈天澤克證生方(祈禳云)爲某事仰祈天
澤保佑安平以今解壇散齋者(臣)伏以蒼
璧攄誠幸依光於聖日玄圭錫慶誕流景
於真風幸圓齋律之嚴端藉師垣之重朝
儀旣罄野悃重敷(臣)誠惶誠恐稽首頓首

伏念(臣)誤紹玄宗濫承宏化科崇存念莫
神運於玄壇經備威儀曷心修於丹笈冐
領對揚之首職懼貽校録之深文仰冀慈
悲俯垂援拯恭惟
三天大法師真君聖前
大鈞有造小物不遺典格昭明校千真而
論賞憲章赫奕原列職以除愆諒返瓊輿
亟旋瑶闕霏煙羅絡普䟽瓊澤於人間綵
霧絪緼永振琅音於天上(臣)無任激切感
戴之至謹奉表陳謝以聞(臣)誠惶誠恐稽

首頓首謹言
年月日具位(臣)姓某上表
監齋表
具位(臣)某再拜
上言今月某日爲修齋法弟子某崇建某
齋若干晝夜(開度云)開度亡過某靈魂仰
祈天澤克證生方(祈禳云)爲某事仰祈天
澤保佑平安以今解壇散齋者(臣)伏以雲
歛九關羅清班而奏對霞明八極敷洪澤
以告成幸圓齋律之嚴端藉師垣之重朝

儀旣罄野悃重敷(臣)誠惶誠恐稽首頓首
伏念(臣)誤紹玄宗濫承宏化科崇存念莫
神運於玄壇經備威儀曷心修於丹笈冐
領對揚之首職懼貽校録之深文仰冀慈
悲俯垂援拯恭惟
靈寳領仙監齋大法師真君聖前
小善必録大徳有容校績丹書提神真於
碧落滌瑕白簡扶班著於黄垓諒返瓊輿
亟旋瑶闕髙天厚地均凝惠露以流輝陽
生隂成普散祥煙而耀景(臣)無任激切感

戴之至謹奉表陳謝以聞(臣)誠惶誠恐稽
首頓首謹言
年月日具位臣姓某上表
五帝表
具位(臣)某再拜
上言今月某日爲修齋弟子某崇建某齋
若干晝夜(開度云)開度亡過某靈魂仰祈
天澤克證生方(祈禳云)爲某事仰祈天澤
保佑平安以今解壇散齋者(臣)㐲以日映
瑶林仰龍鸞而在御雲籠璇陛肅鴛鷺以

趨班幸圓齋律之嚴端藉帝垣之重(臣)誠
惶誠恐稽首頓首伏念(臣)誤紹玄宗濫承
宏化科崇存念莫神運於玄壇經備威儀
曷心修於丹笈冐領對揚之首職懼貽校
録之深文仰冀慈悲俯垂拯援恭惟
青靈始老九炁天君
丹靈真老三炁天君
皓靈皇老七炁天君
五靈玄老五炁天君
元靈元老一炁天君聖前

徳容照夜和氣開春列職承流削愆尤於
丹籍萬真受事書勛績於玄圖諒返瓊輿
亟旋瑶闕天光煥映即流教雨以涵濡地
禁開明廣播玄風而浩蕩(臣)無任激切感
戴之至謹奉表陳謝以聞(臣)誠惶誠恐稽
首頓首謹言
年月日具位(臣)姓某上表
三官表
具位(臣)某再拜
上言今月某日爲修齋法弟子某崇建某

齋若干晝夜(開度云)開度亡過某靈魂仰
祈天澤克證生方(祈禳云)爲某事祈保平
安以今解壇散齋者(臣)伏以紫禁雲生通
金閨而肆覲玄班雨集遵玉簡以宣揚幸
圓齋律之嚴端藉帝垣之重(臣)誠惶誠恐
稽首頓首伏念(臣)誤紹玄宗濫承宏化科
崇存念莫神運於玄壇經備威儀曷心修
於丹笈冐領對揚之首職懼貽校録之深
文仰冀慈悲俯垂援拯恭惟
上元賜福天官耀靈元陽上帝

中元赦罪地官洞靈清虚大帝
下元解厄水官金靈洞隂大帝聖前
視人春育應物淵涵削過簡書曲扶持於
列職授勛典格普昇陟於千真諒返瓊輿
亟旋瑶闕道非常道矜萬類以提携玄之
又玄澤十方而遍滿(臣)無任激切感戴之
至謹奉表陳謝以聞(臣)誠惶誠恐稽首頓
首謹言
年月日具位(臣)姓某上表
三師表

具位(臣)某再拜
上言今月某日爲修齋法弟子某崇建某
齋若干晝夜(開度云)開度亡過某靈魂上
生福景(祈禳云)爲某事祈保平安以今解
壇散齋者(臣)伏以道應紫陽肅玄班而讃
化政敷黄混羅蘂簡以䟽恩幸圓齋律之
嚴端藉師垣之重(臣)誠惶誠恐稽首頓首
伏念(臣)誤紹玄宗濫承宏化科崇存念莫
神運於玄壇經備威儀曷心修於丹笈冐
領對揚之首職懼貽校録之深文仰冀慈

悲俯垂援拯恭惟
靈寳經師君
靈寳籍師君
靈寳度師君聖前
水衡有準氷鑑無私酬奬眞靈登勛庸於
青簡扶持班著削過累於玄編諒返瓊輿
亟旋瑶闕萬天萬地均陶玄極之仁恩一
隂一陽共囿洪鈞之惠澤(臣)無任激切感
戴之至謹奉表陳謝以聞(臣)誠惶誠恐稽
首頓首謹言

年月日具位(臣)姓某上表
捲簾通真表
具法位小兆(臣)某誠惶誠恐稽首頓首再拜
上言(臣)伏以百千萬重道炁玉相凝輝三
十六部尊經金眞演教仰絳闕龍鸞之御
肅玄壇鴛鷺之班敢祓汗青首敷𠂻素(臣)
誠惶誠恐稽首頓首(臣)昨據齋法弟子某
乞就某處崇建某齋若干晝夜開度云開
度亡過某靈魂仰祈天澤克證生方(祈禳)
(云)爲某事仰祈天澤保祐平安(臣)職惟領

教理難抑違恭按玄科次第修奉伏念(臣)
夙依化日誓溥真風領袖群工期催朝於
禁路紀綱三洞誓演祕於瓊囊上昭煥以
斡天章下承宣而熈帝載羅敷八陛法象
九重惟三華劫仞之臺玲瓏紫霧仰七寳
寥陽之闕縹緲紅雲非遵玉勑以階昇曷
通金閨而几奏恭惟
太上無形無名虚無自然至真大道無上元
尊金闕玉陛下
神功不宰聖化無方碧落空歌耀五文而

恢廓紫虛鬱秀分三景以開明髙拱彌髙
上極無上願曲張於鳳扆許直造於螭㘭
會慶風雲十極拱靈光之耀惠昭雨露八
遥承祖炁之輝遐邇蒙恩幽明被澤期周
流於劫石永翊戴於玄元(臣)無任瞻天望
聖激切屏營之至謹奉表陳啓以聞(臣)誠
惶誠恐稽首頓首再拜謹言
年月日具位(臣)姓某上表

太上三洞表文

太上三洞表文澄三
破酆都開業道章
具位(臣)某誠惶誠恐稽首頓首再拜
上言(臣)樗櫟散材蓬茅賤質幸縁宿慶濫
綴真班功無絲粟之圎過有淵陵之積曲
蒙㴠貸未賜誅夷誓勉操脩庸期報稱旣
承投告敢不關聞(臣)謹據齋意(臣)切惟三
官九署北都羅酆六洞十宫冥關幽夜水
火考對生死拘維茹苦終天千齡展轉雖
衆生之妄業自受而上玄之仁澤堪矝非

頼赦原曷臻超邁謹為拜章一通上聞
三天伏望慈悲曲垂矝憫特降玉清道炁
靈寳妙光煥朗十方開明九壘即俾亡故
某人曁九玄七祖億劫種親六道四生諸
𩔖幽爽灌沐妙炁頓悟良心宿劫𡨚愆應
時解散(臣)謹為上請十方飛天使者十方
救苦玉童玉女上詣
三天金闕玉陛下請降元始符命金籙白
簡救苦真符告下十方三界無極神郷天
地水官隂陽罪録三官九府百二十曹北

都羅酆内外宫洞阿鼻無間大小鐵圍十
二河源泉曲之府九幽五嶽罪考主司五
苦三途諸大地獄五道都府執法𡨋曹乗
此符光輝明照耀鐵城摧毁苦考蠲停枷
鎻脫除繫囚消廢爐炭銅柱化作騫林鑊
湯冰池悉成蓮沼灰河炮炭俱變清凉劒
㦸刀山盡為寳樹蠲炎炎烈火之獄爍重
重金剛之山執對停平𡨚仇和釋惡根落
滅罪籍捐除赦宥亡過某人溥及幽冥無
鞅滯爽囚徒苦趣悉遂逍遥滯魄沉魂各

獲解脫更希睿旨勑下青宫開紫陽玉匱
之函出應化慈尊之號十方流演萬品皈
依廣開法門飛度累户庶使善縁霶霈靈
貺羅敷均沐生成以為效信恩惟
大道分别求哀(臣)愚謹因二官直使正一
功曹左右官使者隂陽神決吏科車赤符
吏剛風騎置吏驛馬上章吏飛龍騎吏進
章鳳凰騎上章雲龍騎言章風發騎御章
神龍騎奏章飛龍飛虎騎各二人出操(臣)
為齋主某拜上某章上詣三天曹伏願天

恩告報(臣)誠惶誠恐稽首頓首再拜
以聞空三行
(臣姓某屬州某縣郷里宫觀某靖焚脩)
空三行
(太上無形無名虚无自然至真大道無上玄尊金闕七寳玉陛下)
空三行
年月日某處拜上
右凡書章用黄紙朱書紙髙一尺二寸六
分行闊一寸二分軸宜單幅幅宜單行每
行定排十七字前一幅掯兩行空第三行

方冩章銜曡書下冩(臣)某誠惶誠恐稽首
頓首再拜此一行不掯字看長短到何處
住第四行冩上言字低於職銜一寸此行
方掯十七字數也自丄言以下至後每行
掯字如法行上留半寸行下不通走蟻人
姓名作一字冩不得抽破如鬼字凶字如
死字賊字諸不佳字不得在行上頭如仙
字人字生字諸佳字不得在行下頭冩至
以為效信即揍云恩惟至以聞低前行一
字與再拜相去空三行以聞後又空三行

疊書(臣)姓某某州縣某鄉里某宫觀某靖
焚脩須自半行冩至下其下與紙下頭相
平又空三行疊冩大道銜至玉陛下只掯
書四寸三分又空三行自半行冩太歳某
年某月某日於某處拜上其下與紙下頭
相平太𡻕以後皆空紙矣書章不隔日填
大道銜不隔時故留某時及陛下一㸃及
以聞字内耳字一直筆朱填至校章時方
填也章可漏上冩大道銜具法位銜(臣)姓
某章奏謹封方凾上寫謹謹上詣三天門

下具法師銜位(臣)姓某謹重封入在章銜
内章衘長一尺二寸闊一寸八分以青絲
線三度纏之其十字結處及兩頭並貼紙
印封之又入青紙方銜冩如前方銜式前
後以袱包之此封章法也
素車白馬章
具位(臣)某誠惶誠恐稽首頓首再拜
上言(臣)賦性踈迂禀資愚拙職忝司於濟
度誠敢怠於關聞亶冀髙真曲原狂裴(臣)
謹據齋意(臣)職惟領教理難抑違謹㳙今

月某日為始就某處肅建玄壇依按真科
次苐脩奉(臣)切惟九幽六洞三官北酆𡨋
路幽關職司考對匪籍穹蒼之宣告曷令
部衛於形魂謹為拜章一通上聞
三天伏望慈悲曲垂矜憫特降玉清道炁
靈寳妙光照耀隂鄕煥明夜府即俾亡過
某人洎九玄七祖億劫種親六道四生諸
類幽爽免淪苦趣各脫拘維來詣玄壇證
品升度(臣)謹為上請素車白馬大將軍一
十二人官將一百二十人九龍符命使者

一十二人官將一百二十人太玄玉女一
十二人官將一百二十人太玄直符一十
二人官將一百二十人上詣
三天金闕玉陛下請降太上勑赦生天寳
籙告下十方三界無極神鄉北都羅酆泉
曲之府三官九署百二十曹水火隂陽内
外宫洞三十六獄無間阿鼻大小鐵圍炎
池水沼四瀆五嶽十二河源五帝考官六
宫掾吏巨天力士執罰神兵司殺司功司
録司命主考主罪主獄主非四明賔公天

門庭長十宫六洞五帝大魔溟泠大神五
道都府幽臺𡨋掾長夜鬼官無量隂曹咸
令知委遵承今來建壇之所頒行符命侍
衛送迎疾令上件亡魂衆苦蕩除出離地
獄永辭幽夜覩見光明黒簿燒焚業根披
散參朝玄座受化更生以為效信恩惟
大道分别求哀(臣)愚謹因二官直使正一
功曹左右官使者隂陽神決吏科車赤符
吏剛風騎置吏驛馬上章吏飛龍騎吏進
章鳯凰騎上章雲龍騎言章風發騎御章

神龍騎奏章飛龍飛虎騎各二人出操(臣)
為齋主某拜上某章上詣三天曹伏願天
恩告報(臣)誠惶誠恐稽首頓首再拜
以聞空三行
(臣姓某屬某州縣鄉里某宫觀某靖焚脩)
空三行
(太上無形無名虛無自然至真大道無上玄尊金闕七寳玉陛下)
空三行
年月日某處拜上
開通道路章

具位(臣)某誠惶誠恐稽首頓首再拜
上言(臣)質惟蠢濁性禀顓蒙冒領玄階亶
繇洪造敢竭再三之瀆庸攄萬一之忱(臣)
謹據齋意(臣)職惟領教理難抑違謹㳙今
月某日為始就某處肅建玄壇依按真科
次苐脩奉(臣)切慮魂魄爽識來徃經由道
路關津或生拘障非頼上玄之誥命曷令
阡陌之開通謹為拜章一通上聞
三天伏望慈悲曲垂矜憫特降玉清道炁
靈寳妙光開闢幽途光明無極即俾亡故

某人洎九玄七祖億劫種親六道四生諸
類幽爽俓離所部來覲齋壇釋罪通幽朝
真受錬(臣)謹為上請太玄直符太乙使者
五帝直符十天傳言騎吏玄都金龍茭龍
驛吏玉龍飛龍驛吏各一十二人官將各
一百二十人上詣
三天金闕玉陛下請降東華青宫九龍符
命紫陽寳節五方生炁十天寳符洞朗幽
隂開明長夜告下天牢地獄水府隂曹𡨋
局土司泉曲六道北酆九壘三官九幽五

嶽十宫九州社令洞天福地考校曹僚蒿
里丈人丘丞墓伯河侯河掾土下官君𡻕
徳尊神山林孟長泉源溪澗冥路幽關血
食神司城隍里域社廟土地一切主曹咸
禀天符遵依告戒除𡨚㧞罪啓路開扄釋
放上件亡魂整肅形儀經歷次苐來詣壇
席聽法參真傳授戒符領沾功德幽夜不
經於險阻冥關克遂於逍遥召攝無拘以
符效信思惟
大道分别求哀(臣)愚謹至再拜

以聞空行法職聖銜年月皆同前式
攝召亡魂章
具位(臣)某誠惶誠恐稽首頓首再拜
上言(臣)倥侗無識愚鈍自將冒闡明科奉
揚妙化爰瀆聖威之峻荐陳愚悃之微亶
籍慈觀俯垂睿覽(臣)謹據齋意(臣)職惟領
教理難抑違謹涓某月某日為始就某處
肅建玄壇依按真科次苐脩奉(臣)切慮𡨋
途寥廓幽路凄迷匪憑召攝之威曷顯神
虎之政謹遵太乙神虎秘法宣告太乙玄

冥玉札神虎符命鐵跡臺光寳章建立神
虎攝召壇刻時定令追攝亡故某人洎九
玄七祖億劫種親六道四生諸類幽爽顯
接陽眷昭現神儀謹為拜章一通上聞
三天伏望慈悲曲垂矜憫特降玉清道炁
靈寳妙光洞朗幽關無有窒礙玉札符命
照耀輝華冥吏幽曹丕承敬聽(臣)謹為上
請北魁玄範神虎内真雄左大力統制百
節三魂符吏衆機玉曹玄伯雌右武鸞提
魂攝魄倒生玄司飛符玉札主吏上部追

魂使者中部追魂使者下部追魂使者追
家先七祖三魂上元玉女追傷亡癩癲癎
蠱痢瘴瘧亡魂中元玉女追无主勞瘵風
癱亡魂下元玉女追瘟疫雷嗔亡魂玉符
玉女追驚弔刀刑自縊落水投火胎産厭
穢亡魂龜䑓素握玉女追毒藥厭魅呪詛
刀兵劫掠王法禽獸所害亡魂九靈幽臺
玉女追見禁罪魂正一延生六甲隱天靈
符玉女疾速來臨承符宣德攝魄召魂又
為上請丹天左衛大將軍五方啓道童子

十方道主者六道功曹三界追魂使者天
洞天真清清泠泠尋魂攝魄對魂聚魂諸
大將軍一合來下爲(臣)攝召上件亡魂聚
神復炁克返陽居升旛現形通靈入夢上
彰道化下慰哀情受鍊膺符聞經聽法削
罪書於北欎紀真籍於南丹時刻升遷以
為効信恩惟
大道分别求哀(臣)愚謹至再拜
以聞空行接尾同前式
沐浴醫治章

具位(臣)某誠惶誠恐稽首頓首再拜
上言(臣)塵泥漏品螻蟻微生冒膺宣德之
班敢怠度人之典威顔有赫采聽是期(臣)
謹據齋意(臣)職惟領教理難抑違謹㳙某
月某日為始就某處肅建玄壇依按真科
次苐脩奉(臣)切慮上件亡魂幽䦕閉欎隂
垢纏罹欲期容軆之澄清必頼神泉之蕩
滌謹為拜章一通上聞
三天伏望慈悲俯垂矜憫特降玉清道炁
靈寳妙光浹灌蘭池輝華沐浴即俾亡過

某人洎九玄七祖億劫種親六道四生諸類
幽爽蠲消氛翳潔湛形神内外洞明一塵不
染(臣)謹為上請東井玉女華池天人浣濯玉
女沐浴君吏日月童子各一人五方解穢官
君將吏各一百二十人一合下降神化東井
黄華之池西田流汨之沼汲取石景黄華神
水五方正炁日月之英甘露金津雲腴玉醴
沐浴所度亡魂灌煉罪塵滌除障垢淨結節
胞胎之穢清𡨚債煩惱之氛又為上請東方
青靈始老哺飴以九炁之青津南方丹靈真

老哺飴以三炁之丹華西方皓靈黄老哺飴
以七炁之素漿北方五靈玄老哺飴以五炁
之玄滋中央黄靈玄老哺飴以一炁之黄英
定魄安魂自生五藏又為上請金剛百煉玉
液千和太白流光元皇散精解除欎煩去蕩
滓穢身心清淨智慧洞明又為上請天醫神
吏尚藥靈官三五功曹太醫愽士砭石小吏
敷藥靈官宻運九轉芝英五色神藥布散經
絡藏腑之中救療生前榮衛之病即使上件
亡魂宿患清平沈痾痊愈精神復舊肢體潔

清受化更生以為效信恩惟
大道分别求哀(臣)愚謹至再拜
以聞空行皓尾同前
溥度幽魂章
具位(臣)某誠惶誠恐稽首頓首再拜
上言(臣)忝列真階莫禆玄化矢心領教勵
志度人洊干咫尺之威庸露億千之悃(臣)
謹據齋意(臣)職惟領教理難抑違謹㳙今
月某日為始就某處肅建玄壇次苐脩奉
(臣)切見𡨋開幽路滯魄窮魂或水火漂焚

或兵戈謀害或木石捐磕或挺刄刑傷或
乆抱飢寒或曽遭鴆蠱或㓂盜殺戮或蛇
虎吞殘或王法凌遲或震雷嗔擊或覆車
墜馬或自縊投河或他境流亡或從軍傾
斃或鬼神拘擊或𡨚對句連或瘖跛聾瘖
或瘴瘟癱㾏或胎産殞命或疾病夭傷或
宿抱怨嗟或常懷憂忿或玄恩未度或常
赦不原孤滯千名沈淪萬姓山林寄影郊
野潜形流浪無歸實堪哀恤惟黄籙昭示
漏泉之澤正隂關求哀望度之機(臣)雖禀

承玉符冒頒大赦尚慮功德未遍幽冥謹
遵無量度人之道取今月某日夜脩設玄
都大獻玉山淨供攝召九州十界六道四
生諸類傷亡無邉爽識享食受煉脫苦超
生自非大道之慈憐曷俾衆魂之解脫謹
為拜章一通上聞
三天伏望慈悲曲垂矜憫特降玉清道炁
靈寳妙光遍滿十方輝明九野上極无上
下極无下接引萬類均赴法筵滌罪解𡨚
煉形受化(臣)謹為上請玉清溟涬大梵靈

官青玄黄籙救苦靈官功曹玉童玉女各
三十二人仙吏一百人上詣
三天金闕玉陛下請降元皇慈悲吉祥甘
露賫持天慈赦宥寳旛一合下降即為呪
洒甘露溥化斛筵周遍虛空無窮無盡哺
飴衆爽充足豐盈隨感來歆悉皆飽滿仰
承元始符命金籙白簡救苦真符長生靈
符太上生天寳籙東華青宫九龍符命寳
光羅絡㧞度幽沈不分六道四生咸受黄
籙冶煉即使未度者度未生者生未升者

升未化者化合符膺劵返隂還陽超凌人
天以為効信恩惟
大道分别求哀(臣)愚謹至再拜
以聞
空行結尾同前
九煉生仙升度亡魂章
具位(臣)某誠惶誠恐稽首頓首再拜
上言(臣)道未通玄德難入妙屢為人而造
請毎拊已以凌兢仰藉汪涵俯加原貸(臣)
謹據齋意(臣)職惟領教理難抑違謹涓今

月某日為始就某處肅建玄壇次苐脩奉
(臣)切慮上件亡魂隂暗乆淪陽光易隔匪
藉黄華而冶煉曷令碧落以登真謹取某
日夜遵依靈寳大法無量度人開廓五文
奉行九煉先為拜章一通上聞
三天伏望慈悲俯垂矜憫特降玉清道炁
靈寳妙光灌注玄壇揮明洞耀即俾上件
亡魂身沐靈光心滌隂穢水火煉質表裏
周圎謹為上請南宫度人不死尊神南極
長生大君度世司馬大神好生韓君丈人

南上司命司録延壽益筭度厄尊神廻骸
起死無量度人真君度魂上生南宫真君
奉為亡故某人注筭金文定名玉簡又為
上請太乙救苦仙吏金闕化身仙吏朱陵
度命仙吏逍遥快樂仙吏寳華圎滿仙吏
煉度玉司靈寳仙官玉童玉女將軍使者
功曹主吏上詣
三天金闕玉陛下請降元始符命金籙白
簡長生靈符内音玉字赤書真文上生黄
籙寳誥下臨壇席奉為亡故某人破酆都

之穢濁蕩泉壤之隂幽削落業根焚燒罪
籍飛度五户斬割三尸建立法橋回旋雲
界啓黄華之寳井立流火之神庭陶冶陽
靈蕩除隂翳上登朱府下入開光復返萬
神重生九炁披登天之法服駕蓮花之寳
輿徑詣天門朝禮
金闕逍遥自在與道合真永無輪轉之憂
常履熈明之運克臻升度早遂天人恩惟
大道分别求哀(臣)愚謹至再拜
以聞

空行結尾同前
酆都赦罪章
具位(臣)某誠惶誠恐稽首頓首再拜
上言(臣)生居濁世運際昌期佩籙參玄傳
經悟道誓度人而領教庶𥙷過以立功凡
有皈依敢忘關告(臣)謹據齋意(臣)切惟三
官九署百二十曹六洞十宫三十六獄鐵
圍無間泉曲河源五苦三途九幽五嶽典
司憲令考對愆尤愚俗衆生罔明正理造
𡨚積業抱惡逞非致使名𨽻北酆魂歸幽

夜拘閉隂獄囚繫終天痛苦備嬰莫由解
脫匪頼玄虛之曲赦曷令罪報之蠲除謹
為拜章一通上聞
三天伏望大德好生至仁無外特降玉清
道炁靈寳妙光朗映十方煥明三界冥關
幽路照耀輝華地累罪魂應時清淨即俾
上件亡魂出離夜壑快覩晨陽開發苦心
自識宿命悔過進善脫苦超生(臣)謹為上
請降真召靈符吏降真召靈童子各一人
特為亡故某人恭請太極真符告下東極

天中長樂宫内大慈仁者尋聲赴感太乙
救苦天尊希降威神慧光普照十方世界
重隂極壘北都寒池一一獄中悉成陽境
鐵城摧毀枷鎖脫除赦宥亡故某人萬罪
蕩除𡨚仇和釋不經地獄覩見光明仰頼
天尊上聖召十方飛天神王救苦真人救
苦童子青玄玉女遍下幽獄降慈悲之法
雨洒甘露之寳漿即得冰雪生春炎煙息
燄刀化玉樹劔化騫林寒冰溟泠頓除凛
冽鑊湯銅柱悉獲清凉獄卒牛頭俱生善

念銅蛇鐵狗永斷惡縁曹局除罪考之名
司案焚業報之字以至驅雷役電漣汲溟
波負石擔沙天圎轉匝穿地引水運風掃
山謪役囚徒均承妙化斷地逮役度上南
宫蒙如懇切之祈允拜提携之造恩惟
大道分别求哀(臣)愚謹至再拜
以聞
空行結尾同前
沐浴煉度章
具位(臣)某誠惶誠恐稽首頓首再拜

上言(臣)塵埃賤質草莽微生誤沐甄陶俾
登階品亶籍圎成之造敢忘報稱之私誓
拯沈淪庶敦勲行(臣)謹據齋意(臣)職惟領
教理難抑違謹㳙今月某日為始就某處
肅建玄壇依按真科次苐修奉(臣)切惟積
夜重泉冥郷幽路隂氛縈結業垢交罹衆
生䰟墮寒庭神歸夜壑昏霾混翳晦濁蒙
維雖巳頒告符章曲行攝召慮淪幽穢莫
遂參朝自非沐浴於神泉曷俾形魂之蕩
滌謹為拜章一通上聞

三天伏望大德好生至仁無外特降玉清
道炁靈寳妙光洞映簡池神化玄液即俾
亡故某人澡身浴德蕩垢清塵洗表裏之
昏蒙除形神之熱惱朝真聽法度命升玄
(臣)謹為上請五方五靈童子各五人解穢
君吏各一百二十人浣濯夫人黄華玉女
各一人應時下降取黄華神水煉尸素漿
甘露金液雲腴玉醴灌注蘭湯之中沐浴
亡故某人湔滌塵勞消除罪障五藏六腑
悉得清凉九竅四肢俱成澄潔又為上請

主水主火大將軍石景水母流精玉女九
光童子火鈴靈童青玄煉魂應干真衆取
南昌朱陵流火之庭東井黄華流潤之沼
真水真火一合來下專為亡故某人煉洗
穢氛陶澄累垢粧嚴受度克應升仙永證
無為不經輪轉恩惟
大道分别求哀(臣)愚謹至再拜
以聞
空行結尾同前
升度亡魂章

具位(臣)某誠惶誠恐稽首頓首再拜
上言(臣)陋質何庸短材無取師恩赫奕幸
覩希微帝力輝華若為報効期廣揚於濟
度克昭賛於生成(臣)謹據齋意(臣)職惟領
教理難抑違謹㳙今月某日為始就某處
肅建玄壇依按真科次苐修奉(臣)切惟上
件亡魂乆淪幽地不覩陽光自非度命以
返生曷俾超凌而自在謹為拜章一通上
聞
三天伏望大道好生至仁無外特降玉清

道炁靈寳妙光朗耀玄虚煥明壇墠即俾
上件亡魂沐靈光而快樂乗煉度以逍遥
(臣)謹為上請南昌上宫司命君司録君延
壽君益算君度厄君度人不死君南極長
生君度世司馬君好生丈人君廻骸起死
無量度人君升度亡過某人定算玉簡註
名金文又為上請司馬大神監生大神衛
房聖母洞陽童子煉度亡故某人先入黄
華寳井次入流火神庭濯質蕩形除隂煉
穢挹九天之真炁灌五帝之靈芒氣象周

圎形神完復飈車碧落羽駕太清升入天
門佩符合劵永無輪轉常獲逍遥受化更
生以為効信恩惟
大道分别求哀(臣)愚謹至再拜
以聞
空行結尾同前
遷拔亡靈章
具位(臣)某誠惶誠恐稽首頓首再拜
上言(臣)福基夙挺昌運欣逢佩籙進階傳
經受道各慚蹇淺莫悟希夷過有貫盈功

無縷積倘沐生成之澤俾司濟度之科益
勉操脩庸期報稱敬奉詞悃所合奏聞(臣)
謹據齋意(臣)職惟領教理難抑違謹㳙今
月某日為始就某處肅建玄壇依按真科
次苐修奉(臣)切惟三官九府六洞十宫泉
曲河源北酆東嶽考校善惡毫髮無差濁
世衆生罔知修飾六根三業五慾六情流
浪顛冥馳騁不息致使魂歸幽府神返隂
關𡨚仇繫榮曹局推對悠悠長夜深可矜
憐自非上聖推惻隱之仁曷俾下愚免沉

淪之苦謹為拜章一通上聞
三天伏望道德曲成慈悲丕冒特降玉清
道炁靈寳妙光照耀欎單煥明澤壘即使
亡故某人覩此靈輝自識宿命捨惡趨善
脫苦更生(臣)謹為上請太上十二陽門開
光童子一十二人天道功曹一人九天雲
路正一功曹九人南昌上宫扶接引送神
童玉女各一百一十人手執太上遷神符
命開導靈旛接引所薦亡魂蒙陽光之下
燭指雲路以上升逍遥太空水無輪墜恩

惟
大道分别求哀(臣)愚謹至再拜
以聞
空行結尾同前
蕩滌血湖章
具位(臣)某誠惶誠恐稽首頓首再拜
上言(臣)塵泥賤類草莽微生誤玷班聮濫
司濟度莫報生成之德誓宣化育之仁凡
有皈依敢忘關告(臣)謹據齋意(臣)切念亡
故某人三生四負多積𡨚愆六慾七情易

招釁咎命罹産厄神墮幽關北酆東岱之
曹紀録姓字硤石血湖之獄考掠形魂抱
痛終天無由解脫爰念禀生之本始孰非
祖氣之分靈妄業自招實堪矜憫帝恩無
外諒賜哀矜謹為拜章一通上聞
三天伏望垂惠重泉曲加省覽特降玉清
道炁靈寳妙光洞映十方照燭長夜變隂
暗為陽明之境化血湖為清淨之塲令諸
罪人自識宿命捨惡從善脫苦超生(臣)謹
為上請三炁流光符吏蕩滌血湖符吏各

一人官將各二十四人上詣
三天金闕玉陛下請降三炁流光真符玉
元蕩滌血湖真符告下北都羅酆大鐵圍
山硤石無間血湖地獄即冀符光朗耀隂
壤開明原赦亡故某人洎見禁經産身亡
未得出離者並與疾除罪簿落滅惡根解
釋𡨚仇開通性識承今符命獲脫冥途來
詣玄壇聞經聽法全形復質隨果受生又
念淪染血腥形神穢濁來朝三寳難近天
光謹為上請五方五帝解穢君吏各一人

玉女使者各二十四人九鳯破穢大將軍
滌穢大將軍洗穢大將軍滅穢大將軍各
一人官將各二十四人沐浴東井君一人
官將二十四人浣濯夫人黄華玉女各一
人仙花玉女一百二十人一合來下為取
黄華神水煉尸素漿甘露金津雲腴玉醴
灌注蘭湯之内沐浴亡故某人洗除産厭
蕩滌穢腥俾令内外光明形神潔浄根塵
業垢並與澄清又念亡故某人淪謝之初
自膺痛毐榮衛傷瘁未遂安痊謹為上請

天醫神吏尚藥靈官治病功曹太醫愽士
各一人一合來下宻運神聖工巧餌以日
精月華玉芝金醴五色神丹救療諸苦庶
得隂陽通暢血炁和平經絡還元魂神澄
正朝真受度托化人天永無淪墜之憂自
在光明之界更願靈光煒燁惠澤周流業
海澄波血湖息浪人民品物並受生成舒
化日於三途播仁風於八極恩惟
大道分别求哀(臣)愚謹至再拜
以聞

空行結尾同前
滅度煉尸生仙章
具位(臣)某誠惶誠恐稽首頓首再拜
上言(臣)幸藉宿因濫禆妙化誓廣宣於濟
度庸上賛於生成過有淵陵功無毫髮尚
祈恩霈俯賜包荒(臣)伏為先師某人元命
(云云)存日佩某經受某籙奉某法𥙷充某職
係某靖焚脩末學道淺仙品未充莫能背
土凌空飛騰霄漠運應滅度以某年月日
身經太隂享年幾穢巳准三洞仙度品格

衣服枕蓆遍篆靈章衛其尸形又准滅度
五煉生尸寳經玉字真文安鎮五方護其
神識捒吉遷葬寄形土官尤慮生存之日
功德未周恐阻超邁遂卜令月某日謹就
某處崇建靈寳滅度五煉生尸妙齋二晝
夜期將先師某人扶接引送返形受生游
行太空(臣)事金闕(臣)義同父子志劇悲惶
恭按真科次苐修奉(臣)切惟三官九署百
二十曹四極明科三品洞律昭如日月威
若雷霆學道參真易招罪戾未經赦宥必

墮幽鄉轉眼畏途惟增駭汗今先師某人
生逢昌運佩奉玄元未明修真御景之方
徒抱濟人利物之志元臘節㑹禁戒多違
經籙法階朝真有缺重以飛章進表毎瀆
仙真設醮建齋或干神吏致使玄曹畢録
黑簿登書陽過未原隂愆莫逭倐忽厭世
遽受沈寥自非大道廣運於慈悲曷俾後
學疾躋於沖躡謹為拜章一通上聞
三天伏望上聖垂仁至真矜憫特降玉清
道炁靈寳妙光下覆先師某魂魄尸形削

落愆尤解除考訟隨光御炁徑上虚无仍
乞告下十方三界一切真司特為赦原宿
生今世三業六情洎學道以來无邊過咎
並從寛釋移名紫籍受化更生(臣)謹為上
請靈寳落滅惡道靈官三人官將各一百
二十人斷絶地根靈官四人官將各一百
二十人飛度累户靈官五人官將各一百
二十人一合下降為先師某落滅三惡斬
絶地根飛度五户名列太玄乗景升神上
登无極若先師某魂魄淪墜三途五苦六

天九幽者即為度說髙升上境又為上請
玄都金龍驛吏一十二人東華青宫九龍
符命使者天道功曹一人十方飛天使者
十人官將各一百二十人上詣
三天金闕玉陛下請降元始符命金籙白
簡長生靈符東華青宫九龍符命登真度
命出離生死真符南昌上宫寳誥告下三
官九署五帝四司無鞅隂治若先師縁公
私罪犯未得解釋者願乗此仙度功德悉
為赦除若因三曽九祖億劫種親宿對罪

縁結釁幽𡨋者願為條録生前建善之功
速為解宥即冀攺易罪籍定名玉簡遷神
度品髙歩天衢又為上請九天三十二天
五老上帝諸天省府北斗南辰日月五星
天曹真衆各降真炁接引先師某蕩滌愆
瑕進升道境復還治職炁入玄玄登品成
真永无輪轉更願先師某所属某嶽某山
真靈正神符下九土地官各依部界營衛
尸形灾害消除塜墓寧静形安神守魄不
敢揚持節契符重甦骨肉形與神合游宴

騰淩得為神仙一如五煉生尸經㫖永奉
玄恩以為効信恩惟
大道分别求哀(臣)愚謹至再拜
以聞
空行結尾同前
外度仙䰟章
具位(臣)某誠惶誠恐稽首頓首再拜
上言(臣)綴武班聮濫司濟度叨恩逾分拊
巳知元誓弘洞輔之仁宻賛生成之德尚
祈洪造俯監丹忱(臣)謹據齋意(臣)職惟領

教理難抑違切念某人幸籍夙縁叨承玄
䕃佩籙奉法受經學真易渉塵寰未明徼
妙建齋設醮毎冒威儀拜表上章實乖俯
仰破齋犯戒縱業逞情常失天和多循人
慾三元五臘莫謹朝真甲子庚申曽无懴
謝過書黒簿名録玄曹未能坐脫立忘升
神御炁運應滅度身經太隂莫測升沈倐
經旬朔孝子云(臣)情鍾父子志劇悲惶弟
子云(臣)義均師友志劇悲惶自非上聖垂
慈髙真孚佑俯矜愚昧力賜帡幪何以洗

浣前愆導迎新貺庸是不揆狂斐謹為拜
章一通上聞
三天伏望大慈曲成至仁無外特降勑命
行下十方三界合属去處將某人浩劫以
來禀生之後應有過犯並與赦除即俾定
録青宫移名朱府形神混合氣象周圎隨
我學功校勲遷賞復還治職炁入玄玄克
為聖君金闕之(臣)大揚聖化縁運不絶身
得神仙逍遥上清永无輪轉恩惟
大道分别求哀(臣)愚謹至再拜

以聞
空行結尾同前
斷絶伏連章
具位(臣)某誠惶誠恐稽首頓首再拜
上言(臣)性識迂愚資材短陋綴班聮而領
教誓濟度以推仁凡有皈投敢忘關奏(臣)
謹據齋意(臣)切見上件亡魂渉生以來造
業縱情罔知檢戒厭世之後積愆抱釁自
致沈淪流曳三途顛運五苦惟思執滯豈
念超凌眷属姻親俱罹傳染家門大小積

致傾亡求替代以莫能遂伏連而无巳如
斯䧟溺實可矜傷自非玄造之拯提曷俾
下愚之安泰謹為拜章一通上聞
三天伏望隆慈曲加哀憫特降玉清道炁
靈寳妙光照燭重泉輝明夜壘即俾亡故
某人開通正念悔悟宿因醒覺前非自求
升邁免致延累永斷復連(臣)謹為上請石
安君都星君誅殃君都平君朔平君天玄
君石仙君髙都君斷𦍙君囬化君十人天
醫慱士善談大夫各一人官將各一百二

十人除殃君天昌君无上髙倉君中宫左
都候君各一人兵士各一萬人素車白馬
君一人吏兵十萬人參星將軍太白兵星
熒惑吏鐵面敢徤食鬼力士天騶甲卒吏
兵官將一合來下為齋主某化諭先亡公
解塜訟除諸執著斷絶伏連又為上請斷
蛀大將軍斷尸大將軍各一人官將兵士十
萬人九天𥙷炁將甘露將護命將各一人
官將各三十二人一合來下保護未來病
苦斷除先亡伏連即令某人形魂利安塜

墓寜静徵呼塜訟自在斷除釋罪登真永
超幽暗齋主某人洎内外眷属合門姻親
快樂逍遥竟離傳染精神安泰榮衛和平
富壽康寜以為効信恩惟
大道分别求哀(臣)愚謹至再拜
以聞
空行結尾同前
啓告玄穹章
具位(臣)某誠惶誠恐稽首頓首再拜
上言(臣)濫承玄貺叨領真班仰荷甄陶俯

深銜戴期暢生生之厚澤庸禆化化之深
仁控告既勤關聞敢後(臣)謹據齊意(臣)切
慮建壇之所劫灰以來隂濁混凝游氛四
塞塵霾流伏昏垢飛揚非由解祓之功曷
肅玄真之奉重以故炁紏雜人物紛葩冝
解滌除庶全清浄謹為拜章一通上聞
三天伏望大慈曲施玄化特降玉清道炁
靈寳妙光上煥雲霄下輝風壘十華八極
罔不洞明即俾所建齋壇灌沐靈光一塵
不立内外融㓗寳芝自生(臣)謹為上請五

方五帝解穢君各一人官將一百二十人
捧持五和香泉真精法水一合下降浣灌
靈壇解除厭穢仙花玉女一千二百人九
鳯破穢籙中運穢解穢收穢却穢除穢斷
穢洗穢蕩穢諸大將軍各一人官將各一
百二十人五方五龍主水使者一合下降
蕩滌内外建齋應辦器用室廬悉獲澄清
更無厭滓又為上請降真召靈符吏降真
召靈童子各一人齎持玉清髙上仙王降
真符命元皇召靈符命宣告三界嘯命十

方䇿役千靈關盟萬聖護持壇律紏正齋
功由始及終迄無障撓更希勑旨行下玄
壇受命靈寳仙曹省府院司官君將吏從
(臣)請降共賛洪釐庶使齋主某善果周圎
嘉祥宻被承恩今日流慶他生散壇言功
不負効信思惟
大道分别求哀(臣)愚謹至再拜
以聞
空行結尾同前
太上三洞表文












太上三洞表文澄四
九天尊錬度表
具位(臣)姓某誠惶誠恐稽首頓首再拜
上言(臣)聞大道分元初演不言之教天尊布
化漸垂有作之文普度群生緫包萬法(臣)誠
惶誠恐稽首頓首伏念(臣)猥以凡陋冒忝仙
階禀奉教科遵行妙典闡始青之元範敷洞
玄之寳章誓度死以為心盟濟生而是願既
沐投詞之切輙伸懇禱之私(臣)謹據入意(臣)
祗按玄文恭行鍊度匪頼

髙真慈佑何由普濟沈淪爰瀝悃忱僣干
天聽恭惟
太一救苦天尊玉陛下至聖至仁極慈極愛
乗九師之仙馭散百寳之祥光接引浮生不
違本誓伏乞真符告下
惠澤遐霑洒甘露於火山化成清署扇神風
於劔樹變作騫林使兹受鍊之魂升彼洞陽
之舘證真仙品增福人天旁資六道之孤魂
盡脫三塗之苦趣上祈洪造下副丹𠂻(臣)无
任瞻天望聖激切屏營之至謹奉表上進以

聞(臣)誠惶誠恐稽首頓首再拜謹言
年月日具位(臣)姓某表奏
後八表首尾同前只易中㱼
恭惟
十方救苦天尊玉陛下威神宏遠智慧圎通
應一念而拯㧞重泉滿十方而提携隂爽四
生蒙惠六道銜恩伏乞特軫洪慈廣宣仁澤
奏聞
元始上帝差降太一玉郎開紫陽玉笈之書
出鳯炁龍文之篆普施一切廣度无邊法雨

霑濡俾罪愆而消釋祥煙翁欎使𡨚對以休
停俱乗鍊度之功克證逍遥之趣
恭惟
九幽㧞罪天尊五陛下鍊真上景㧞苦下泉
放无礙之神光照大千之世界玄恩廣覆昧
爽咸甦伏乞頒降玉符開鐵城而㧞罪焚除
黑簿滅火翳以停酸即使亡者萬惡俱消六
根清淨影脫九隂之域魂登三炁之天水永離
迷途咸躋生路
恭惟

朱陵度命天尊玉陛下尊冠朱宫道司丹境
闡慈悲而救物廓仁惠以度人伏望特軫洪
慈頒宣符命未度者度俱乗鍊度之功未生
者生悉獲更生之妙永辭地府逕上
天堂
恭惟
火鍊丹界天尊玉陛下道冠南宫主司赤帝
擲流金之妙用使枯骨以成人處處應機方
方設化伏乞神光煒燁鍊尸魄以更生法力
昭彰度幽魂而復命下脫北都之府上登南

極之天旁及九泉永辭五苦
恭惟
法橋大度天尊玉陛下大德好生至仁接物
布梯航於苦海度群品於迷津亘古亘今挈
日挈月伏乞寳旛旁指開徑路於幽𡨋真炁
下流布長虹於空際引兹亡者升彼天堂解
生前故誤之愆證令日盟真之果重泉苦爽
咸得逍遥
恭惟
金闕化身天尊玉陛下以道為身先天應化

垂億千之名字歷浩劫之因縁普育群生廣
開常善伏乞垂恩省察救三塗萬死之魂赦
罪除愆乗九錬更生之道從下品而升上品
即脫輪廻自有為而入无為常居清淨更祈
惠澤普及河沙
恭惟
逍遥快樂天尊玉陛下體道化初凝神物表
逈出妙中之妙端居天上之天功被幽𡨋恩
覃生死伏乞光明日月駕馭風雲度此亡魂
離其惡趣快樂於長春之境逍遥於不夜之

郷億劫種親一時解脫
恭惟
寳華圎滿天尊玉陛下功圎六度道證三乗
相好端嚴福智具足惟至誠而有感實弘濟
以无邊伏乞曲軫慈仁大宏方便天光下燭
地府開通度魂識以超生仗齋功而證品毓
質洞陽之舘髙升大有之庭更冀餘休潜扶
後裔
九天帝表(表符如後)
具位(臣)姓某謹稽首再拜

上言(臣)伏以二儀育質千真皆㑹於三田九
炁聚形萬象森羅於六府百關和暢七竅開
通魄静魂寧神清氣爽(臣)今奉為某處弟子
投壇乞為亡過某人和𡨚釋罪蕩垢滌塵開
悟本源分清去濁(臣)等修齋行道頒降符章
滅罪破幽傳符授戒給本治天堂之籙行出
離生死之符盟露十方告祈衆聖(臣)尚慮亡
魂生前造罪殁後積愆或沈惡趣之中恐墮
輪廻之道攺形換體不復人身(臣)蒙師付受
九鍊符章許度沈淪謹遵科法上請元和妙

炁纒絡死魂即使内瑩外明乾坤合質復得
人天叅朝太上咸計日以受鍊得時刻以昇
遷(臣)謹具表奏告
欎單无量天帝恭望天慈俯垂允覽遵依符
命特降元一黄演之炁九重纏其胞使亡過
某人胞原宣通上徹於天以生成得生人路
(臣)无任惶懼之至謹稽首再拜謹言
後八表同前只換聖位
上上禪善无量壽天帝
特降洞冥紫户之炁九重纏其胎使亡過某

人胎結解根全其身得生人路
梵監須延天帝
特降長靈明仙之炁九重纒其魂使亡過某
人魂門錬仙以通精得生人身
寂然兠術天帝
特降碭尸冥演由之炁九重纒其魄使亡過
某人𩲸戸降仙以安寧得生人身
波羅尼蜜不驕樂天帝
特降五仙中靈之炁九重纒其臟使亡過某
人五臟清凉以存神得生人身

洞玄化應聲天帝
特降髙真沖融之氣九重纒其腑使亡過某
人六腑開泰胃管生津得生人身
靈化梵輔天帝
特降髙仙洞笈之炁九重纒其竅使亡過某
人孔竅開聦星宿朗明以通神得生人身
髙虚清明天帝
特降真靈化凝之炁九重纒其形使亡過某
人三部八景整具形神以全真得生人身
无想无結无愛天帝

特降自然玄照之炁九重纒其身使亡過某
人三關五臟關節根源本始一時生神炁滿
能聲聲尚神具毛髪生身

太上三洞表文
















