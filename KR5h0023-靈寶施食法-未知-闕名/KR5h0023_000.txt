








靈寳施食法
　此法能日日行之惟好恐未能長齋但不
　食五辛及厭物醉酒皆可若只遇齋日行
　之亦在人也每當早飯之時先存淨飯𣆟
　子以小盒盛貯至夜靜望空默念
　凈三業咒同前朝眞懺内持咒時必須
　身心如一塵累頓忘幻境皆空金光洞
　焕次念
　土地咒存土地正神拱立聽令
此間土地神之最靈升天入地出幽入冥爲

吾關奏不得留停有功之日名書上清
　次念救苦經一徧先誦此經者所以致其
　誠敬望其感孚也當誦經之須一念不生
　萬縁俱寂日光上燭泥丸圓光充滿慈尊
　衆眞森羅于内次祝云
具位臣某稽首皈依志心上告
虛無自然元始天尊玉宸道君靈寳天尊太
上老君道德天尊青華慈父太乙救苦天尊
十方應號救苦天尊十方救苦眞人十方救
苦童子上清玄一三眞君三天大法師正一

眞君太極左宫仙公眞君九州都仙太史眞
君金闕昭凝妙道保仙元君一元無上救苦
薩君眞人九天度䰟諸司眞宰十方得道一
切神仙法籙宗師仙靈雷霆岳酆帥將神虎
追攝官屬三元五道大神恭望洪慈俯垂洞
鑒以今某處奉道某人輟飡施食普濟幽靈願
祥光照開冥道攝引魂爽疾速來臨仰憑
三寳慈尊慧力散洒甘露變化法食周徧十
方法界鬼神咸資解脫
　次念普照鬼神咒曰

喃喎胃孚定吉利一炁七遍急速至攝
　存黑炁一團廣大無邊從左肩後來内有
　萬㸃星光即一吸吹布于前如有神將部
　領次祝曰
謹召十方無極世界一切魔靈道人倫道地
獄道餓鬼道畜生道諸類男女孤䰟劫亡苦
爽我等宿生負命負財負恩負義寃債囚徒
古徃今來他方此界戰場陣殁客死枉亡一
切沉䰟滯魄鬼神精靈等衆悉承道力來赴
靈場受食和冤乘功超化

　次念甘露開咽喉咒曰
唵里元希平吒希攝華耶一炁九遍
　存慈尊應感浮空散洒甘露自己舌拄上
　腭唇齒相合目光上視頂門俟其滿口甘
　潤漸漸嚥液熱惱清涼無復飢渴幽靈皆
　濟矣
　次念化食咒曰
唵部盧里嚴聿多攝一炁七遍
　以神咒力變化法食廣大無邊却持五厨
　咒一遍

　　　須從容緩念
一炁和太和得一道皆泰和乃無一和玄理
通玄際不以意思意亦不求無思意而無有
思是法如是持莫將心縁心還莫住絶縁心
在莫存心眞則守眞元修理志離志積修不
符離志而不修志已業無已知諸食炁結炁
非諸久定結炁歸諸本炁隨取當隨洩
　　　次念解冤咒
化悶唵利吽解釋五鬼債一炁七遍
　自己身心澄徹不起怨憎衆䰟省悟恩怨

　兩忘自然解脫次說散云
諸仙子等飢虛飽滿熱惱清涼執對消除冤
仇和釋更能皈依道免墮地獄皈依經免墮
餓鬼皈依師免墮畜生道能持受九眞妙戒
當消九幽大罪能結四大誓願當
　道果今以逐一宣傳各
　心聽受三皈依者
皈依大羅玉京妙道皈依華堂内景玉經皈
依人天得道宗師九眞戒曰一者敬讓孝養
父母二者克勤忠於君主三者不殺慈救衆

生四者不淫正身處物五者不道推義損己
六者不嗔兇怒凌人七者不詐謟賊害善八
者不驕傲忽至眞九者不二奉戒專一四大
誓願者願誓了明本性不墮迷津誓願啓大
慈悲離諸情欲誓願廣修福德普濟衆生誓
願皈奉眞宗賛揚道化如上皈戒撿束身心
願力扶持終劫不昧盡未來際一切衆生同
此熏修各諧超度
　　次散食咒曰
我設清淨供普施幽䰟衆一粒遍十方河沙

鬼神共
　　次稽首瞻送回向
　神光上朝透出頂門閉炁猛着呵呵左手
　剔出午文冲前黑炁中萬㸃昷光升入無
　形了無罣無碍切戒疑滯咒曰
願以此功德回向大慈尊嘉被我宗親師資
并眷屬普及諸衆生皆成無上道
　前咒有口字邊字只念一邊正字如有字
　音者如常音念不必疑惑
靈寳施食法











