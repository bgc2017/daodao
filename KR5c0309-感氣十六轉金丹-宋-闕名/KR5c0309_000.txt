








感氣十六轉金丹蘭四
母(一十六兩鑿成一十六塊/如法鎚打令實無鋒芒)桑柴(不拘多少/日乾燒灰)
(一斗許做灰蘿用百沸湯/淋汁一斗許盛於浄器中)骨碎補(去葉皮浄/一名土猴)
(薑/千)年潤(一名地蜈蚣洗去土/去水脉和葉並根秤)
二味草各秤二斤入石臼爛擣用新布裂汁
乾再擣凡八九次擣取汁一斗許如未至一
斗但以前灰汁揉擣盛浄器中
　右用砂銚一枚可盛三升水者將砂銚安
　鐵三脚子上傾灰汁藥汁於銚内只令六
　七分滿將前母用小竹𥰭兒盛懸胎於砂

　銚内炭火上煮汁常沸莫令涌出頻於灰
　藥汁浸點煮如是點煮一伏時如灰藥汁
　少更要將前灰蘿煮沸湯淋汁和藥查再
　擣添煮一伏時爲度如是煮畢取𥰭兒取
　出母逐塊以浄布拭去水滓令乾入砂合
　子須是信州頭樣大合子則可將前所煮
　母一十六塊排砂合底合定以醋調蚌粉
　封合子口縫如闕蚌粉用赤石脂尤佳虚
　養一伏時卯酉各火四兩次日開合則澆
　汞四兩於母上如前法封固下用水鼎坐

　合子於水鼎上具式如後
　　　　　　　爐用上做或以瓦燒成器
　　　　　　　通身要高二尺二寸徑一
　　　　　　　尺二寸上兩竅如折二錢
　　　　　　　大下三竅如小銅錢大
　　　　　　　水鼎乃磁器可貯水三升
　　　　　　　者要鼎口與合子底一般
　　　　　　　大每用水鼎入沸惕六七
　　　　　　　分滿


　　　　　　　　　　　　爐中所用
　　　　　　　　　　　　灰乃用紙
　　　　　　　　　　　　錢灰
依式造畢養火如法其火四兩要三塊頓合
子頂上候通紅不滅以灰覆之卯酉抽换七
日火足寒爐出合開看其汞成魚鬛(色如霜/四兩)
再燒汞四兩如前封固如前入爐添水如前
封水鼎口如前卯酉各火四兩養七日去火
寒爐開看其汞乾如玉犬牙(八/兩)
再澆汞四兩併如前法七日火足開看其汞

乾如馬齒琅玕(壹拾/貳兩)
再澆汞四兩併如前法養七日火足開看其
汞乾如瓊林玉樹(一十/六兩)
再澆汞四兩併如前法養七日火足開看其
汞乾成黄芽(共二/十兩)
更添水鼎湯坐合子上如前封固火數虚養
七日取出開合摘黄芽成大丹要留爲匱則
留之不要留鉟銷如前不折分兩
　　　九炒芽方
右將硝石燄硝白礬食鹽四味各二錢研末

用之將砂銚一枚取黄芽先投銚内次用前
四藥覆黄芽座銚子上更於銚子下熳火逼
炒恐銚藥沸涌挼皂角水洒之莫令涌出候
藥不涌用建盞覆定更用濕紙封盞縫聽銚
内聲絶去盞去前四味藥汁只取黄芽沐浴
轉成紅粉
　　　十沐浴方
　紫袍金帶色鮮鮮　合口須教莫妄傳
　更得杜防相輔助　和砂一處水中煎
紫非川烏(鉟世寶則用/不鉟不用)　白芨　白歛

杜仲　防己　川椒(合口者已上/七味各二錢)
　右剉如麻豆大取長流水投藥於銚内將
　黄芽用新布包裏懸胎須坐於鐵三脚上
　煮一時如水耗則頻添之火足取出去布
　焙乾轉紅粉大丹
　如要鉟成世寶則將黄芽鉟之到此可戒
　可慎禁戒甚嚴也
　　　十一轉紅粉法
將前黄芽研細投砂合内如前用醋調蚌粉
封合子口縫座砂合於鐵三脚架上上入爐

養之到此不用水鼎也用卯酉火各四兩養
一百二十日去火取出合子開看皆成紅粉
將粉研爲細末用一浄盆盛水八九分滿傾
出紅粉於盆中水上輕清浮者用紙綽之日
乾乃曰紅粉留之轉爲明窗塵大丹沉在水
底者白砂子鉟之成銀其銀留之向後打造
混沌用
　　　十二轉明窗塵法
將水面所綽紅粉投於砂合内實捺合定以
醋調蚌粉封合子口縫座於鐵三脚架子上

用熟火四兩卯酉抽换養之一百二十日成
明窗塵火日數足去火出爐取合開看其紅
粉輕清如明窗塵謂如窗隙中之飛塵至細
也將明窗塵養丹砂轉大丹
　　　十三轉大丹法
欲養大丹當於僻静去處不聞雞犬不見婦
人方可爲也將明窗塵一半投砂合内用成
塊朱砂(六兩共一十塊則可若朱砂/太大則難栽於明窗塵中也)更用明
窗塵一半覆之入合合定以醋調赤石脂固
合子口縫入爐座鐵三脚子上卯酉頂火各

四兩養三百日成大丹取出合子開看取明
窗塵盛於浄器中取朱砂轉紫河車
　所養丹砂六兩除去四兩留轉大丹其二
　兩逐旋研用人死七日魂魄未散心頭微
　温者取丹砂半錢以井花水灌入口其人
　立甦如魂魄已散丹砂入口其屍千年不
　壞如人可服將丹砂研細以楮汁圓如梧
　子大面北以井花水吞一圓令人百痾不
　染久而臟腑俱成金色延年却期永無危
　急之患此丹砂可以扶危濟急丹砂半錢

　匕可乾汞一斤成銀不可輕用戒之慎之
　　　十四轉紫河車法
將丹砂四兩研細入雄黄四兩更入生汞二
兩同研細狀如桃花粉投於砂合内用醋調
赤石脂固縫入爐坐鐵三脚子上卯酉頂火
各四兩養六十日足取出開看其藥成紫河
車用一剜耳許可乾汞一兩其色轉黄
　　　十五轉黄轝法
將前紅粉淘下白芽子所鉟銀半斤打造混
沌恐銀少於别轉中乾者添用





將眀窻塵一半投混沌底將紫河車更研入
雌黄四兩同研細投眀窻塵中其上更以眀
窻塵覆之醋調赤石脂固混沌口縫外更用
大砂合納以白虎石鋪蓋其安混沌於當中
亦以醋調赤石脂固口縫入爐坐合子於鐵

三脚上卯酉各用頂火四兩養四十九日此
黄轝用一剜耳許將汞一兩安建盞内以黄
轝糝汞頓慢火上乾成黄金(白虎石即/白堊也)
　　　十六轉紫金粉法
將黄轝點汞成金一十六兩造一混沌將黄
轝一十六兩或一十兩其餘留以濟世救貧
拔苦研細投於金混沌中醋調赤石脂固混
沌口縫用砂合投白虎石一半坐混沌當中
更用白虎石蓋滿亦以醋調赤石脂固砂合
口縫入爐卯酉各火四兩養四十九日火足

取混沌開看已成紫金粉此粉點五金俱成
紫金到此切戒輕舉妄用
　　　轉大丹法
前事俱備選名山擇福地以藏風聚氣去處
更要周回三百步無伏屍故氣用古劍一口
古鏡一面建壇三層高三尺六寸其壇方圓
一丈上以屋蓋壇下當中埋辰砂二十四兩
鎮壇壇上有竈竈中安鼎鼎中安神室預先
告盟三界十方自古得道真仙當境祀典神
祇當山山神土地禱以鍊丹之日毋令陰鬼

竊丹之氣




用前金混沌更添金一十六兩共前三十二
兩只如前者大而如法厚打造投紫金粉於
混沌中用醋調赤石脂封固入大砂合(此砂/合須)
(别/燒)先以白虎石一半鋪砂合方安混沌更以
白虎石覆滿合定亦用醋調赤石脂封固入

爐坐於鐵三脚子上卯酉各頂火四兩養十
箇月足開爐出砂合取混沌開看藥生成五
品隨人功行所結也一法以冬至日下手來
年冬至日取
　第一品名曰龍虎大還丹其丹結於混
　沌頂如紫金有内丹人服之點化骨肉同
　飛而成天仙無内丹人服之則成地仙
　第二品名曰　神符白雪丹結於混沌四
　畔色如美玉服之如上
　第三品名曰　金液小還丹其丹結於混

　沌四畔如紫金有内丹人服之點化飛仙
　無内丹人服之長生不死
　第四品名曰　紫遊丹其丹結於丹鼎四
　畔紫色有内丹人服之可仙無内丹人服
　之久視長年
　第五品名曰　紫金丹其丹只在混沌底
　成紫金色有内丹人服之可仙無内丹人
　服之久視長年
修鍊畢看丹砂結成如何品數此隨人功行
而成將丹藥看多少研細以楮汁搜和丸如

桐子大四十九粒餘丹化瓦礫皆成至寶可
留濟世救貧拔苦不可爲贍家及妄用
上帝有戒宜深慎之其丹四十九粒用絳紗
縫夾袋貯於前金混沌中投於丹井内四十
九日日夜不可暫離丹井至誠看守候日足
取絳紗袋上丹井開袋先取二十五粒投於
名山大川淵源潭洞以謝三界十方上聖自
古得道真仙並自己符法籙中靈官將吏並
當境典祀神祇山神土地畢次於清晨面北
以丹井中水吞一粒服畢候有功行則玉符

宣召白日飛昇可與骨肉爲善此丹非人間
所有宜秘藏之


感氣十六轉金丹













