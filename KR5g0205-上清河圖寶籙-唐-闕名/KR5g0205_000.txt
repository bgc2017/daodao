








上清河圖寶籙
九天眞人宫殿並取宜裝黑炁並青色















陽明太尉府九百二十品九億萬諸靈官飛
龍騎吏繡衣使者玉童玉女各九億萬人
陰精上宰府五百五十品九億萬諸靈官飛
龍騎吏繡衣使者玉童玉女各九億萬人
眞人司空府七百七十品九億萬諸靈官飛

龍騎吏繡衣使者玉童玉女各九億萬人
玄冥游擊府八百品九億萬諸靈官飛龍騎
吏繡衣使者玉童玉女各九億萬人
丹元斗君府七百二十品九億萬諸靈官飛
龍騎吏繡衣使者玉童玉女各九億萬人
北極太常府七百七十品九億萬諸靈官飛
龍騎吏繡衣使者玉童玉女各九億萬人
天關上帝府七百品九億萬諸靈官飛龍騎
吏繡衣使者玉童玉女各九億萬人
輔天尊玉帝府九百九十品九億萬諸靈官

飛龍騎吏繡衣使者玉童玉女各九億萬人
弼天帝眞府九百九十品九億萬諸靈官飛
龍騎吏繡衣使者玉童玉女各九億萬人
己下符並朱書










一陽明星天之太尉主非上緫九天上眞中
監五嶽飛仙下領後學眞人天地神靈功
過輕重圍九百二十里有青城玉樓據斗
直人號九晨君姓上靈諱搖天槌九晨玉
冠青羽飛裳執斗玄圖坐樓中知内諱者
玉晨下映飛行太空
二陰精星天之上宰主禄位卜緫天宿下領

萬靈及學仙之人圍五百五十五里有五
色玉樓舉魁眞人號北上晨君姓育嬰諱
激明光玄精玉冠玄羽飛裳執五色羽節
三眞人星天之司空主神仙上緫九天高眞
中監五嶽靈仙下領學道之人圍七百七十
里有黃臺玉樓眞人號主仙華神君姓歸
垪諱度衆踖飛晨寳冠青羽飛裳執斗中
青籙
四玄冥星天之游擊主伐逆上緫九天鬼神
中領北帝三官下監萬兆圍八百里有朱

臺玉樓步斗眞人號玄上飛蓋晨君姓冥
樞諱搖天柱三華寳晨冠丹錦飛裳執曜
靈之節
五丹元星天之斗君主命籙籍上緫九天諸
籙中統鬼神簿目下領學眞兆眞命籍諸
天諸地莫不緫統圍七百二十里有素臺
金樓躡紀眞人號金魁七晨君姓上開諱
變五道七寳飛天冠白錦飛裙執青元籙籍
六北極星天之太常主昇進上緫九天上眞
中統五嶽飛仙下領學者階級圍七百七

十里有玄臺玉樓步綱眞人號北晨飛華
君姓明靈諱昌上元飛精華冠紫錦飛裳
執九斗玉䇿
七天關星天之上帝主天地機運四時長短
否泰刼運圍九百里有九層玉樓乘龍眞
人號緫靈九元北蓋晨君姓玄樞諱開天
徒九元寳冠九色錦裳執暉神之印
八輔星天尊玉帝之星日常陽也主飛仙上
緫九天下領九地五嶽四瀆神仙之官圍
九百九十里有紫氣玉樓遊行三命眞人

號帝尊九晨君姓精常諱空上開正延飛
精玉冠九色鳳衣執火鈴
九弼星太帝眞人星日空隱也主變化元方
圍九百九十里有玉臺紫館徘徊三陽眞
人號帝眞元晨君姓幽空諱冥陽暉幽寥
飛天玉冠九天龍衣執帝章
一天樞星元斗宫中魁精玄上眞皇夫人姓
明通諱育嬰眞名飛雲華頽之髻
紫黄青三色䙱帶九鈴綬口𢘆吐青氣光
注陽明星

二天旋星玄魁宫中靈精上玄皇夫人姓玄鏡
諱欝勃光眞名飛錦羅裙鳳文錦
帔帶靈飛紫綬口常吐黑氣光注陰精星
三天機星上精宫中靈妃元皇夫人姓常陽
諱化眞眞名建晨嬰寳冠飛雲明
光錦䙱帶六山飛晨綬口常吐黄氣光注
眞人星
四天權星綱極宫中上靈神如華皇夫人姓開
生諱運明眞名匕稱玉冠飛羅鳳
文䙱金眞玉光口常吐赤氣光注玄冥星

五玉𢖍星靈開宫中北上金蓋中皇夫人姓
元方諱神武眞名紫晨飛華冠九
色䙱帶神虎玉文口常吐白氣光注丹元星
六闓陽星飛極宫中安上晨華元皇夫人姓
王元諱根華眞名玉晨進賢冠飛
青羽䙱帶流金火鈴口𢘆吐緑氣光注北
極星
七瑤光星運天宫中玉華靈皇夫人姓慶無
諱終㑹眞名飛華雲頽髻七色夜
光雲錦帬九色錦帔帶天威靈玉策口常

吐赤氣光注天關星
八洞明星空英宫中太常皇夫人姓幽昇諱
元運眞名頽雲髻飛羅文䙱帶九
光綬口常吐青氣光注輔星
九空玄變靈上皇夫人姓冥通諱萬光眞名
七稱玉冠青文錦帬帶九光夜䙱
口常吐黑氣光注弼星
一訴彼之非明此之是遏他之惡伸己之善
自責而不怨人通理而神所祐除罪延福
告請天之太尉第一玉皇君

二陰陽學官干禄求位告請天之上宰第二
玉皇君
三學道期仙通神達聖告請天之司空第三
玉皇君
四制伏鬼神惡逆誅伐幽顯凶邪告請天之
游擊第四玉皇君
五立功建德益筭延年告請天之斗君第五
玉皇君
六屈滯疾厄乞申希免告請天之太常第六
玉皇君

七天地否激氣候不調告請天之上帝第七
玉皇君
八禳却衆災飛上履下告請天之尊玉帝第
八玉皇君
九變化無方應救一切告請天之太常第九
玉皇君
右九皇君九夫人内姓隱諱知之延壽千千
年常夕夕觀之想見皇君夫人形相威光憶
其姓諱諦存在心得見第八九星延壽無窮
九皇君九夫人是九氣之魂精九天之魄靈

九皇之妙象九化之威神男女學道佩帶醮
之出入徃來坐卧思眞憂恚疾厄救病扶衰
修身濟物常存識之災消禍散享福通神有
急之日竹素依朱筆書符向北再拜井華水
服之服之起一周九更始若一二三憂除疾
愈便可息無他呪言唯存九諱勤立善功九
年不懈必獲神通玉皇要㫖愼勿妄宣祕而
修之位爲眞人元君交遊上聖三清元君眞
人受之裂素立圖啓告而傳祕諱心存則成
仙也

凡受河圖先請九皇内諱對齋九日七日五
日三日一日隨時設辭啓告齋日限竟山館
壇堂唯請閉靜乃表奏如左

上清河圖寳籙





