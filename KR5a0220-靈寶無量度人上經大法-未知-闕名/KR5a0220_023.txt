










靈寳无量度人上經大法卷之二十三生三
　餐吸元和品
昔玄師青童帝君受之於太微天帝君一名
赤丹金精石景水母之經常當於日初出之
時對日東向叩齒九通心中隂呼日魂之名
五帝之字曰
曰魂珠景照韜緑映廻霞赤童玄炎飈像
　凡心祝呼此十六字畢仍瞑目握固存見
　日中五色流霞皆來接一身下至兩足又
　存五炁上至頂於日光五色流霞俱來入

　口中又見日光之霞復有紫炁大如目瞳
　者累重數十煥赫在五光之中名曰飛根
　水母俱與五炁來入口中向日吞霞作四
　十五嚥炁嚥炁畢又嚥液九過叩齒九通
　微呪曰
赤爐丹炁玄天育精剛以受柔炎水隂英
日辰元景號曰大明九陽齊化二煙俱生
凝魂和魄五炁之精中生五帝乘光御形
採飛以虛掇根得盈首巾龍華披朱帶青
轡烏流玄霞映上清賜書玉簡金闕玉名

服食朝華與眞合靈飛仙太微上升紫庭
　祝畢向日再拜此之上道眞仙之儔萬人
　以上无有一人得知日魂之名者此道玄
　就非血食臭骸可得聞也天隂无日可於
　室中所卧潔淨處存而爲之清淨道士精
　通上感者皆可不待見日而修之也若道
　士休粮長齋五嶽絶塵人間逺思清眞得
　日日服日根之霞吞太陽之精則立覺体
　生玉澤面有流光如其外累人事未獲靜
　形浮遊世路心拘榮網者要以月朔日三

　日五日九日十三日十五日十七日十九
　日二十五日按而爲之一月之中十過也
　此日是日魂下接飛根之時行之十八年
　上清當録以金眞瑩以玉光位爲眞人飛
　行太空乘華三素以映天下
　　　太微服日炁開明靈符

　　　　　　　　　　　　　　(朱書/青上)



　　　呪曰
太微丹書名曰開明致日上魂來化某形
平旦嚴裝發自圓庭飛華水母日根金精
紫映流光號爲五靈
　右光告日魂書符臨服時閉炁左手執符
　心黙念呪畢吞符採服隂華月精之法一
　曰黄炁陽精藏天隱月之精也當思見月
　初出時乃對月西向叩齒十通心中黙呼
　月魄之名五夫人之字曰
月魄瞹蕭芬𧰟翳寥宛虚靈闌鬱華結翹

淳金精瑩炅容臺標
　凡三心呼二十四字畢乃瞑目握固存見
　月中五色流精皆來接一身下至兩足又
　存五炁上至於頂於是月光流精五色俱
　來入口中又見月光之精復有黄炁大如
　目瞳者累累數十相隨在月精光五色之
　中名曰飛黄月華之精並與五炁來入口
　中向月吞精作五十嚥畢嚥液十過又叩
　齒十通微呪曰
黄精玄暉元隂上炁散蔚雲飈條靈歛胃

虚波闃頴挺灌停器月精夜景玄宫上賁
五君夫人各保母位赤子飛入嬰兒續至
回隂三合光玄萬方和魂制魄五胎流通
乘霞飛精逸虚於東首結靈雲景華招風
左帶龍符右腰虎章鳳羽朱帔玉珮金璫
騫𣗳結柯號曰木王神蟇控根有𧇊有充
明精内映玄水吐梁賜書玉札刻名雲房
服食月華與眞合同飛仙紫微上朝太皇
　祝畢向月再拜存日月坐立任所便仙官
　之中无有一人得知月魄之名者其眞人

　當時有知之者天隂无月可於室中爲之
　施行要訣如服月光法夕夕爲之則立覺
　体生光照目有飛精也要法月二日四日
　六日八日十日十四日十六日十八日二
　十日二十二日二十四日一月之中十一
　過亦當成仙也此日是隂精飛合三炁盈
　溢月水結華黄神下接之時行之十八年
　上清當煉魂易魄映以玉光乘玄轡景飛
　行太空
　　　太微服月精太玄隂生符



　　　　　　　　　　　　　　　(黄書/青上)

　右符月晦夜半東向服之先以告月魄也
　是時當先服開明符臨時服月符閉炁左
　手執符心祝曰
紫微黄書名曰太玄致月華水養魄和魂
方中嚴事發自玄開藏天隱月五靈夫人
飛光九道映朗泥丸(祝畢乃/服符)

玄師青童眞君稽首膝行於金闕帝君之前
固請上道不巳爾時
聖君推几偃據忽然長嘆曰苦辭玄速精誠
來悟子其用心至矣於是指點域墟有愍焉
之意爰乃引雲鈞之琴撫而彈之清響虚粲
激落百音瓊振九虚徹朗太霄而歌大洞神
洲之章凝魂之曲玄頌靈藻天韻希夷飲照
沖炁疑音清微其辭曰
玄虚上清炁三素凌華芒淵響啓靈扉
七門飛羽章豁落丹霄觀清寥冥運彰

有覺悟玄會眇西飛太陽空臺大絧野
幽逸英芝光遺盡翳雲輪絶宅自冥通
髙會玄辰闕稽首朝玉皇神映來靈旨
虚鼓響瓊鍾九轡縱雲軿逍遙紫霞峰
丹陵啓碧室緑庭披五房金闕煥嵯我
藹林上清宫味此日月華取彼無形方
玄至三靈覺蕭條劫刀中何爲當途坐
五難乘子胸何不御赤嬰乘我泥丸公
不死亦不生不始亦不終
　於是聖君吟歌畢引青童君賜坐設流霞

　之漿鐶剛之果未𣗳白子絳木青實乃命
　五老上眞仙都左公開紫蘂玉芨雲錦之
　囊出此靈書紫文上經以付青童君徒下
　授有玄宫玉名常爲眞人者
　挹服三光品
　　　日君呪(於日𥘉出時雨手結玉帝/訣合掌對太陽念呪曰)
鬰儀之神離宫眞精灌服九芒乾元利貞
　呪畢以口鼻吸炁嚥之九次以意送下丹
　田二九三九以至九九再念呪曰
唵鬱𠰢𠻗煜頁元暉嚩𠯐囉軍拏唎婆薩訶

　呪畢取炁再如前嚥之正午或午前行持
　午後不行
　　　玉清天日魂紫霞眞符(靣東北念三/光一字呪一)
　　　(遍吸炁三口灌筆端畢次依散形/念呪書之三符一如此法呪日)
鬱離貞

　　(天地/人)(敕長/生)(霐持旡鏡/攬姿運容)(祖道玄真/烜赫正神)

　　　　(帝理上眞/熒惑操形)(冠帶帝重/九芒光明)



　　　月君呪(於月𥘉出時兩手結玉帝/訣合掌對太隂今呪曰)
結璘夫人坎位眞精圓耀八芒吉利元亨
　呪畢取炁再如前嚥之八次以意送下丹
　田約八八六十囚遍再念呪曰
唵結歆𠷈▲亨照爁縛月囉㗶羅婆婆薩訶
　　　玉清天月魄九靈感眞玉符(面東北/念呪三)
　　　(徧吸炁三口灌筆端次/依敢形念呪書之呪日)
結璘坎
　　(精炁/神)(敕延/生)(赤明和陽/理禁威靈)(巴載/孔昇)
　　(戌已/芒英)(薩羅婁王/拘嵬制𩲸)





　　　天罡呪(於星出時兩手結玉帝訣/人掌對天罡方念呪曰)
唵敕之神斗極眞精流輝七芒吽咤敕凝
　呪畢以口鼻吸炁嚥之七次以意送下丹
　田約七七徧再念呪曰
唵唵吽吽迷離呶那婆羅修利唵吒唎𠰢
　呪畢取炁再如前嚥之正戌亥時行特徐

　時不行
　　　玉清天天罡正炁玄精祕符(靣其方/念呪三)
　　　(徧吸炁三口灌筆端/次依散形念呪書之)
唵吽吒

　　(日月/星)(敕合/眞)(虚无正魒紫極帝運/曜明宗飄囘旋上玄)
　　　　　生三七
　(帝招眞童總監上天威制天政那六月醜瑛/曲育九昌明梵穹隆浮羅合神天中之尊)
　右敕无極玄眞



　右上法謂之三光煉形隂日及風雲之時
　不行應服三光炁行畢叩齒九通而退毎
　遇三七日法官兩手斗訣靣天門歩北斗
　罡回身向南服三光符誦上帝三字諱曰
洞濳玄天命長人恒寧
　次再拜以新水吞下又再拜念緫呪曰
祖道玄眞烜赫正神鬱儀煉質熒惑操形
赤明和陽理禁威靈耀明宗飄帝重光明
戊已之英中央鎭星排蕩邪炁破滅淫精
海逢之沸木逢之燼火逢之滅金逢之鎔

長離之主統攝飛行迷離奴那唵唵吽吽
迷離奴那唵唵吽吽總攝張羅東海青童
迷尼奴那唵唵吽吽迷尼奴那唵唵吽吽
迷尼奴那唵唵吽吽急急如
上帝律令敕
　　　玉音攝炁靈書
祖道玄眞(同/前)
　玄師曰自日初出之時靣太陽先存見五
　臓分明了對日黙念靈章玉音攝炁呪一
　徧以口對日挹嚥九口又呪一徧瞑目以

　鼻長引暗數九次嚥之皆存吞日紫光九
　芒下入丹田作日狀以午時前數多爲功
　午時後不可用直至初三日夜月初出時
　依採日炁法十嚥存白光十芒至二十三
　日後不用採之月炁比日炁等共萬徧亦
　存月狀在丹田與日合半遇春先取木徳
　夏火秋金冬水四季土旺各本色都及萬
　徧逢一月五過依洞章法取斗中紫炁萬
　過名曰外侍八瓊丹一千徧夜有神光出
　没二千徧一身有光三千徧滿室有光四

　千徧舊病新疾患靨患瘧皆去色返嬰童
　五千徧地司除死名玉清書生録百靈侍
　衛六千徧舉身有光洞照百歩夜可細書
　鬼物不隱預知未然七千徧吹嘘百物可
　起死尸八千徧呵呪五金皆成至寳光生
　圓象九千徧丹成如日靣生金容骨秀五
　香三天注仙萬徧道俻位證眞人矣


靈寳无量度人上經大法卷之二十三
