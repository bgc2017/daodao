










靈寳无量度人上經大法卷之十二金二
混元玉劄品下
六甲武罡炁符
▲(甲子護我身)▲(甲戍保我形)▲(甲申固我命)▲(甲午守我魂)
▲(甲辰振我靈)▲(甲寅育我真)

(六轉云天地日月星辰敕)

右日吞六字召武罡炁
祝曰

甲子王文卿從官十八人符吏天季神將執
明玉女月光旬吏隂阿君
甲戍展子江從官十四人符吏天隂神將穹
隆玉女登姑旬吏張不臨
甲申扈文長從官十六人符吏天行神將監
兵玉女開明旬吏陳子思
甲午衛上卿從官十八人符吏天償神將靈
光玉女漢旬吏杜除君
甲辰孟飛卿從官十四人符吏天雄神將天
禽玉女嬰臺旬吏公孫大君

甲寅明文章從官十六人符吏天望神將孟
章玉女登之旬吏徐君望吾今行符君等爲
直日爲吾走使頭戴繡帽正入無門急急如
律令
右法六甲絶早吞符畢往其方六十歩内
十歩外取本方向木頭或枝葉亦得右手
取木左手折一半在地一半左手中指節
握其落在地草不得著歸入室西方存本
甲神將玉女立呪曰
六甲九張天圎地方四方五行青赤白黄

太乙爲師日月爲光禹爲治道蚩尤辟兵
青龍俠轂白虎衛𠑽熒惑前引辟除不祥
北斗誅伐除凶去殃五神導我周遊八方
洞梘元礙徹見八方當我者死背我者亡
惡我之者返受其殃急急如律令
右面方鼻引炁入於腎中日存出從衛夜
存入腎中一旬一易凡六甲如春呪曰
春甲在天上應天玄輕清附炁黄道金元
夏甲在寅散滿奎直靈圖大厦八方之力
秋甲在地下應九泉生成之炁助我三田

冬甲在陽炁𠑽斗牛周天列宿助我田苗
右法於六甲早晨面甲方先搯五嶽訣念
魁罡乹元天真三呪隨甲方吸炁一口滿
口漱咽三十六漱分三口咽直至丹田然
後叩齒三十六通面甲方坐長舒二足二
手倒又手合安於頭上直伸臂鶴啄三度
摇動二關一十八遭平分頂水如納波浪
納至臍下咽炁一口然後取符安舌上呪
如前以津咽下即止行一甲金精自固二
甲經絡流通三甲金精凝結如紅玉四甲

百神守固五甲五神守護六甲丹田結寳
自後方可起藏如犯嗜欲前功頓棄
六丁柔和炁符
▲(丁丑延我夀)▲(丁亥拘我魂)▲(丁酉制我𩲸)𩴑(丁巳度我厄)
𩲙(丁卯消我難)▲(丁未却我災)
(六轉云隂炁雲雷電雨)

右日吞六字召柔和炁
祝曰
丁卯玉女文伯仁髙丁丑玉女文髙仁貴

丁亥玉女文通仁敬丁酉玉女文卿仁恭
丁未玉女文質仁和丁巳玉女巨卿仁逹
能知六丁岀入杳冥亦无所畏亦无所驚
千年保守萬年不傾天地同休劫劫長生
急急如律令
右於六丁日絶早吞符了念呪取本方炁
吹身往本方行六十歩内十二歩外
其淨草左手取草右手折草勿返顧回
歸入室放草於本方存爲玉女形狀上香
祝曰

恭然寳香上聞六丁先師有約授我神方
拜奉羙香鹿脯蜜湯安期大棗細核多穰
天之緑蟻香熟瓊漿酥餅淨果燈燭熒煌
等心稽首請召神王願我師友命如金剛
延夀益算長樂无央合家大小願獲吉昌
髙而不危鬼毒消亡凶邪魍魉逺去他方
寃家嫉妬伏匿潜藏所求者得萬事吉昌
洞見神鬼无隱毫芒通靈通聖耳聰目光
今日召請願乞降祥急急如律令
右法取六丁方炁如丁卯則九炁並入腎

夜存在腎白日存出隨行毎月𥘉六日夜
依前念魁罡乾元天真三呪呪朱念五嶽
呪吹紙書六丁諱剪作三段上旬服上二
字中旬服中二字下旬服下二字於六日
安牀頭邊并呪水至五更𥘉即起披衣坐
面丁旬方取上二字以水送下念其諱不
計徧數直至𥘉有人門外行聞其聲音嗽
便望聲音豦吸其氣咽之存二丁入心中
後至二六依前行之俟三旬畢凡有投詞
陳乞治邪救患即上香安狀於面前面丁

念諱吸炁吹狀又念諱吸炁吹來人又念
諱吸炁咽存六丁神在心吸來人炁一口
存於心中定神息慮良久待心中起一念
爲祟之鬼有无多少及病狀一一言之皆
中其情實切不可雜念邪慮及第二念即
便不是若預疑惑即不中不實也戒之戒
之
四直陽神所主之炁符

(俱魯直嚧眚直詵李直年天道月人道日地道)


(瑞夷直時仙道)

(四轉云烏輪荼又)

四直隂神所主之炁符

(旭斯直年)(晨濫直月)(馥淵蜒渺直日直時)

(四轉云唵夜荼俱叉)


右二符並輪八卦訣甲陽卦丁隂卦取北
方炁吹而成呪曰
樞璇機權陽堯衡文四直使者直日功曹
年神月將時直主者有事來報急事來呈
急急如律令
右面太𡻕方吞符存四直使者(陽日紅黄隂日青紫)
交脚幞頭繡抹額立於四方呪曰
崔盧鄧竇急急送言來四直李魏急急送言
來
右一炁念百徧叩齒四通存四神侍從呪

曰
敕四直使者直日功曹待我使汝上天爲吾
俓往天曹待吾使汝入地爲吾俓往地府待
我使汝入水爲吾俓往水府速去速去不得
久停常侍吾側衛吾身形急急如律令
右於太𡻕日書此八字佩之右肘後早晨
燒香了吞服符仍須帶之肘後夜間取下
早間佩之須吸符炁吹身晚間卧時吸身
上吹符
五司祕諱符

孟章(延生固精)監兵(注禄固靈)凌光(保命固神)執明(守體存真)
穹隆(煉形鎮心)

(五轉云金木水火亡)

右搯五行訣本炁而成符
三將軍祕諱符
唐宏(上部三田暢)葛雍(中部八景分)周武(下部九陽靈)

(三轉云玄元始)


右搯中指上中下三節
三塗玉諱符
興生(太霞扶桑乾人塗)獨𨽻(下鎮鄷都坤地塗)可韓(韓君丈人)
(度人不死中指中文灭塗)

(三轉)


右取三天炁鼻引入兆口中閉炁書成吹
呵各三

呪曰
興生轉獨𨽻遷可韓明功都成切
角正聚魂攝
右毎日面天門念呪吞符畢搯三塗五苦
印取西北炁三口入頂中西南三口入脾
中東北炁三口入丹田中
五帝玉諱符
紅杏(太華木司九炁元君)墨黑(衡霍火官三炁元君)磨真(金華金主)
(七炁元君)襪臘(恒山水帝五炁元君)靈寳(嵩山土帝一炁元君)


(五轉逐方訣炁書成)

呪曰
東方青帝青精太山南方赤帝丹靈霍山
中央黄帝中山嵩髙西方白帝白石華山
北方黒帝玄滋恒山五方五帝各降真炁
服食五石以𥙷真炁百脉流通長生乆視
右凡遇金木水火土日念本方呪二句靣
方存五色炁各依方所住存帝并侍從按

五方取炁服之是五方九色之類是也須

於丑後行次可行五方洞視
雷神祕諱
▲(嘔)▲(嘻)▲(微)▲(咁)▲(嗶)▲(唎)▲(吒)▲(嚙)
▲(▲)▲(唵)▲(臨)

十一轉再呪玄字呪

右辰訣云雷一雷二雷三雷四雷五局在
子上爲訣候書成以巽炁吹之
服符呪曰

玄玉内妃隂陽合配三師紀律四聖分銳
六甲陽神六丁隂吏四直元君五司都帥
三塗五嶽鎮輿坤地巽震雷震隂陽拘制
兊乹施光坎离交位下辟鬼門滌垢除穢
飛昇仙家獨歩无畏元亨利真逆順神炁
受持玉札式
凡受此法須預修於元旦之日先期齋沐
揀一淨室面北安几案書諸隱諱再拜畢
收入淨器中作三五處安列黙記勿令差
互

甲子日取三天隱諱天地玉字三真内諱上
帝内諱服之
甲寅日取七曜南北二斗三台中斗内諱服
之
甲辰日取三皇内諱三將軍二始三師隱諱
服之
甲午日取六甲六丁四直功曹内諱服之
甲申日取神虎神吏玄女内妃天人内諱服
之
甲戍日取雷神内諱服之

服符之法
設香爐劒盂鐘子各一就寢至丑寅時自
起明燭漱盥次汲井水一盂於
聖前然後取符安排案上分記了退身出
戸雙手玉清訣歩斗至案前春夏自魁口
歩至魒秋冬自斗魒歩至魁上香望天門
三拜黙表一通魂於爐中再拜雙手玉清
訣面北呪水依前行持
黙表
大明年月日具位臣某稽首再拜上

言伏念臣生居下土周旋塵世宿契有幸佩
叅法籙叨奉
大道玄恩濫司三洞清職本願佐天行化助
國救民誓當祈恩請福謝過消災救度存亡
剪邪立正元元之心不敢少替臣中謝重念臣
雖誠遵守天規動意未合真理罔致洞達幽
微不能神通妙應蓋緑臣凡軀穢質胎尸肉
人豈得洞徹於天界况亦難見於鬼神罕使
邪魔皈正鮮功及物况有目如盲有耳如聾
先蒙師資付授混元玉札三皇内文聖真内

諱洞徹神文令臣受持臣今採擇吉日自此
長齋依法吞服内滌心垢外錬目精所欲洞
見於三界所乞徹視於鬼神伏望
祖師本師真師上帝至尊三寳真聖玉陛下不
以冒瀆賜臣天恩至願特降正真生炁大道
慧光三寳法澤六通神慧妙化真光入臣身
中内除心境塵障外去二目穢氛煉消百神
隂翳開通臓腑光明蠲釋罪業障厄斷除結
節胞根摧伏魔試萬真恊從臣吞服内諱之
後坐觀三界立照萬方洞見仙真徹視鬼神

暗知未兆明覩天文永脱八難三災解釋千
殃九厄所向吉利陳願宣通大道興行群生
信向誓願生生世世濟生度死降伏妖魔萬
劫千載之中永爲三寳弟子如蒙玄景報應
不敢泄漏一言半句天機謹伏地拜上心表
一通上徹俓詣
三天門下乞隨香烟傳逹奏御
大道三寳上帝至尊几前臣無任祈
天望恩激切屏營之至臣稽首再拜以聞
上香祝白

維年月日具法位臣姓某請願于天謹上啓
三清上聖玉皇上帝紫微大帝日月五星南
辰北斗三台星辰三天上真四聖元帥五嶽
五帝七辰内妃南昌丈人六丁神君六甲神
君雷神雨部神虎大聖使者四直功曹四直
神將洞觀神將徹視童子臣今謹依
靈寳大法混元玉札上清隱文毎遇六甲之
日吞服上真内諱隱名玉字齋戒吞服所祈
洞視洞觀神真役使仙靈追魂攝魄伏望
聖慈不以瀆犯之責許以服食名諱玉符今

者伏遇甲子之日謹服上真内諱賜以道炁
法眼洞視百靈役使千真左呼六甲右召六
丁坐致行廚預知未然身生水火變化無方
臣無任祈
天望聖之至(祝畢再拜)
六丁訣
内註六丁訣曰於六丁日午時書以黄素丹
篆六丁真諱(從本諱六守毎二字一符)面當旬之方爲首
以次從之各吸炁布之爲三符於此夜丑初
巳屬七日也披衣面丁方取一符圓而托之

呪其名以水吞之候其時有人初作聲速急
望方吸炁六口咽之至中七下七日同功及
三旬足凡有一切事面向祝名吸炁咽之瞑
目少時神告知心意所啓皆是未來之事一
一應也
六甲訣
外直六甲訣曰於六甲日卯時以白素朱書
六甲名面向方吞以西流或不見三光井水
訖𩀱手握固端坐鳴天鼔三十六通叩齒二
十四下兩手相叉鶴啄六度揺轉二關九次

手分頂水心存丹田有日光赫赫一身洞然
如火内外通赤祝名三十六度吸炁吹身常
存六神侍之六甲足日未然之事夢中告請
六甲常侍其身久久可見役召任意凡小末
妖魔作過用朱書同金錢火化其邪立被六
將軍遣出海中夢中異其報六丁訣凡見有
邪鬼纒惑之者心念一徧閉目良久六丁告
於心神意中所出言語皆是鬼邪作禍之由
至於服色人數一一皆合其驗
功曹訣

法應是毒物所傷及癰腫丹瘤五臓大小之
疾書於疾所或内吞外貼不過三字即安
三天諱訣
通章合契訣曰於毎年歳除日預前一日沐
浴更淨衣至來日平且於宻室中端坐面天
門持誦三天隱諱霐▲▲使至十二時足三
十萬徧至來日不語一日自此之後應章表
詞奏念法一徧東方炁吹文字上致通逹自
有曉報
右法於晦日誦十萬徧奏章立達三天報

應俓下凡世
三天真諱訣
危厄救護訣曰八莭日清齋於戍末亥初入
靖坐持念三天真諱防中袁丘徳累及十萬
徧毎遇虎狼毒物閉炁七息念三十二徧萬
毒潜消不敢爲害
右法於朔日誦一萬徧三日外應一切災
厄自散黙念三十二徧其災厄自解
五嶽訣
五嶽持身訣曰於立春後九日立夏後三日

立秋後七日立冬後五日四季土旺一日後
面遂方於子午卯酉寅申己亥時叩齒如方
數存東嶽君引四嶽君官吏面前搯五嶽訣
祝諱吸五方炁咽之一年功足遇求事或恐
懼急厄謁貴人入山度水先扣齒五通祝名
吸五方炁咽又吹身又布方即脫厄所向元
吉如願
五嶽三塗訣
左手震紅杏東嶽中指離墨黒南嶽四指兌
磨真西嶽中指根坎襪臘北嶽中指中文靈

寳中嶽中指中可韓天塗坤文獨隸地塗巽
文興生人塗
五嶽三塗印以左右手三小指第四指仰
手相又各以二指左右互勾二小指以左
右手第二指各勾左右手第四指直其左
右二中指以大指各搯中指中文
五嶽安鎮符
五嶽諱安五方人塗東南天塗西北
地塗西南都功東北
總書成也應一切凶怪精妖壇席廟貌伏

連惡地水魅蛟螭書於大石上沉之或埋
不一百日天雷震毁朱書符文搯五嶽三
塗訣取五嶽三塗炁吹之
斗諱訣
洞明萬慧訣曰於五月五日朱書北斗諱不
計其數以朱蠟圓之置青竹筒中重紙封固
安雞巢抱栖中俟成取之服一日誦萬言洞
明智慧通神日誦萬言不忘
右法朱書黄素黄蠟和爲七元一日一服
清心淨水吞下七七日之外智慧自明誦

萬言開口不忘
南斗諱
右法朱書黄上吞佩治百病


靈寳无量度人上經大法卷之十二




