










靈寳无量度人上經大法卷之十四金四
　洞視神真品
　　　上香發爐(存思如儀/搯上帝訣)
无上三天玄元始三炁太上老君召出臣身
中(移訣在中指根循二指/根歷上二指甲下搯之)三五功曹左右官
使者左右捧香驛龍騎吏侍香金童傳言散
花玉女五帝直符直日香官各三十六人出
(彈訣出再皈上帝/訣以中指壓定)急上關啓
无上三天虚无自然至真玉帝臣今正爾入
靖燒香今日今時專於壇内行持通目洞視

降真召靈所有密意具載表文願得十方正
真生炁下降流入臣等身中令臣所啓速達
俓御
至真无極大道三清上帝昊天玉皇上帝御前
　　　再拜長跪黙奏表
某年太𡻕某甲子月朔日具法位臣稽首再
拜
上言伏念臣生居下土周旋塵世罪重業深
甘沉鬼道无功贖罪惟待典刑爰因道泰時
清宿契有𦍒佩參法籙玄盟寳經叨奉

大道玄恩濫司三洞清職仰荷更生之澤欲
遂枯朽之榮早夜感激憂惶恨无𥙷報萬一
誓願佐天行化助國救民志當謝過祈恩禳
災請福剪邪立正超度幽魂元元之心不敢
懈怠少禆洪化用謝積愆臣誠惶誠恐頓首
稽首重念臣雖虔誠心志願力守天規恐因
動止行藏未合真理不能動達幽顯罔致妙
用神通臣實以胎生穢質塵漏尸居積隂熾
盛於百骸冲和弗𠑽於四體遂致目光𧇊减
視物昬蒙况亦難見於鬼神豈得洞徹於三

界難使邪魔歸正行化立功况有目如盲有
耳如塞先蒙度師某人付授混元玉札并採
集三皇真諱靈真内名洞視神文臣當修行
今來謹擇吉日自此長齋依式吞服臣欲内
滌心垢外鍊目精意者欲洞見於鬼神乞徹
視於三界伏望
祖師玉清上帝
宗師上清上帝
真師太清大帝
聖師昊天玉皇上帝

玄師東極青玄大帝
靈寳經師真君
靈寳籍師真君
靈寳度師真君
靈寳諸師天君
三天上聖髙真玉陛下乞垂
聖造俯鑒塵心不以冒瀆賜臣天恩恭望允
聽臣言特降百千萬重道炁十方正真坐炁
混合大道慧光三寳聖力六通神慧妙化真
光入臣身中蕩除心境塵垢洗去二目穢氛

開通臟腑光明赦宥罪犯業障胞元散滯結
節開通摧伏衆魔萬真侍衛臣今吞服内諱
之後坐觀三界立照萬方洞見幽冥徹視鬼
神暗知未兆明覩天文永脫八難三災解釋
千殃九厄所向吉利陳願宣通大道興行群
生信向誓願生生世世濟生度死降伏妖魔
萬劫千運之中永爲三寳弟子如蒙玄景報
應不敢泄漏一言半句天機謹伏地拜上心
表一通上徹俓詣
三天門下乞隨香煙傳達奏御

大道三寳上帝至尊几前臣无任祈恩望
聖激切屏營之至臣某稽首再拜以聞
　　　復爐
香官使者左右龍虎君侍香諸靈官當令臣
拜表之所自然生金液丹碧芝英百靈衆真
交會在此香火爐前當令臣所行洞視通真
達靈十方仙童玉女接侍香煙傳臣所啓之
表俓詣
至真无極大道三清上聖昊天玉皇大帝御前
　　　再拜出靖入局行持

　焚香叩齒二十四通集神依前歩斗兩手
　搯玉清訣次念隠諱霐▲▲召三炁以鼻
　引三十二過面乹方目篆三天真形符吸
　入三宫化作三清在於三宫乘二炁而出
　住立前後次思已身化作神公之狀頂玉
　清金碧鵰蟬冠衣絳霞飛羽袍大帶朱履
　坐三色雲炁之中右手擲七斗因成紫微
　印左手擲三火因搯玉清訣次念三十二
　天通靈祕旨呪曰
太皇黄曽天帝鬱繿玉明至太極平育賈奕

天帝大擇法門三十二天三十二帝諸天隱
諱至列言上清急急如
元始天尊敕太上道君律令
　　　再上香念
紅杏卯墨黒丑磨真兌襪臈离靈寳(中指/中)
　實搯定左手托水盂右手持水罐傾水於
　水盂内念通神北魁水呪一傾水念一呪
　想水内有靈字七傾七呪向天吸北炁吹
　入水中呪曰
太上老君神聖法九天玄女順聖法魁罡靈

魁罡聖逢著邪炁必須應敕攝
　次將二手玉清訣拱手當心覷定水
乾元亨利貞日月與吾并吾亦非飢渴頼得
神水清五行之炁六甲之精靈水入五臟耳
目口光明萬邪自歸正壽與天地齡神仙同
羽化洞視見上清急急如律令
　　　又呪曰
乾元亨利貞日月與吾并吾亦非飢渇願得
神水清金木水火土五行之數六甲之精三
真天倉濁炁常盈黄父赤子守中无傾急急

如律今
　右黙念七徧取西北炁呵入水中次將兩
　手玉清訣叉腰黙念太一水呪想太陽火
　輪自東方倐忽而來入於水内運轉大赫
　光明照耀一室次念太一天真呪曰
謹請太一天真太𥘉天真真仙真人上應軋
位六丁佐神▲▲▲▲𩴑𩲙六甲佑軍▲▲
▲▲▲▲爲吾上受天心普救萬靈太一靈
呪南方火輪除邪治病洞見萬靈耿水敕攝
　黙呪七徧取南方赤炁呵入水中次兩手

　玉清訣拱手於心前服炁呪曰
弟子一年三度受炁受天炁
　仰首向乾方取之應于華頂先咽一口吸
　一口吞之想纒絡五臟周滿一身次吸天
　炁一口吹水中又吸炁一口吹鏡中
地炁
　俯首向坤方向下取之應于足底如前吸
　咽及吹水鏡中
日炁
　看甚時是其方五色絳炁應于左目如前

　吸咽及吹水鏡中
月炁
　看甚時月在何方銀色炁應于右目如前
　吸咽及吹水鏡中
五星之炁
　向五方取之内應五臟各依方取五色炁
　如前吸咽及吹水鏡
三皇之炁
　子方取青玄炁甲方取黄炁寅方取玄炁
　内應三田吸咽吹鏡内及水中如前法

南斗尊神之炁
　南方赤炁内應于心如前吸咽吹水鏡中
北斗九皇真炁
　隨方取五色炁應身之腎又應身之右手
　右肘右肩心宫左肩左肘左手如前吸咽
　吹水鏡
三台真星之炁
　在斗頭黄白青三炁内應於肺如前吸咽
　吹水鏡
二十八宿之炁

　但看官曆此日何宿直日角宿直日其日
　乙丑即於丑方取角星如是周而復始如
　前吸咽吹水鏡
神虎七隂正炁
　斗隂取之想黒炁内應于腎之中如前吸
　咽吹水鏡
三天三真内炁
　西北方乾位青黄白三炁應身之頂三宫
　如前吸咽吹水鏡
三師度我神炁

　五方内應于心如前吸咽吹水鏡
五嶽持身妙炁
　五方五色之炁内應五臟如前吸咽吹水
　鏡
三塗總司之炁
　子午乾位黒紅炁應腎之中膀胱之後如
　前吹咽吹水鏡
六丁柔和之炁
　隨丁旬取之如前吸咽吹水鏡中丁卯旬
　應肝青炁丁丑旬應腎黒炁丁亥旬應腎

　黒炁丁酉旬應肺白炁丁未旬應心紅炁
　丁巳旬應心紅炁
六甲武罡之炁
　隨甲旬取之如前吸咽吹水鏡中甲子旬
　應肝歸腎甲戍旬應肝歸脾甲申旬應肝
　歸肺甲午旬應肝歸心甲辰旬應肝歸脾
　甲寅旬應肝歸肝
太乙神變之炁
　隨日之方子日存子隨各方色吸咽吹水
　鏡

雲雷風雨電炁
　巽方取青炁淡紅之色歸于五臟如前吸
　咽吹水鏡
四直所主之炁
　子午卯酉之方玄紅青白之炁歸腎心肝
　肺中如前吸咽吹水鏡
九天玄女之炁
　子方玄炁内應於腎如前吸咽吹水鏡
太玄北帝煞炁
　子方黒炁内應於腎如前吸咽吹水鏡

上清火罡禁炁
　乾方紅炁内應於心如前吸咽吹水鏡
天不能蓋我地不能載我衝我者死撞我者
亡急急如律令
　服炁後自前念三徧取十方炁吹入水中
　及鏡内次將兩手自中指中文移下輪十
　二辰念前玉札一百字再搯定中指中文
　十方炁呵入水中即將右手玉札傾於左
　手内抛於口中以所呪水吞下再呷水一
　口右手仗劒即望東北噀水喝攝一聲再

　吸東北炁一口吹於水中兩手放訣入水
　中次出斗右手托水玉清訣念青玄天尊
　通目呪水呪曰
青童靈明神光圓明
　念四十九徧取東炁吹入水中再念青玄
　神水呪曰
謹請青玄靈應真童升降玄命急急如
青玄天尊敕
　念九徧取東方青炁吹入水中將水洗兩
　目再上香念三天隠諱三十徧以鼻引青

　炁從頂入於上田次念隠諱三十徧以鼻
　引黄炁從頂與青炁混合入於中田次念
　隠諱三十徧以鼻引白炁從頂而入於絳
　宫與靑黄混合入於下田存炁上下升降
　周流一體復納於下田
　　　洞視神真作用
　凡靜室洞視先於靜室中排列洞視仙曹
　於左序自已立右序仍用几案香與淨水
　右邊案上安紙鏡須闊九寸以上者鏡下
　安淨水一器毎日三次換三捻上香兩手

　搯中指中節用中指就空書玉清召印真
　形符
重疊寫日月字鬱貞離結貞坎
魁𩲃𩵄䰢魓𩳐魒七轉直寫天地字
　　　日鬱貞離月結貞坎魁至魒






　　　次念五帝呪
紅杏墨黒磨真襪臈靈寳
　右吸五方炁閉定以左手印訣挑於鏡上
　再搯定本訣念召仙曹呪
吾奉行洞視本靖官君將吏赴鏡見形一如
律令
　　　再呪曰
玉清寳司總攝真靈開通眼目洞視鬼神
真靈下降顯現真形急急如律令
謹請金闕上相大司命東極青華帝君太一

救苦青玄老君天尊太一救苦度厄天尊青
玄靈應真童君洞視神君左神虎徹視大神
右神虎洞視童君三天承受玉女上奏靈官
十天承受玉女上奏靈官太一上奏靈官五
帝上奏靈官洞觀玉女遥觀玉女譯符寳記
仙官主雲篆天文仙官辨魔玉女等衆伏乞
降臨壇所與臣通目洞視
　　　再上香念總章大呪
髙上之天(全呪見洞/視降召品)
　兩手玉清訣再叩齒九通祝曰

上啓通目洞視仙曹等衆與臣通目疾速於
鏡中分明現上
　又叩齒九通即念第一通光靈寳玉鑑大
　明神呪曰
紅杏墨黒磨真襪臈靈寳興生轉獨𨽻遷可
韓明功都成切角正聚魂攝
　取天地人三塗炁吹鏡上再呪曰
功都聚魂招八方捷疾使者天神地祇萬靈
同歸合天地敕攝合明天帝日(連念/三聲)速露速
露㗭哩㗭哩㗭哩嵌落嵌落嵌落速來速來

速來
　取五方炁吹鏡上又念呪一徧取五方炁
　及鬼門炁吹鏡上又呪一徧吸巽炁又呪
　一徧吸天門炁並吹鏡内次念八方召真
　呪
謹請乾坎艮震巽离坤兌八卦八史大神催
促八方天神地祇於吾鏡中見形
　右手玉清訣第二指於鏡上自乾方起點
　八點八方炁吹之召靈入鏡呪曰
天地升降二炁氤氲隂陽二炁日月合明

吾今敕召洞視靈神天上天下隂陽神明
隨吾寳鏡立見真形
　取東南炁西北炁各一口吹照謂之上玄
　炁次念切鏡視天神呪
吾從何所能切鏡視天神隂陽和合順
帝敕差飛神奉行靈寳照烏東赤帝神
攝力不可聞三台並歸鏡日月動意靈
局中諸靈官隨意速見形
取南炁吹再念紫極呪
　弟子臣某謹奏請

无上紫極大羅元始天尊太上道君太上老
君玄中大法師左玄真人右玄真人聞弟子
啓請開金精動玉戸照見天上地下人間无
量无邊百萬攝入光中疾速見形
　取東南炁吹之次念移景通光神呪
神光神光照徧八方上通日月下徹寒郷
東西南北普照萬邦天神真仙景物山川
江海河源鬼物幽淵三光所照无處隠藏
神光鏡攝无隔毫芒急急如
上清三景敕

元始道君律令敕
　右呪存日東月西斗北念呪一徧
召日光童子月光童子星光童子洞陽童子
開明童子運三光玄斗日月之精六通神光
照徹十方三界萬景千真移入鏡中現形占
人卜物未來未兆通神應靈敕召本司通目
仙曹等衆與臣通目疾速於鏡中見形
　熟視鏡中或見雲炁如香烟或五色金銀
　點如雨如見此象七日之後漸見如或耳
　聽得人言語或見髣髴神真面貌或如紙

　上砑出似印文或有真仙降跡或聞異香
　不過一月神靈見形若遇鏡中有此景即
　用後天地降炁呪
天地降炁日月合明照天上地下靈神於吾
鏡中見形急急如律令
　取天地炁吹鏡中然後定目看鏡如認繡
　針眼但聚精會神於鏡中看之𥘉如香烟
　雲霧𦋇鏡數日後見五色金星亂點恍目
　又數日見雲炁人影往還又數日見五色
　雲炁來往天真漸漸出現念天地合炁呪

　曰
天地合炁日月合明謹召降真炁疾速於鏡
中見形
　右念呪三徧畢謹召降真符見形謹請召
　靈符見形召靈符見次召王童見形陽日
　金童隂日玉童玉童見形次召玉女見形
　次召當旬玉女見形次後方可隨意召見
　次第鏡中見形次第入紙鏡中見得分明
　次第於地上次通語至此當謹節行持仍
　於聖前供養降真召靈符毎遇朔望以香

　果祭之
　　　召百靈天地合炁呪
天地合炁日月合明天下某事(如照鬼神即/言靈𡨚鬼靈)
於鏡中疾速見形
　　　移景通光呪
天地降炁日月合明照天下神靈於某處見
形
　雙手玉清訣取天地炁吹所在畢云降真
　符見形次第用之如未甚分明再用呪水
　洗目諦觀呪曰

青童靈明神光圓明
　右法念九徧取東方炁吹入前呪水中洗
　目九過又呪水洗耳九過呪曰
謹請青玄靈應真童升降元命急急如
青玄天尊敕
　右法面東密呪八十一徧取東炁吹入水
　　中左手搯玉清訣右手搯中指中文以右
手中指洗目各二十一過拭乾次念天地
　降炁呪催緊搯訣目於鏡中諦觀次第召
　見隨意驅分行持三七日後如不見形謹

　節逐日用功次第用七催大呪
　　七催節次
　　　第一催呪
雲篆太虚浩劫之𥘉乍遐乍邇或沉或浮
五方徘徊一丈之餘天真皇人按筆以書
元始下降真文乃敷先演洞章次書靈符
昭昭其有冥冥其无沉滯自能痊塵勞溺可浮
幽明將沉没由是升仙都我今開雙目洞視見虚无
天書長一丈見形如細書急急如
靈寳天尊天心敕

　　　第二催呪
開明三景是爲天根至无文不度无文不生
急急如
元始律令敕
　　　通目真符
天目大神地目神君百眼魔王洞觀天尊
照徹八方上見三清八十一壘深見微塵
鬼神兵吏見吾見形急急如
玉清律令敕




　　　第三催呪
日出東方照見八方萬物見形天書金光
使我徹視上合天罡妖邪鬼炁逺去他方
急急如律令
　　　洞視催符

　　　(開閉/留塞)(日君/呪)(月君/呪)


　耳靈耳靈耳聖耳聖要觀聽得分明急急
　如律令



　右自明宇脚轉念呪十徧止出筆向上朱
　書
　　　第四催法
左洞視童君右洞視玉女通目大神混合真
炁灌我目睛徹視萬里洞見萬靈急急如律

令
　右法向南托水念呪九徧吹入水中洗耳
　目
　　　洞視催符

　　(上清上帝/徹視將軍)(開明/童子)(玉清/上帝)

　　(徹視/神君)(開光/童子)(太清太帝收/神上明君)

　　　(五藏/逺尋)(右九轉念眼神英雲/嬌翩翩玉音玲玲徹)


　(視萬/靈)(左九轉念二目光明如日月赫/若天烕放流星忽若三晨神運)
　珠洞觀天關謁帝庭




　朱書一道吞服一道洗目了點水一二滴
　目眥中
　　　第五催法
太一祕呪廵腔運魂五頓皈神攝

　右法念七徧取北炁一口使下脣自反吹
　炁於面上其神變有大神通
　　　催符呪曰
心中神丹元君長三寸廣七分着朱衣繫絳
裙乘威徳顯至靈通造化達至真住心中莫
離心外有急速疾來告人急急如律令
　念呪七徧上清訣北炁吹之又念三十徧
　吞服









　右上清訣北炁吹
　　　呪曰
靈寳天尊敕處分天王神王龍王鬼王衛護
吾意應變无方急急如律令

　　　第六催法

　　(左神虎/大聖)(右神虎/大將)(神虎玉女/蔣仁貴)

　　(神虎使者侯/迪魏逵張信)(劉恙急▲▲/付身來▲▲)


　▲▲▲


　　　望東北立執符祝曰

神虎戟飛運招摇一綂隨
　　　再呪曰
神虎大聖敕十方精光都一吸
　念青玄天尊通目呪水洗目
　　　第七催法
　先念三十二天帝諱至列言上清次服三
　十二天玉字搯玉清訣
　欲服玉字先存元始天尊在泥丸官念大
　𣑽隠語一徧存天尊入心中又念一徧存
　天尊分明了在丹田中左青龍右白虎上

　赤下白中黄天尊入下田乘五色獅子之
　上又念一徧了吞玉字入丹田中存紅色
　了呪曰
无上玄元(存道君/對坐)太上道君召出臣身中三
五功曹左右官使者侍香金童傳言玉女五
帝直符直日香官各三十二人關啓所言今
日吉慶長齋修行靈寳大法洞視萬靈徹視
神鬼願所啓上達
三十二天元始上帝至尊几前
　畢服吞玉字存呪中一切神靈入丹田侍

　天尊左右同升入泥丸神即自出在鏡中
　看之
　再念三十二天三十二帝諸天隠諱至列
　言上清急急如
　元始天尊金口敕
　觀畢却存諸神自目中入泥丸
　　　洞視洗耳符





　　　洞視洗目符




　通耳目神符燈下硃書置淨水盂中洗目
　夜即見一切鬼神洗耳聞鬼神言語之聲
　若不以此符洗耳目即行諸符難驗即不
　得見鬼神此符妙不可言呪曰

天是吾父地是吾母日是吾兄月是吾姊
太一是吾朋友一切鬼神是吾所使吾今洞視
隨吾所敕急急如律令
　　　洞視催法
青童奉命降敕與臣急急速與臣通神徹視
占人卜物應靈攝
　面東存青童持黄敕下入水中九呪九吹
　　　又催法
　存左目中有一人如帝王狀著青衣右目
　中有一人若妃后著青衣存目中立呪曰

青帝王母神光徹視外見萬神内觀臓腑
　祝了看之分明存入二乳中
　　　又催法
　毎日吞服三十二天玉字早晚誦黄庭經
　一卷更於淨室中以兩手捻眼四周各令
　圓光出九次呪曰
圓光分散絳青紫雲三炁徘徊保爾眼根
徹視百靈洞觀萬神目中童子明視賢真
若有通靈同遊上清急急如律令
　呪畢次手心熨眼

　　　式訣
入局(謂定息/入室)坐(謂自/已坐)案几(面前/者)鏡(於壇上懸/鏡面前水)
陽神在鏡隂神在水靈寳真人仰某神於此
速見形
　　　靈寳大法宗師
靈寳承虚真君田筠靈寳真人陸上真上清
妙行真人
　　　局内召真榜(須親/寫)
靈寳洞視局榜
　今請法中籙内應干仙曹仙官靈宫金童

　玉女功曹將軍使者吏兵一切真宰候本
　司朝真罷列職排立於此淨室中聽候召
　請一一分明見形一如
真司法令
　用一牌兩面寫今日入局今日不入局洞
　視畢即叩齒九通復官呪曰
向來所召官吏復還所治後召即到一如故
事
　毎日早晨及晚下兩次入室行持洞視
　　　洞視集神

　東向平坐左手戌文叩齒二十四通黙啓
心神崔宣意神楊徳興速召集身中三部八
景二十四神五臓六腑四支九竅千二百形
影萬二千精光三萬六千毫竅等神並集身
中无令散亂次叩齒黙念曰
大靈九宫太一守房百神叅位魂𩲸和同
長生久視塞滅邪凶急急如上清律令
　如洞視鬼神懼即用此
　右法齋戒吞服克日成真周而復始可以
　役使仙靈充務清淨靈寳之道有三上則

　有帝一廻風之道付之於王宸中有中理
　五炁混合之法付於五帝下有十轉回靈
　之文付之於諸真三品之外緒餘之者以
　濟生度死爲功以招真致靈爲法夫學上
　道希慕神仙者莫不始於斯焉



靈寳无量度人上經大法卷之十四

