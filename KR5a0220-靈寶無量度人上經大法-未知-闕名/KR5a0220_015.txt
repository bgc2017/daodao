










靈寳无量度人上經大法卷之十五金五
靈寳洞視品
洞視内行
收神後右生上三十六息
納息先陽日左生二十四息






靈神先隂日右減二十四息
現形後左下生三十六息
陽日先三十六息成一爻爲乾後二十四息
成一爻變成坤卦
隂日先二十四息成一爻爲坤後三十六息
成一爻變成乾卦
兆毎日吞服玉札畢端坐調息收神炁海
納息丹田存臂中有真炁如紅絲狀在丹
田中書中篇内四字畢用火候養以鼻引
天上青炁入臍下畫成一陽爻如丹砂色

排於氣海中六次引青炁成六陽爻次以
鼻引天上黄炁入炁海晝成一隂爻再引
天上黄炁六次通爲六隂爻即止鼻引炁
時微微心暗數之陽日九息隂日六息不
可太麤引炁炁下不可咽亦依送入六爻
畢陽日左轉四十九隂日右轉三十六於
炁海中使炁調和轉畢叩齒九通止如有
氛泄下氣任其自然不可抑止
洞視催法呪曰
王母仙苽攝王母仙桃攝王母真炁降我今

服仙苽令我到東家我今服仙桃令我到瓊
瑶得見東王父王父敕青童青童降我敕王
母降真炁令我知吉凶令我得洞視徹見諸
鬼神變化無凝滯王父真炁攝王母真炁攝
精思法
東王父五色衣絳冠名無爲字君解左有王
喬右有赤松子居日中號君阿名伏羲萬神
之祖萬炁之先
西王母五色雲髻名自然字君思左有圓光
玉女右有太隂玉女太虚元炁之祖萬炁之

先
右當常行之
請官通目法
重請弱水玉女千四百人衣白衣爲臣通達
神影知萬里吉凶
次存定中五色童子千乘萬騎喜相而入
目中次呪曰
左目童子名飛靈右目童子名晨嬰赫若天
威放流星朗覩無窮徹玉清急急如律令
右毎存童子叩齒九通念呪九徧吸青炁

嗽津三口入肝中以二手大指搯日君訣
抵目九過止
仙人洞視法
三日前齋沐至三更月正中不得不見月
也見月上香祝曰
臣某三元正日上啓
周將軍太隂君右晶水母三天真卿上清使
者光照六律神仙布光月后玄洞君照日君
太極蒙翳君上清三皇内真三天佐命真皇
五明君元皇領籍君臣不敢煞害妄傷願通

右目洞視見鬼神形狀隨法進入注大光眀
從目入腦從腦入目往來無礙悉得神仙臣
今受炁願得如意
念畢退後足丁罡前行三歩閉炁佇視月
光自鼻引月之光華炁極方咽之了即吐
炁手中揉洗左右目再呪曰
廻風混合法師降光童子攝
誦畢揉目誦呪六度即止受持後自當日
始常以器收露水凌晨洗目如無露以冰
霜雪皆可用凡用洞視之法搯本師訣轉

一帀却於本日辰搯住閉左目以右目視
之竚視不得瞬目不得見尸穢如避尸不
及若巳見即解之朱書符置水中洗目
洞視攝見法呪曰
天地日月照處萬神現形
先書道言二字念上呪次念魁𩲃𩵄䰢魓
𩳐魒左七轉便吸炁吹在手中揩眼至妙




如攝召亡魂即吹在紙帳及旛上
又法呪曰
左目神珠之池右目玉珠之池願乞神符神
水洗吾兩目令其清眀逺視萬里急急如律
令




呪曰

天開地迷問一知十問十知百神符入腹心
開意解耳目聰明急急如律令
符燒灰清水吞下訣東北炁
又洞視服玉字訣
入靖叩齒九通坐調息八十一息息匀存
元始上帝太上道君太上老君坐腎中央
神龜上王母丁甲侍衛心丹如日即依經
存身坐青黄白三色雲炁之中内外蓊鬰
上丹田青色中丹田黄色下丹田白色内
外如垣墻冥合身室存青龍從肝出立左

白虎從肺出立右朱雀從心出立前玄武
從腎出立後獅子六雙從後心出白鶴六
雙從頂出羅列左右光如虹蜺洞照十方
日月照明洞煥室内(存日月自兩目出光明照室)頂生
圎象光映十方(日月光自大權出二道上合圓如光色)次存
四方三十二天宫金樓玉殿在空中五色
雲内於宫内存天帝衮冕絳色儼然而坐
如此分明即自皇曽天始一叩齒一心拜
皆足即密呪曰
无上玄元太上道君召出臣身中三五功曹

左右官使者侍香金童傳言散花玉女五帝
直符直日香官各三十二人出關啓所言今
日吉慶長齋清堂修行至經无量度人臣爲
洞視萬靈徹視鬼神所啓上達逕御
无上三十二天元始上帝至尊凡前
畢鼻引東方八天入肝西方八天入肺南
方入天入心北方八天入腎次看日支面
本方天位坐如亥日念呪曰
寂寂至無宗虚峙刼仞阿豁落洞玄文
誰測此幽遐一入大乘路孰計年劫多

不生亦不滅欲生因蓮華超陵三界徒
慈心解世羅真人無上徳世世爲仙家
再呪曰
雲篆太虚浩劫之家乍遐乍邇或沉或浮
五方徘徊一丈之餘天真皇人按筆乃書
以演洞章次書靈符元始下降真文誕敷
昭昭其有冥冥其無沉滯自能超塵勞溺可浮
幽冥將出没由是昇仙都
發如是願者伏爲洞視萬靈徹視鬼神普
度無窮濟拔幽冥念玉札一徧吞隠諱又

一徧即存本天色炁氤氲次見
天帝口吐本色光同炁混合一道直下灌
注頂門以次及七竅一身皆滿良久仰看
天方有本天八色赤字光明見空中次兆
以鼻引玉字吸一字入心引一字入脾吸
一字入肺一字入肝鼻引一字入腎口吸
一字入泥丸一字入中丹田一字入下丹
田八字畢存入五脾三丹赤色如火光久
久忽爾目覩夢見内視分明却是洞徹之
祥應也或清潔之士日行八天或一日一

夜取足便可七日中見仙真視鬼神也存
三田五腑五色紫光照徹五臓七竅畢八
拜了即起居行法
三皇總真幽天符




書幽天符呪曰
九老帝君仙都大神三皇帝君八座真靈六

甲直符三官百靈仐服幽天神符欲知未來
休咎告我心神隨事報應通聖通靈急急如
九老帝君律令(呪盡筆盡搯玉清訣)
通妙訣
▲▲▲▲𩴑𩲙三七日書篆吞服畢次書幽
天符服之
三皇帝君洞視之符







太上老君徹視符以天開日服一年見萬里
符書鏡上照形恒東見西見石中寳
太上八史洞視符





丹書紙上照日飲以清水送下仍服符投
水中洗目逺望千里符投水中向日所出
以投水中日則逺矣
玉清通目法呪曰(凡遇飛星)咽之
天熒星靈飛下臣身鬼神徹見混合至直
右服流星之光法曰凡受光炁吞下丹田
之後却靜坐觀丹田所得之炁盤旋目丹
田左升上洗繞兩目之穢復歸丹田
通目呪符
光光眀明照見東靈玄中之聖聖中之神

神靈付真與道合同





冼吞皆可朱書黄紙上東炁玉凊印
太上呪水洗目洞視呪
日出東方赫赫大光神靈衛我通目仙郎
吾降游廪速付童厖三元滿體八神作疆

黄老律令急令目光炤轉世界急用童厖

游廪童全厖瑝急急如律令敕
右法以昴日雞日凊旦望太陽持七徧取
日炁吹水洗目四十九次寧神閉目静坐
少時開目如此七日便見鬼神四十九日
即見天人自昂日雞日受持呪水早晨呪
水七徧日炁吹聖前令男女冼五十次又
依前閉目靜坐少時忽令開目即見天人
鬼神忌辛厭見事畢收法呪日
黄老律令游童厖老却收本局恐泄神機急
急如

黄老律令
以袖念呪吹日袖拂男女西次與餳湯服
右法七星神呪每日望太陽持七七徧呪
水服洗目夜望北斗七七徧呪水服洗目
一百日神童若歩斗子午卯酉時各七徧
辟兵災水旱除彗孛妖星延年長生殺萬
鬼布炁除百病
太上通明神符



男子


女人


凡書符左手結斗印右手執筆視筆呪曰
此筆最靈天帝賜我真仙衛形辟怪除病
使我長生書符呪水保合利亨急急如律令
畢鼻引罡炁吹筆彈訣
敕力敕力單力白直天監治頭地監治足

人監治手扁鵲治目神符所到萬病消縮
急急如律令
右符專治男女諸般目疾大能明目通祝
遇四立日或寅申巳亥四始月𥘉一日及
甲子日庚申日并自已本命日焚香向王
方春冬也依前法朱書不限多寡以多无
慊每日臨用以一道投淨湯一盞中浸洗
兩目投符呪曰
左目神珠之池右目玉珠之池今以神符投
水洗吾兩目願乞令其清明逺視萬里急急

如律令
畢次以杖攪之臨洗目呪曰
日出東方鬱鬱黄黄神符作水洗目痛瘡爲
民毒炁飛揚濁炁消亡神符法水洗目光明
急急如律令
祭井除氛(其法神驗)
遇三會或甲子庚申三元入節用栢湯茶
酒各一十盞時果竒花香燈安設席位上
香歩斗變神對井念呪行持取逐日所吞
方位之炁吹入井中呪曰

小兆真人姓名謹致祭于井中大神井中童
子井中神將井中靈炁直井護井一切真靈
某以地泉靈炁吞服洗浣臓腑蕩滌穢氛洗
去耳目積塵積穢水爲神通功成同賞不敢
負違
叩齒三通誦攝井呪百徧搯戍亥爲訣呪
曰
溟池寒水清清霐霐氣利廣大萬道日生
五方泉流周流不停普宣帝命萬邦莫凌
敢有干瀆刑以火鈴急急如

青玄敕命
歩斗圍井禁邪
如天罡子則井之午午則井之子餘傚之
變神歩斗趯七星入井中想所歩之星飛
流入井歩斗如常式既歩斗流星入井之
後以子午卯酉符用桃板書釘于井四畔
立界蓋免鬼炁忤井之炁也則使水易得
清淨靈明學者冝究之







禁井真符






右子地符北炁吹子訣





右午地符南炁吹午訣




右卯地符東炁吹卯訣





右酉地符西炁吹酉訣
造鏡祭獻
夫造鏡之法以紙剪圓鏡爲用次尋古鏡
兩面隂陽鏡也以匣安之左右不得留穢

處用香花酒果祭之次用攝鏡呪祝之祭

曰
小兆真人姓名謹致祭于某鏡中靈神鏡中
靈炁直鏡侍鏡護鏡一切神靈某受太上玄
元寳鏡洞照隂陽冥皓神靈鬼妖求與神通
某今祭爾神靈爾等神靈當使某目明耳聰
視聽徹達洞及隂陽不測之機功成同賞必
不負違爾其神靈惟其聽之
叩齒三通以攝鏡呪呪百徧玉皇訣呪曰
太玄上皇禁炁而澄黄老鑄錬太上所靈
照見鬼神洞及幽冥神不匿炁鬼不逃形

千和所列百魅所并敢有不見滅跡殄形
應當速見不得違令鏡中之神直鏡之靈
同功成日飛升上清急急如
上清律令敕攝
祭印通靈
兆擇吉日命工開造靈寳大法司印三天
太上印通章三天合同印九靈章奏印靈
寳諸印備香花酒果各十二分祭印中仙
靈呪曰
小兆真人姓某謹致祭于印中大神印中神

仙真炁真人掌印靈官直印玉女直印玉童
直印仙兵印中神仙某受靈寳大法管攝鬼
神呼召仙兵通逹徹視與神偕遊永爲至人
惟爾印中仙靈享此誠禮助某道炁功成同
享不敢負違
叩齒三通念攝印呪百徧搯都監訣呪曰
神真炁真炁真神真神分太極炁攝髙清
玄印變化妙應妙靈急急如律令
艻礙洞觀品
夫學招真之道當遐思逺覽潜想内矚坐觀

无涯洞想幽虚幽虚三𡻕中方審正真神披
朗逆知未然究觀極天之境无幽不鑒无上
不關无下不眄遂受
太帝之號由積感所降豈生便任乎
兆以乎旦天光未分青輝始發之時以兩
手相摩令熱拭兩目皆三七過叩齒二十
四通以舌舐蕩口内上下周帀令津液盛
生咽炁九過畢以被通冠覆一身安體定
卧令中方審正當使内外寂寞不聞音響
手掩兩耳閉目内存身見東方九萬里外

之事山川土色草木禽獸胡老之類如在
目前使分明審正不定更存乆乆自然見
也既分明便聞耳中有鐘鼓之聲琅琅良
久仍見東嶽仙官乘青龍碧霞手把五芝
從玉女十二人著飛青羽裙齎青精玉飴
盛以金盤授與我身既見仙官各禮而受
之即服覺其味甘便更拭目咽炁九遏止
如此三年目見萬里之事耳聞萬里之音
无不朗然逆知方來吉凶禍福年算長短
之數兆即身生異光洞映表裏招真之道

其法至妙口口相付不傳於文兆冝閉口
奉行
兆次還思如上法内存思見南方九萬里
之外山川土色草木禽獸越老之人如在
目前使分明審正不定更存久久自然見
也既分明便聽耳中有百籟之聲嘈嘈良
久存見南嶽仙官乗丹霞雲盖從玉女十
二人著丹錦飛裙齎玄綱絳實盛以金盤
授興我身既見仙官各禮而受之即服覺
其味酸便更拭目咽炁九過知此三年自

然洞覩幽虚目見萬里之外耳聞萬里之
音久久爲之无不朗然逆知方來吉凶之
事體生玉澤面有玉光招真之道其法至
妙帝君口口相告不得文傳
兆次還思如上法内存見西方九萬里之
外山川土色草木禽獸玄老之人如在目
前使分明審正不定更存久久自然見也
既分明便聽耳中聞金鼔之聲鏘鏘良久
仍見西嶽仙官乗素霞飛與從玉女十二
人著紫錦飛裙齎金液丹精盛以金盤既

見仙官各禮而受之即服覺其味甜便拭
目咽炁九過止如此三年目視洞徹察見
无窮萬里之事吉凶禍福朗覩未然面有
金容招真之道不得文傳口口相授
兆還思如上法内存見北方九萬里之外
山川土色草木禽獸羌老之人如在目前
使分明審正不定更存久久自然見之既
分明便聴耳中聞有銅鍾之聲琅琅良久
仍見北嶽仙官乗玄雲飛輿手把五芝從
玉女十二人著玄錦飛裙齎瓊液琅腴盛

以金盤授與我身既見仙官各禮而受之
即服覺其味苦便拭目咽炁九過止如此
三年洞觀八方察幽究虚坐見无窮身輕
體明坐在玄空招真之道極真難宣口口
相告不得傳文
兆還存思如上法内存巳身徹見九天之
宫臺山川林木飛龍走獸雲涯元暩之端
與衆真相接群仙共言審正分明不正更
思久久自然分明便聽耳中聞有五音絃
磬之聲如可聽聞良久因見中嶽仙宫乗

霞飛龍從十二玉女著黄錦飛裙手把五
色華旛齎五芝丹精盛以金盤授與我身
既見仙官各禮而受之即服覺其味甘便
拭目咽炁十二過止招真致極妙法難可
言宣行之三年洞覩幽虚徹見玄冥筭禄
夀命古凶之兆一身洞逹面生玉光口口
相告不得文傳存思五方既畢起坐東向
叩齒九通祝曰
萬化混生玄綱御空回輪无聲運轉四方
流光萬里洞觀空洞三清寳耀飛霞鬱房

晨精玄注九竅開通四會八逹存虚招无
令我神慧明究吉凶驂駕玄輿緑軿飛玄
上昇太晨進拜玉皇
帝君内存招真洞視觀天上法事畢於此
立驗之妙殊於衆用中方審正一心存念
入室百日便有彷彿將來三年神真洞徹
元不朗然萬不一遺可謂元中希真真爲
之降其道幽微非世所論故口口相付不
傳於文人貴禄位我賫此道四海之中欲
易吾法吾未聞也吾道不死之根遥知未

然洞鑒幽虚仰測无窮聴徹萬里妙趣傍
通天下之竒豈復過乎有得之者克乗緑
軿飛霞女蓋上昇帝宸惟在寳祕慎勿妄
宣違負盟科泄漏真文下及一身九玄父
祖同𠑽長役身没幽泉負考三官艱苦被
受明戒之馬佩受紫度炎光修學存真招
真洞視之道恒於别室寂處不關人事靜
念存思天下四方萬里之外山川林木草
澤禽獸人民夷羌傖老異𩔖皆來朝拜巳
身又思我兩目流火之光如天奔星焕落

赫耀光𠑽萬里之外四方山澤淮濟林木
皆隨光消除極天清陽无復塵穢目覩无
極之郷周徧洞達无所不關皆令分明審
正便叩齒九通仰祝曰
玄光内映洞鑒无窮徹視達聽九户開張
流精奔激萬里清通坐覩自然逆究吉凶
得乗飛霞上登太空
畢引炁咽液七過止若能修行此道百日
之中便有彷彿將來三年目覩空洞坐見
萬里之外耳聞萬里之逹至極妙道非可

文傳口口相付竊之者風刀立至魂死无
生九祖長役鬼官戒之戒之


靈寳无量度人上經大法卷之十五















