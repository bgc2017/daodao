










靈寳无量度人上經大法卷之六十六出二
神虎追攝品
神虎隱書
天一北祚太一紫元混元玉札神虎隱書者
昔天師葉眞人成道之日藏此隱書於龍虎
山壁魯洞中以石銘曰









北魁玄冥天一北祚太一紫元混元玉札神
虎隱書北魁祕於玄範天一宫中太一紫府
之内北斗九天之中神虎九皇夫人掌管下
元八極貴賤十方王侯百官兆庶萬品生民
魂魄生死壽限延促神識去留禄命長短皆
係主之凡人世四夷八蠻九州十道六戎五

狄十二分野天蓋之下萬國兆民九壘之上
咸皆隸焉人生在世北斗降神一分生於形
内三萬六千眞神魂父魄母主張元命大限
三萬六千之日壽主一百二十年命遵依三
綱五常保養魂魄精神不造罪惡不修善功
壽命限盡眞神還於斗曹一日収去一神滿
三萬六千謂之天壽數終斗極注死太微除
生天符降下告於地司隨其所在神靈奉行
陽収其魂隂取其魄地収其水天取其炁火
風散盡還形太隂神識飛爽任於造化隨業

受報輪回生死萬劫無盡若生世之日修善
建功玉曆増筭神降善炁於身中修惡造罪
地司除筭神飛惡炁於身中還於斗府大惡
除壽大善益壽小惡除筭小善益筭一筭三
日一壽一年紀筭一十二日紀壽一十二年
折筭除壽去其眞神若造大惡壽盡筭絶眞
去神歸一身卒暴奄忽命終魂魄歸斗神識
受苦惡業非大除壽収神鬼魔來侵善神逺
離空尸行走危困疾惡縈纒其形小小惡業
减筭去神魂魄不寧邪炁爲病若能改過悛

惡修善建功立德行仁齋戒精修感動皇極
眞神再降神識靈明魂魄康樂萬神懽忻積
日累歳萬神備身神能飛形大則白日登仙
中則尸解得道小則延壽長年所謂皇天輔
德天佑善人踈而聽卑應如影響
太上祕誥曰作善善炁至作惡惡炁至盖北
祚玄曹斗府星宫毎一宫府皆有億萬九皇
靈官億萬綉衣使者億萬金童玉女億萬天
將吏兵下遊於世採録萬國人之善惡毫分
無差其中最尊者有九皇神虎夫人神虎左

右大聖神虎主生死玉女次有神虎追魂使
者神虎追攝吏兵若能修善建功除邪戒欲
去非輔正名列天一紫府位司太一北祚可
以請降衆靈佐助大道回尸起死復魂返魄
剪除妖魔叱咤幽司統禦冥曹注禄延壽愈
災捍厄以招天勛功成善滿白日登眞
序分五斗玄範
皇人曰夫東斗注筭君廼青陽生炁之府
青靈始老九炁天君主之西斗記名君乃
皓靈養素之府皓靈素老七炁天君主之

南斗上生君乃赤炎丹靈太淵之府丹靈眞
老三炁天君主之北斗落死君乃鬱絶中和
之府五靈元老五炁天君主之中斗大魁
君乃總監衆靈之府黄靈黄老一炁天君
主之且東斗注筭君但人之禀受一炁而
生即五帝監生司命定筭主録勒籍大而
爲壽小而爲筭夫人之生於世者並注一
百二十壽一紀爲十二年爲一千二百筭
如司命定察功過髙大則爲奏呈以増其
筭大則三百六十筭小則一百二十筭如

司命定校罪惡貫盈則爲奪筭罪惡未深
則爲减筭除年増促年齡各分等殊未有
差之毫髮者也其東斗注筭之君捧印持
旌威禁極重盖人之死亡隂魄皆屬北冥
之所攝如天數未盡或犯罪皆禁斗獄名
曰天一北祚陽則生人代罪分受冥考令
冨乏嗣續貧多子孫男值凶横而亡身女
值娠姙而傷命或出入訟庭消磨産業或
遭瘟疫或生瘡疽累歳迍邅連年困篤皆
亡靈之受考致陽世以遭殃或作善功正

心奉道純忠全孝累積隂功書名左劵魔
王保舉諸天稱慶即魂登南斗魄煉洞陽
赦隂過之考魂贖陽愆之責役其有天命
或量校有無罪犯即拘留南嶽差注人間
權攝里域候年限考終經北斗文曲之宫
給大梵正音天書合同眞文齎詣南宫量
其福報受生人間分其貴賤男女之身其
有壽終無功可紀無行可録罪積丘山無
有善露即徑囚酆幽受其冥考動經累劫
不覩光明受報分形作諸異類永失人身

深可悲哀故元始上帝慈憐觀見衆生爲
善者少爲惡者多沉淪五道謫役三塗萬
劫受苦無有出期是故發大慈悲流傳大
法以混元之炁玉札之符散布眞文仙經
祕誥玉簡金書付以靈寳筌蹄指示篇目
有道之士代元始以行化普救愚迷故法
中雖符吏等殊咸遵帝命凖依行遣呪訣
就玄魁北冥而搜攝之所謂無所不度無
所不成是謂無量度人者也故行持之士
不可不知召之當存身如枯木左右手玉

清訣捧心存心中眞火炎炎焚爲灰燼却
左手搯午右手子文义腰存腎中眞水如
車運轉與火交接忽震風一蕩吹灰全無
即叩齒十二通面天門吸混元祖炁十二
口閉息少時存天門有紫雲而來入兆頂
次存巳中宫有黄白之炁纒遶而出與紫
雲交接想身爲元始天尊戴上清冠帔畢
再想東極宫中太一天尊從空而來至兆
前坐九頭獅子座手執楊枝淨水次再取
太一天尊頂中青玄之炁合元始之炁化

成百寳光明罩兆巳身次想天門紫雲碧
霞之炁至兆面前其炁散處見神吏虎賁
玉童玉女符吏並捧符執節兆乃拂訣於
耳目役之候彈畢即通炁進案前焚香具
白事由再叩齒丁罡十二歩旋身面北兩
手搯神虎印兩手小指相交大指並搯中
指中呪曰
唵俱賖魯祈容吒嚧平攝
呪畢髙聲召云
吾召神虎主伯主吏(或云)三部追魂使者等來

至壇前聽吾處分(存至)祝曰吾稟元始勑符威
章龍文掌玄元之靈寳神虎之冥司汝等正
直聰明威容猛烈分幽冥之黑暗别生死之
殊途旣苦爽之未超當慈悲而追攝依遵玉
札徑往重泉聚隂魄以皈身返陽魂而合體
明分報應顯見玄壇使萬炁以齊仙普受開
度開八門之妙道拔出幽關勿生懈退之心
以廢眞元之教火急奉行火令疾疾
祝畢叩齒九通彈訣吹炁入玉札依法焚
之

師曰應靈寳諸罡歩召將錬度召魂應干
作用但左手中指中右手寅申訣黙定心
存念東極宫中太一天尊青玄上帝一炁
七遍取青玄之炁一口咽之直至丹田再
想丹田之炁與青玄之炁交結成雲直透
泥丸而出化身爲太一天尊
北魁玄範神虎夫人
北斗玄冥大聖第一夫人諱▲管子生人
北斗玄冥大聖第二夫人諱▲管丑亥生人
北斗玄冥大聖第三夫人諱▲管寅戍生人

北斗玄冥大聖第四夫人諱▲管卯酉生人
北斗玄冥大聖第五夫人諱▲管辰申生人
北斗玄冥大聖第六夫人諱▲管己未生人
北斗玄冥大聖第七夫人諱𩴮管午生人
玉曹仙伯主吏各一員
雄左玉曹主伯主魂大聖何▲
雌右武鸞主吏主魄大聖喬▲
右二神管星宿公侯及士庶之魂
神虎玉女七員(倒生玄司)
第一玉女蔣仁貴第二玉女蔣仁賢(或作仁喜)

第三玉女王眞▲第四玉女黄文▲
第五玉女萇道仁第六玉女董希卿
第七玉女翟普卿
右七玉女掌一切横死夭亡之衆各紫衣
袂鳯冠朱履羽裙珂珮手執生死簿
服符玉女七員
第一玉女蔣仁貴第二玉女李華
第三玉女由逢第四玉女趙申
第五玉女韋卞第六玉女張信
第七玉女徐明

右神虎玉女七人各掌生人死亡魂魄輪
轉受化生死之方皆係玉暦所録即知存
亡之所几追取魂魄詳其注死之由同請
降大聖玄司玉女齎持混元玉札往四生
六道追取亡魂立至神壇
鐵跡臺光使者
神虎使者十五員
張𧪵侯▲魏▲(巳上三員主子午生人)
丁▲明▲卓伸之(巳上三員主丑亥生人)
王滸王▲劉子和(巳上三員主寅戍生人)

仔天祐任▲曽无▲(巳上三員主巳未生人)
邵公權陵飛眞孔▲𩳍(巳上三員主酉辰生人)
三使者
第一使者紫綉衣紅綉抹額侯▲
第二使者紅綉衣黄綉抺額魏▲
第三使者緑綉衣紅綉抹額張𧪵
神虎功曹八員
天道郜天眞地道冉文仲人道胡當
仙道索忠神道祖公弼鬼道翟尚
業道萬贇畜生道王精

右功曹各有一百二十員所用者七員
監魂引魂童子各一員
玉府監亡魂童子徐▲▲
玉府引亡魂童子孔▲▲
右童子各有一百二十員
酆都功曹一十二員
子神侯子恩丑神孫太平寅神張文卿
卯神孟子房辰神鄭長卿己神石長生
午神徐長卿未神松文卿申神程執明
酉神王弓望戍神龍楚卿亥神隂貴卿

混元玉札

(化元律魂)

(星飛澤)
右用槿木長七寸闊三寸厚二分朱書告
付三界十方生死之方追取生死魂魄又
可以白繒長七寸闊三寸朱書玉札方器
貯水卧尸返眞符上手執返眞靈旛歌斗
章燒玉札於人中未及一日或卒暴去世

皆可返魂復魄回尸甦神若大數未絶當
祈天求生如壽禄期盡當訴遺言急須遣
歸儻非虚白内映善功格天投紫丹以活
骸列大醮於玄魁不能久停再生矣
陽日混元玉札神虎玄冥符命


(吾奉北魁君急召六甲神)(雄左追魂吏綂制百節形)

(手持玉札符禀勑往幽冥)(眞精降一炁星元善惡悉分明爲紀)

(律萬神咸敬聽)(不問有無罪不管踈與親)

(皈嬰)(攝魄赴主伯速施靈何▲受壇來命火急施行急急攝)
攝
隂日混元玉札神虎玄冥符

(禀勑玄夫人吾召六丁神)(雌右武鸞吏倒生玄司君)

(遵奉玉札劵徑往隂關尋)(天一北祚炁生死路分明)(三界何敢)

(逹十方)(億劫𡨚仇對)(萬神咸敬)

(盡皆迎)(符到悉皆停返聽死魂)

(故根)(攝魂赴主吏速威靈喬荀奉壇來命火急施行攝攝疾)
(疾)
陽符




隂符






變化威靈攝混元開泰攝肇脫分精攝
冥聚魂魄攝玄星耀輝攝飛空統御攝
澤被幽通攝
右法思斗星所向逐星取炁吹入符中
第一玉札夫人攝魂靈符尤敎
第二玉札夫人攝魄靈符呉問



陽日聚形



隂日聚形





(太上混元玉)

(札急追索劵)

(内三界九州)


(亡靈急依帝)

(勑命奉行無)


(令怠慢神虎)

(官吏火急捧)

(符告下主司)

太一北祚天一紫文北魁玄冥混元玊札神
虎符命追取(某)分野亡魂等衆來赴
靈寳玄壇恭對三寳御前聞經聽法傳符受
戒領受殊恩無違頃刻疾速奉行神虎所到

萬神敬聽風火驛傳
年月日時告下
具位(臣)姓名奉行
封皮
具立(臣)姓名承玊札奉行
背書
混元玊札神虎玄冥符命追取(某)野苦爽幽魂
方函
(混元玊札神虎符命告下某野主罪獄主曹萬神)具位(臣)姓某謹重封

皇人曰凡行玊札並按亡魂生時年甲所
屬斗宫各於本屬星下書所追亡魂姓名
如行普度止書某人等一切億曽萬祖幽
魂苦爽孤魂滯魄之衆應玊札後書上帝
勑文如專度用天書雷器之篆如普度用
眞書於建壇之夜次日清旦用使者眞形
符及二關引同玊札焚於烈熖中使者前
行齎持符命召攝亡爽克期來赴
太上混元玊札追魂鐵劵
皇人曰凡欲追薦横死之者須用鐵劵以

攝之法用雌黄夾硃砂篆之召攝亡魂各
於所屬星下書姓名生時年月及某月日
身亡葬埋處若名數多則于玊札下列之
或不記年月日時亦子細開說於玊札下
同信帛等關焚於烈焰中
扶(无量扶蓋)嬰(神嬰自宫)兆(飛生自騫)盤(業覩盤基)

蘭(翠宇九蘭)定(婆泥咎通)淑(易邈碧落無寂浮黎)
(形攝)(總惡景監奕鬱)


(上元上天无品蕭嵎)

(飛天幽寂扶嬰兆盤大醜度人蘭定淑)子逆至午

(化元律魄星飛澤)午逆至子

扶嬰兆盤蘭定淑者乃七元眞君之隂名
也化元律魄星飛澤者乃斗中夫人内諱
也是北斗之精斡運隂陽聚其魂魄成其
形影之象然後攝之何者盖横死者隂炁

迷纒使其心神倒錯妄失眞元至卒之後

陽魂俱消隂炁隔障不覩光明魂離魄散
故太上慈悲立此劵文以攝之此所謂靈
寳无量度人者也
緫式
靈寳大法司
本司於今月日據(云云)備録申奏
天省取旨外今依禀
太上元降
太一混元追魂玉札受付追魂使者前去
隂關取攝亡魂(某甲)等赴本司今具亡人

姓名玊札下項





(太上混元玉)

(札急追劵章)


(符文中合度)

(一切苦魂幽)

(爽生方死府)

(咸從帝命神)

(虎官將攝到)

(如令不得怠)




(縱勑)
右太一北祚天一紫元北斗玄冥混元玊札
神虎符命徑下十方三界生方死府追攝上
件亡魂(某甲)等來赴壇司朝謁
上帝領受
天恩主者萬神開關啓路疾速奉行母輙稽
遲
年月日時下

具法位行神虎太一混元玊札攝召事(臣某)奉行
内封
具法位(臣)姓名承玊札奉行
後書
太上混元玊札取攝亡魂(某)等
外方函
(太上混元玊札神虎符命告下十方无極世界九幽地獄主者萬神)具法位臣姓某謹重封
勑玊札呪曰
玊札隱書降付北都囚獄冥司敬聽神符

長夜苦爽寃對罷除身度太陽面朝玊虚
急急如玊清上帝律令勑
發遣神虎攝召科
凡發玊札須備茶酒時果金錢雲馬一十
二分左斗印右劒訣义腰存身爲靈寳天
尊祝曰
今則啓黄籙之祕典按靈寳之齋儀玄恩廣
霈於冥司聖澤普霑於幽壤釋放亡魂赴壇
受度切慮幽關阻滯冥路艱危有諸障礙未
遂前來今起丹誠先當召請

志心召請三元直使神虎將軍攝召冥官追
魂使者惟願遵承科典俯察虔誠攝召亡魂
赴壇受度風馬雲車來臨法會
志心召請南陵樞府玊壇靈眞無礙神通攝
魂使者惟願上遵帝勑下順孝誠攝召亡魂
赴壇受度風馬雲車來臨法會
志心召請玄天北府紫極靈眞攝召神官追
魂童子惟願乗龍駕鳳走騎飛軒攝召亡魂
赴壇受度風馬雲車來臨法會
次念生神攝魂呪

太微迴黄旗元英命靈旛攝召長夜府
開度受生魂
又祝云
以今焚香供養三元追魂攝魄使者神官將
吏聞兹告召降赴齋壇允聽關宣分班列位
念兹誠懇薄有具陳酒醴珍餚伏惟享納
次焚符讀牒上香獻茶酒
次念遷神召魄呪
符命通冥漠靈旛颺曉風遷神超北府
飛舄上南宫

再伸奉請三元追魂攝魄使者神官將吏惟
願承兹告召每禱感通傳逹齋誠共遵聖敎
騰天入地詣水乗風逹三界則立在須臾追
魂魄而感通頃刻是故傾心虔禱願仗神威
齋事周圓言功效報
次上香酒
次念青玄救苦偈
青華慧力拯含靈救苦尋聲破鐵城弘濟無
邊隨願力光明普照逹幽扄靈風扇處炎煙
滅法雨霑時發朽滎无量慈悲咸救度亡靈

俱得面慈尊
再伸上香供養三元追魂攝魄使者神官將
吏本壇剋於今夕關宣醮禮候俟合信飛符
立召魂靈隨旛引導亡魂赴壇受度以證升
遷齋事周圓同標仙籍
次上香酒
次召亡
存身爲靈寳天尊自東歩至西北取天門
炁三口吹身面北丁立搯玊清訣念呪





金輝斡旋齊七衡飛罡神虎開幽關廻運天
常履玄綱廻素元嬰定淑蘭泓遐扶盈映帝
阿陵昌乘明盤兆羅和會七神作一家離合
自然有玊葩玄範北魁掌生死至道呼吸根
蒂昌我行玊札金虎文萬神敬聽靡不從如
有逆吾大道者汝須出職道不成急急如北
魁紫微夫人歌章律令攝

左玊清訣右執玊札呪曰
玄天玊札神虎符文混元眞精與符合炁
太一玄冥通津統制追魂攝魄開陽啓隂
萬神敬聽敢不奉迎神虎玊女神伯主吏
神虎大聖夫人内諱追魂使者攝魄吏兵
禀受符命一召速至宣告寒庭不得稽滯
追魂攝魄形影顯現功奏玊宸來臨法會
急急如玊清上帝律令
斗罡





歩至澤星進三台廻罡入斗口内呪讀關
子同玊札焚之托水仗劒焚三使者符灰
於左手心搯玊清訣念呪七遍
黄老三寳君紫雲上天炁攝制九幽魂
太玄無邊際皆成自然人地獄無拘閉
開通光明門悟眞道自慧急急如律令
噀水一口曰

天一北祚太一紫元北魁玄範神虎玄伯
斗中大聖玊女追魂十萬精兵隨我降靈
一呼一吸入我印中隨炁而出隨炁而行
變化億千元亨利貞急急如神虎勑
呪七遍再噀水一口以扇灰往十方
次遣曰
太靈尸道神機紫策九炁雲章神帝勑攝
神虎玊女神伯主吏追魂使者速赴生方
死路追取札内亡魂等速赴法會領受靈寳
升度功德

遣神虎關子
神虎威靈攝召鬼神九清符命逕下酆庭
陽耀玄壇立見魂形不得容隱金馬驛程
急急如玊清上帝律令
遣三使者關子
三部追魂大逞威靈部領神兵直下幽扄
追召魂魄速見眞形不得容隱金馬驛程
急急如玊清上帝律令
左右神虎二大聖符
雌右武鸞雄左大力二符謂之飛符用紅

素各長四寸九分用粉書就神虎堂内發
神虎文字一處同燒並無散形書時先念
北帝呪次呪筆取東南炁吹筆上然後念
呪書符
北帝呪曰
上靈天蒼中有甲英混芒一吸東有伏藏
天帝所履玄跡天章今日書符作我天航
急急如律令
勑筆呪曰
▲覆天齊速震萬靈勑命一下鬼爽離營

▲覆降眞眞炁所成急急如律令
書符呪曰
北帝靈寳天帝噷▲唵召神虎豁落紛紛
天飛羅明日月星營魂炁有成急急如律令
雄左




雌右





右勑符再用前勑筆呪二大聖並如帝王
服色一人有髭髯各統神將一萬二千名
號神虎者謂天地掌魂之司也掌魂即神
虎大聖也其玊魁玄範府局分左右自有
神虎飛符攝魄使者一十五員並緋衣朝
天幞頭各有本符召之呪曰▲覆天齊者

▲覆乃神虎之名天齊乃北帝之諱
玊札主吏二符
玊曹仙伯何▲追魂符
三清勑神虎元君幽字


(三清玊勑召)(神伯金虎玊何昌前奔札)

(符令下)(元君魁都曹火令)(勑破幽壘酆泉遵依)

(速施行)




玉札主吏喬▲追魂符
三皇勑玊札符吏受勑破幽字


(三皇君勑召)(玊札魁司主玄範▲覆吏)

(喬▲)(受命隂關)(勑取破制幽亡魂酆都都)


(禀命速施行)





右二符吏管星宿公侯及士庶之魂書符
召到壇中自述欲追魂情意任便祝之並
同功曹符作用書之搯北斗訣取北魁炁
吹符次燒符亦取炁一口吹壇中剔訣

神虎追魂使者符後天篆檄
(神虎使者受)

(領玊札劵追)

(取亡魂某甲等速)

(降來如律令)

前書靈寳大法司神虎追魂字中書符後

書天篆後用太歲年月日某處行下次用
行持主神召攝姓押此係神虎二使者符
檄朱書黃紋青封如用使者符召攝幽魂
不到者多是隂府照對隂訟及罪戻重者
隂官拘留玄局自有元降符檄再召之無
有不至亦用朱書黃紋青封


(元炁徑開地)

(府重牢救度)


(亡)(魂某)(普承符)

(命滅除應犯)

(諸罪元輕者)

(速放前來勑)

(令疾)


三使者符
法用青黃紅繒各三尺毎三尺分二截各
一截彩𥁞使者之形並曲脚朝天幞頭各
衣本色衣碧玊束帶魚尾勢刀緑皮靴執
符下一截朱書使者眞形符使彌滿次以
引并玊札焚於烈焰中符成仍於符中心
書使者名諱念神虎呪圈之
又一法(陽日符下書何▲喬▲魏▲隂日符下書侯▲劉▲張信)
上部使者符
(天地合德乾以覆運隂陽)


(日月合明坤以載形二炁)

(與符合并)(追魂使者侯▲准勑奉行)



中部使者符
(隂陽合炁天垂玄象魂魄合形帝以運靈)



(生關死戸符廓通津)(追魂使者魏▲凖勑奉行)



下部使者符

(日月陽帝飛符昭灼合并炎精攝魄聚魂)

(追魂使者張)

(信准勑奉行)




書符總勑符呪
神虎戟飛運招遥一統隨(三七遍)急急
符後檄文







(某甲)


年月日某處告下
具位
右使者追取十方三界九州九地一切重
隂病患死魂諸獄囚苦一切孤魂滯魄

玄司玊女眞形符七道
靈書七元眞君追攝有玄司玊女掌生民
死亡順逆之魂魄召攝亡魂不記年月日
及死亡因依但用此玊女眞符罔有不知
第一提魂攝魄倒生玄司玊女符


(三清勑命)告下北辰(念夫人内諱並七轉圍之)

(七元秉勑分身化形十方世界普救罪人)

已上三台勑北斗七元散形後符並同此

法
(眞元正炁照徹幽冥)

已上玄炁二字後符亦同

(豁落流鈴眞符急召攝魄提魂救苦聚形)
(玄司火令仁貴速行)







第二掌正病身亡人之魂玊女符

(玄魁旋運飛星致靈)(符命正病所攝之魂)

(去痾聚魄仁賢速呈)




第三掌瘟疫瘴癘之魂玊女符

(飛光一攝)(瘟瘴蠱毒蟲疰妖穢解除滅殂魂魄聚形)

(真卿急攝赴壇來)





第四掌勞瘵風癎癲癩病業玉女符

(飛罡玄運調治瘵疾攝完靈寳眞通惡患牽縈魂魄)

火急
赴壇





第五掌水火刀兵投河落井自縊横

死王法玉女符

(飛星化无續形接骨追聚運動天衝蕩滌囂凶魂魄)

火急攝
赴壇來
出二二十七



第六掌墮胎産死傷折血光之魂玉

女符

(飛火蕩穢奔燌除腥)(魂淨速攝魄寧赴壇)

(來呈)



第七掌隂暗不明雷伐枉鬼惑之魂
玉女符


(飛星招摇)(懴解符命魂聚宿愆所告魄全)

(速破幽隂火急到壇)




巳上七符看亡者生時所患何疾屬第幾
玉女所主只發此一符追之依後召功曹

符作用書篆搯上帝訣取天門炁吹符
攝召追魂七玉女靈符
法用青素各長二寸四分以辰砂書之未
建壇七日預告之前髙功法師毎日服此
符七道逐日從第一服至七日畢毎日早
晨就三寳前面東服之
其符逐日書一道燒灰用茯苓硃砂少許
煎湯服之攝召立獲感應服符時須是行
持不怠三五日前預發文字奏申應干去
處關牒城隍神虎至日用淨室一間勿今

一切厭濁焚香勑水灑淨建神虎壇如是
七玉女主亡魂滯魄别有總司主其令神
虎大聖二人収録魂魄放留生化皆主其
職
第一提魂攝魄倒生玄司玉女蔣仁
貴





第二主瘟疫瘴癘時炁天行卒死之
魂李華





第三主刀兵自縊勞瘵厭魅劫掠死
魂玉女由逢





第四主王法刑獄戰闘敺擊毒藥惡
死之魂玉女趙申




第五主落水蠱毒寒凍百病死魂玉
女韋卞





第六主火燒湯盪風顛驚癎癰疽瘧
痢死魂玉女張信





第七主饑饉虎狼蟲蛇及一切𡨚横
死魂玉女徐明



雄左玉曹主魂主伯何▲







雌右武鸞主魄主吏喬▲



使者眞符一十五道
是符若急用只依前法念北帝呪書之如
以第而書當逐一用散形而篆不可輕用
盖帝諱之必宗

第一使者眞形符

(幽寂)坎(廓奕)子(澄朗)丑(畢雷執符)
追魂
寅
急急




第二使者眞形符


(并賚)寅(儲彪)卯(威綽)酉(肇宏)辰

(資拒執符追魂急急)巳




第三使者眞形符


(澡章)午(曜凝)未(迥圖)離(亶渾)申

(執符追魂攝)申上挑




第四使者眞形符

(纒魁)午(中侈)亥(昺和)寅(哲華)酉



(丁仲執符追魂攝)丑至申



第五使者眞形符

(芒炫)已(益亶)辰(消湟)卯(明温執符)



(追魂急)寅





第六使者眞形符

(昆雷)丑(皇元)子(鎬適)亥(極中)戍

(卓申之執符追魂急)酉





第七使者眞形符


(披嶤)申(湮堅)未(玄寥)午(王滸執符追魂急急)





第八使者眞形符

(即寛)巳(侈冝)辰(時畎)卯(龍汾寅)

(泬魔)丑(婆尼)子(王彚執符追魂急)






第九使者眞形符

(栗鐸)寅(匪庸)卯(薦▲)辰(蛟追)巳

劉子和執
符追魂急





第十使者眞形符

(洞涸)申(飛天)酉(濯曜)戍(育瑛)亥

(天同執符追魂急)子






第十一使者眞形符


(騫鬱)子(景常)丑(騰精)寅(蕭嵎)巳

(運量)午(曽元眞執符追魂急)未



第十二使者眞形符
(霄未)(秀亥)(樂酉陀申)



(任魅執符追魂急)戍



第十三使者眞形符

(豁蠻)四指上(總獸)四指中(儲雲)中指下(邵公權執)

符追

魂急




第十四使者眞形符

(鹿幾)四指下(碧提)中指中(慶雲)中指上(魂精)巳

(陵飛眞執符追魂急)




第十五使者眞形符

(盧羅)中指中(綽堂)四指中(四明)酉(衡肇)亥

(孔▲𩳍持符追魂急)







右行符追攝亡魂不問天牢地獄九幽泉
曲罪之輕重但用此使者符齎持玉札攝
之應時而至
神虎追攝功曹符
神虎玄司壇局自有七道功曹毎一道各
有功曹一百二十貟凡追攝須用符召而
用之凡書符用黄紙朱書玉皇訣取東南

炁七口吹筆端面東書之同玉札一道燒
立降其前七玉女符同此訣呪凡欲用功
曹即念吾召某功曹立降壇所急急如上
帝律令勑如召到天道神道功曹使者即
至解壇散席用酒泉全錢雲馬發歸天府
面東念呪
謹請天道功曹地道功曹人道功曹仙道功
曹神道功曹鬼道功曹業道功曹立降眞炁
急急如上帝律令勑攝(如書玉女符即攺爲玉女之名)
天道功曹眞形符(諸功曹並平内憤緋衣大袖)


(玉皇上帝勑天皇上帝勑靈寳上帝勑)(郜天眞急降)

(天道貴生)(勑令光明魄爽飛龍映煥魂沖)




勑呪曰
九天之勑大道祖君造化旻象三十二清

奉令如法上入玄冥急急如長生大帝律令
勑(上入玄冥一作入上玄冥)
地道功曹眞形符(三台勑同前餘做之)

(冉文仲急降)(神以運載勑令隂地陽工不停)


(未制土宫)(神火眞炁奔激滿空)





勑呪曰
洞元品品壘壘化形五陽徹應十極幽靈
天符成象地道速靈急急如長生大帝律
令勑
人道功曹眞形符

(胡當人道當人急降渺莾生門)

(髙上清靈爽)(不欲人道窮)





勑符呪曰
六合成品三一化生共成周體速正元根
道力一降萬威一成急急如長生大帝律
令勑
仙道功曹眞形符

(索忠仙道以攝仙)


(急降莾莾北酆道)

(常吉)(歌朗惟願仙道成太空我道日興隆)



勑符呪曰
主掌職權分别上仙諸冥判運八極成全
上王保攝共得爲仙急急如長生大帝

律令勑
神道功曹眞形符

(祖公弼急降)(无量大神變化皆由我身飛空)

(過之匡御衆魔長存體入自然)





勑符呪曰
上元八極運化天光三元五運八極九祥
造化萬變結聚成章急急如長生大帝律
令勑
鬼道功曹眞形符


(翟尚急降)(鬼道諸天炁貴終蕩蕩)(斬馘)

(六鋒)(統乗玄都轉道混中)




勑符呪曰
冥陽極類隂結成眞果章九有通變九形
一𩔖成七爲達全眞急急如長生大帝律
令勑
業道功曹眞形符

(龍漢蕩蕩火司有命令下何能别眞以發歌音不停)



(薄由我恩)(急召業道功曹葛贇火令來)




勑符呪曰
正化品格周流十方道德慈善普濟業行
眞光符命永得利貞急急如長生大帝律
令勑

符後告文
(勑召玉府直)

(道功曹火急)


(至壇受領符)

(命疾)

年月日時符召

畜生道王精





酆都功曹符
子神侯子恩皂衣從官三十五人





丑神孫太平黄衣從官五十六人




寅神張文卿青衣從官二十五人







卯神孟子房青衣從官四十五人



辰神鄭長卿黄衣從官七十二人





己神石長生赤衣從官五十八人





午神徐長卿赤衣從官四十八人





未神松文卿黄衣從官五十七人



申神程執明白衣從官四十七人




酉神王弓望白衣從官四十六人




戍神龍楚卿黄衣從官三十五人







亥神隂貴卿皂衣從官三十八人



右童子十二人從官共五百二十二人隨
時毎燒一道竟勾追一切寃魂立至取天
罡炁吹符祝符呪曰
幽幽冥冥天清地寧三皇助我六丁衞形辟

除萬病使我長生吾是太上之孫真人之子
追呼諸神欲擬驅使急急如律令
牒内塡此姓名
長雷卿罡了然昇仙子
靈寳无量度人上經大法卷之六十六





