










靈寳无量度人上經大法卷之五十七玉五
　錬度祕訣品
　玄師曰昔上帝哀愍下方幽魂拘逼北方
　溟海之中泉曲之府九幽長夜等獄无由
　超度故說經教以拔衆生使九華真人理
　於南昌上宫主九幽之下宿對死魂又有
　南昌度命君錬度死魂中有流火之庭飛
　焰煥於八方流火之膏錬身則體生玉光
　明如眸子南極真人亦理於宫中應諸學
　道仙品未𠑽皆詣流火庭内南極真人錬

　以火膏及月中黄炁洗煉蕩除塵垢得與
　真人爲侣如生人煉度身形則魂神俓上
　南宫受煉於流火之庭隨其真修學功之
　淺深凖計年月之多寡時限旣畢即得更
　生雖經時積𡻕有如睡頃不覺稽延從茲
　已往便期神仙其火池靈童名曰婆尾每
　至劫運一交即以陁丘之衆計即量行𥙷
　昇朱陵之宫受福爲仙官豈小𥙷哉赤明
　開運元始鍚爲梵度天王太无真人遂居
　天王之府度長夜之魂遣南昌上宫朱陵

　火府官童將吏種種印法下降塵世傳付
　有道之士代天行化濟拔幽𡨋受此法者
　𥙷𠑽南昌上宫錬度真官兼知黄籙院事
　此則以神煉神以炁煉魄兆行此大法誓
　願三元之日開壇煉度普天之下五道四
　生幽魂滯魄超離三塗得生人天永𠑽功
　徳凡隂魂未經受煉不過三尺喎邪跛躄
　形体不具並未完全罪垢汙染身常穢陋
　纔經煉度之後方得全形罪垢烟消𡨚愆
　解釋身有光明兆與煉度畢焚化經財寳

　籙符誥與之收執差天道功曹齎執公文
　押付黄籙院交割取亡魂三世罪籍看詳
　除誣天謗地爲臣不忠爲子不孝暗損生
　靈賊害善良之外各隨功果速與受主免
　致沉滯則可以上副
　太上好生之意也
　　　元始靈寳自然九天生化超度隂煉
　　　祕訣
　兆焚香面東九拜啓白齋意再九拜平坐
　調神正炁誦生神寳章九過每一過引炁

　一口直入丹田即存九炁灌身於身中水
　府聚九炁之光結一嬰兒與己相肖嬰兒
　向外握固端坐餘光徧覆天地形神光明
　須臾五藏五色之炁如雲自下而升次載
　嬰兒自夾脊𩀱關上入泥丸化爲黍米寳
　珠嬰兒即爲元始五藏雲炁即爲獅子元
　始即於寳珠之内玄坐五色獅子之上百
　千萬億光明洞煥諸天諸地明徹表裏次
　存三十二天萬聖千真浮空而來咸入寳
　珠之中元始帝前各各長跪如聴法狀

　次衆真畢集頃刻元始放眉間白毫祥光
　下照酆都九幽諸獄自泥丸而照及臍之
　下也一一光中皆現寳珠一一珠中皆現
　三十二天與萬聖千真扈従元始與前寳
　珠无二一一光中皆有救苦天尊隨光入
　諸地獄所有酆都諸獄承天尊道力陽光
　所及一時照破頓滅重昬化爲淨土
　次存兩腎爲酆都宫門以至諸獄悉開自
　内兩腎而下所謂大小腸胃者皆幽隂積
　結真陽不及皆地獄也獄門一開北帝與

　諸𡨋官獄吏列班朝禮於都門之外酆都
　水府之後腰脊骨之前朝禮畢即有十方
　飛天神王駕車金童翊衛其側手執元始
　符命自帝所面承道旨乘光而下俓入酆
　都諸獄應諸罪魂並皆赦宥即時出獄集
　於酆都宫前
　次存華池爲森羅淨霐
　次存寳珠千真萬聖齊誦天河灌東井呪
　次存元始上帝命赤龍奮鼓霐池之浪下
　灌東井如瀑布急存舌爲赤龍攪華池候

　神水滿溢左顧咽直入府前(天河/也)
　次存水府前大海无量无邊一切罪魂入
　浴祥風和炁温然如春薰蒸四體旡不欣
　喜頓去貪嗔歸心正道浴畢元始上帝敕
　金童玉女各捧淨衣不知其數賜諸罪魂
　存著衣畢想寳珠中千真萬聖異口同音
　誦救苦經大梵語次存太一救苦天尊十
　方救苦天尊隨誦歩景雲而下以甘露法
　水遍洒諸魂即得身心清凉咽喉開泰十
　方天尊各以金盂玉匙貯以甘露玉膏玄

　空散哺諸魂享以法食一一飽滿訖
　次存脊骨爲升天大法橋接至朱陵府(宫/絳)
　(也)下通水府玉童玉女手執幢幡飛香散
　花引諸亡魂升橋至朱陵火府府中有長
　生大君(帝王/服)司馬大神(星官/服)韓君丈人(白/玉)
　(冠青衣/皂縁)司命司録延夀益算度厄尊神(星/官)
　(服)監度諸魂入大火池猛火煉度一經火
　煉並衣天衣有百千火龍自火池中乘火
　焰躍出載諸亡者歷十二重樓飛空而上
　直至玉清境面拜元始上帝致身寳光之

　中兆即𡨋心湛然物我兼忘寂然不動勿
　問亡者去住何地稍掛一𢇁不成究竟无
　縁超度
　　　煉度師尊官吏
太一尋聲救苦天尊太微南極長生大帝九
天好生韓君丈人主煉仙魄南極真人主煉
亡魂九華真人上清黄籙院使副真君上清
黄籙院仙兵主宰南昌上宫煉度靈官南昌
上宫煉度玉女南昌上宫煉度童子南昌上
宫九光童子南昌上宫火陵童子南昌上宫

丹靈大神南昌上宫皓華大神南昌上宫玄
英大神南昌上宫變身大神南昌上宫復相
大神南昌上宫正精大神南昌上宫火府大
神南昌上宫返形大神南昌上宫脫胎大神
南昌上宫斷胞大神南昌上宫散滯大神南
昌上宫解結大神南昌上宫返魂大神南昌
上宫度魂大神南昌上宫超化大神南昌上
宫好生大神南昌上宫召魂大神南昌上宫
天醫神吏煉度符吏仙兵火池水沼使者南
昌上宫上奏靈官南昌上宫召魂童子掌煉

度天印靈官南昌上宫承受玉女六道功曹
神君直壇土池
　應南昌祖師至真官吏並立靖室專一早
　晚焚香持誦中篇禮獻仍持念
　玉清聖境元始天尊太乙救苦天尊御號
　各三百聲玉皇寳號一百徧願煉幽魂早
　遂生天終始勤之母怠母忽


靈寳无量度人上經大法卷之五十七
