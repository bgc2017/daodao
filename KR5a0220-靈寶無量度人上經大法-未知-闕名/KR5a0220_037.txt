










靈寳旡量度人上經大法卷之三十七麗七
回死起生品
夫三真飛斗廼駐景延生之道益筭保命之
法其諸災厄立見應効謂如命禄將絶災厄
至重欲作大功徳營辦未及或巳作功徳未
能功成性命既絶遂爲俗謗故用三眞飛斗
延生益筭大則三日次則五日次則七日可
以别作仰謝諸天復魂拔魄囘喪車還性命
延夀筭於𥘉三二十七或八節三元十齋甲
子庚申本命元辰如在急速更不擇日止忌

魁罡加臨病人本命及法師本命不可修用
若更天數天筭數盡得九並不治前三辰爲
罡後三辰爲魁隂日反此仍看浴盆之日雖
安則其病淹延夀筭亦不甚長逺春龍夏羊
秋狗冬牛納音支干犯水字謂如壬戍壬辰
丁丑丁未是也
先灑掃淨室用燈九盞依斗象安排毎一
燈用燈草三莖淨油满盞要停勻時新五
果九分時花九瓶清酒九升山泉淨水九
盞香九爐雲鶴二十七隻雲馬九匹五色

線各二丈並安排畢於雲馬上寫奏表九
通於鞍橋上書本命九符又别於傍供養
九分擎羊陀羅使者二分四直神君四分
土地一分本命元辰一分本命眞官一分
香茶酒果排列俱畢不得令僧尼産婦孝
子鷄犬多口饒舌之人見之不得動鍾磬
亦不得髙聲啓告依此行之必獲感應凡
入壇奏告便上香先念淨天地神呪呪水
灑徧壇席醮筵次明燈春夏從斗口點秋
冬從斗柄點起毎一盞念呪一徧燒符一

道呪曰
七星煌煌子北之方台街之下帝庭之傍
厥紀民物厥綱隂陽賞善罰惡降福除殃
冀兆之夀不折而長冀兆之俗不虞而康
斗中有靈聽臣宣揚
點燈畢九拜再上香念淨壇呪曰
吴天勑行流金蕩凝四七豁落穢消塵清
念九徧吹八方又再九拜畢念啓請祝曰
具位臣姓名今開啓侍香金童傳言玉女五
帝直符直日香官三界直符上界直符鄭元

熹中界直符焦公奴下界直符張元伯年直
使者崔舒宣月直使者盧機權曰直使者竇
楊光時直使者鄧衡文同左右龍虎君擎羊
陀羅使者爲(臣)關奏
北方五靈眞老帝君九天聖母北斗九晨星
皇君四聖元帥眞君斗中聖衆臣今建置一
壇敷陳斗象急告星天伏望聖慈降臨眞炁
𠃔臣所奏剋獲報應臣某謹言
次畢再上香九拜俯伏在地叩齒三十六
通先存肝出青炁化青龍心岀赤炁化朱

雀肺出白炁化白虎脾出黄炁化黄龍腎
出黒炁化玄武五臓出五色眞炁如長虹
之狀直衝北方斗口之前良久化爲度仙
橋玉柱自已存已身衣冠依本職服色頂
出紫炁乘紫炁登度仙橋至斗宫毎一星
大如東輪光明如日中有金樓玉殿寳山
瓊水琅玕寳樹侍衛皆九皇使者綉衣靈
官金童玉女自已毎一星九拜奏告其事
良久復至壇下有紫雲異香即見擎羊陀
羅二使者若玉女相似一人托金盤内有

羊頭一人把花枝仗劒先來檢察醮筵畢
使者却昇入斗中或聞異香或自見紫雲
乃九星上聖降臨也再九拜然後點茶上
酒𥘉獻九拜畢讀奏醮主三奠茶酒三禱
祝亞獻又三奠酒讀奏九拜三終獻讀關
引將奏烈火焚之師與四直三使者本命
星官元辰齎奏詣本屬星斗君闕下毎一
星心三拜囘於醮筵前守等報應然後燒
餘獻狀錢馬雲鶴畢念散神呪曰
天神還天地神還地後召復來一如故事

即念復爐消災呪九徧九拜祝曰
朝向天靈臺暮宿九天來天神連夜奏
消滅諸禍災
即徹座散壇若病稍不添及减可即行育
死局換生名除罪解厄可以延生住世可
以備辦即關點三十二天仰謝或復魂拔
魄醮
奏斗式
具法位臣姓某
據投詞及本命生年月日時見爲某疾患次

謝罪云云切慮有甚罪次解災深恐年災月厄
運屬魁罡五行刑害天羅地網凶星惡煞臨
命位見令如何謹録上奏
北斗九晨星皇君
九皇夫人
北斗太一内妃靈妃玄母大女中女少女左
右髙皇夫人斗中眞宰諸靈官伏望
聖慈特降眞光照燭懇誠原赦罪業除蕩災
厄滌除一切邪惡病炁蠲消邪鬼侵害延生
續命添益壽筭救治病苦速賜安寜則仰謝

皇天罔極之恩冒瀆
聖聰臣下情无任惶懼之至恭俟
感應伏候
敕旨
年月日具法位臣姓某狀奏
經師上清妙行眞人
籍師上清君后眞人
度師上清泉降眞人
巳上奏狀七通不用方函通封貼黄奏上
七位晨星君

三法位臣姓某狀奏謹封
其諸九位獻錢馬雲鶴如常式於馬上鞍
橋中書七元符朱書斗經符
又法
用大雲馬九騎於馬上寫奏法師位具事
因乞作如何施行毎一馬奏一斗星神君
並用伏聽
聖旨於年月日時階位用飛玄三炁玉章
印扵馬鞍上書斗經中符輔弼符用香茶
酒果九分焚之其時禱祝三眞人願爲上

奏明降報應𩀱手搯子午斗𦋇雲馬奏飛
入斗中於雲馬後三眞聖號用封皮奏上
某星君具法位上進謹封關丁甲四直神
君飛奏入斗將灰三捻隨事取斗星淨水
調灰服少許塗五心守候報應























右七元符朱書及治妖怪種種用之
飛神入斗章
皇人曰下元有山川河海之内城邑郷塢
之中石水禽獸之精五行不正之神下土
强惡之鬼魑魅妖艶之魂妄作妖孽擅行

異端纏惑生人諸不能治或有北隂鄷都
之内神司血食之賔結連祖考近化姻親
訟由冥曹延及生人伏連殃害諸不能解
以此三辰玄樞靈壇即建淨室所祈立報
解治安寜
訣曰取淨土或密室或曠野无人逈靜之
處建壇一所髙三尺上安南方七宿内南
斗六司中九晨三台日月之位並㸃燈二
十一盞并紫微大帝君中壇前列洞案一
所設二十一位并三官四聖正一眞人三

將軍四直使者太𡻕土地擎羊陀羅二君
以五色線自斗燈口布直至洞案之下於
地上以白琧土劃一所方可三尺六寸開
四面門取二斗眞諱燒於爐熖師當自天
門而入飛神入斗口章密奏髙眞暗書匿
過合和年命鬼怪戢息人道肅清其應驗
異至感至神先歩斗自柄入斗口復回至
柄𦋇身再歩入斗口三拜至第三拜俯伏
存身如法下田白衣入絳宫青衣入泥丸
紫衣入畢想五臓五色炁以神乗之舌爲

度仙橋如長虹之狀隠隠而見良久漸漸
分明面前有一池水水上見橋直入斗口
巳乗炁登橋至斗口見光明耀映如月之
狀其中有玉殿金階黙呼四直使者具白
醮意見使者入斗中逐一星宫奏之次忽
見擎羊陀羅二使者下降檢察醮筵清潔
復奏星宫有斗中上奏靈官引師奏事有
可𠃔之意再拜便回又存如前至南斗中
奏事見火鈴大將軍六星童子下降依前
檢察訖良久有紫雲異香或赤光入戸乃

二斗下降忌孝子婦女鷄犬僧尼
飛斗



用大紙雲馬於鞍橋上書南北二斗符(出於)
(本經)並用朱書於空處寫奏一通逐匹雲馬
書奏一星君名獻狀如常式臨火化宣之
育死局
經云有回生注死之功有消災度厄之力育

死入生局乃眞人大慈留此女妙教度生靈
感應頃刻凡人重病災衰書符一道并年甲
姓名取一生罪狀實封以金錢十陌靜夜祭
斗歩斗入斗口朝斗念呪視本色星吹之同
燒移時别書一道燒灰令服之又别書一道
令佩之是夜報延年幾何又以百刻點勘法
合之
書符呪曰
謹請五星靈應帝君和合某甲年命急急如
元始上帝勑律令

燒符狀式
具法位臣姓某
據某甲年月日時生上屬
北斗某星所主爲患云云切慮宿世𡨚愆今
生罪過誤犯禁忌謹具實封陳首乞
救苦延生度厄者


朱書


右謹請
北斗中五星靈應帝君和合某申年命赦罪
消災解除衆危度脫病苦使某甲一向痊安
急急如
元始上帝勑
麗七
天師真君律令
太歳年月日具位臣姓某狀
如當夜未有報應當用後符行持如前
育換度人不死局





書符呪曰
中有度人不死之神中有南極長生之君
中有度世司馬大神中有好生韓君丈人
中有南上司命司録延夀益筭度厄尊神
廽骸起死无量度人急急如
靈寳符命律令

速度亡魂品
玄師曰凡臨壇按治鬼邪務在存亡俱得利
濟先爲破獄凡行此法與大齊度亡一同
破獄呪曰
旡上玄元大上道君教臣行符照破幽獄
靈魂出離(若按治云罪䰟)急急如律令勑
右呪面天門念九徧吹亡魂即俓得魂神
離苦廼先行水錬法呪曰(坎文歴出)
巳枯復榮巳滅復生得生天上更禀太靈
九天之刧反覆胎嬰穢累蕩滅自尸返生

右法以水一器正北叩齒九通思(男玉童三人從)
(心出女玉女七人從腎岀)唾津七口行火錬呪曰(离文勒發)
日光月華徘徊洞陽流火入器煉化隂芒
尸穢消滅萬炁混康徑離五苦飛升天堂
右法以火一器正南叩齒三通思(前呪)呵炁
三口呪七徧取鄷都眞形火化成灰呪曰
元始符命制魔奉行保舉亡魂度品南宫
鄷都消燼三宫解形赦縳閍業受化更生
隨品受煉上生福庭
右呪畢以舌柱上腭存身爲

元始天尊頂中黙誦隠語一徧存金光满
口𩀱手搯玉清訣吹灰徃東北方放訣其
魂即得上升朱宫此乃速度之要請至誠
行之
靈寳追魂符




右凖玉淸寳籙追魂眞符告下三界靈司里

域主者追魂攝魄神吏仰承
太上符命速疾追取邪妖克害拘執不放徃
生沉魂火急追取前來玄壇受度不得拘留
速令徃生乗此眞符超升道境一如告命風
火驛傳
九天生神九煉祕符
生神章第一

(離文丹天赤炁)


生神章第二


(兊文素天白炁)

生神章第三

(震文蒼天青炁)



生神章第四


(坎文玄天黑炁)

生神章第五


(巽文梵天紫炁)


生神章第六


(艮文梵天碧炁)


生神章第七


(坤文梵天銀色光炁)


生神章第八


(乾文梵天金色光炁)

生神章第九


(玉帝訣上天青黄白三炁)


報應九章玉光神呪
靈魂隂精苦爽南溟聞吾一呪入上崑崙
千妖萬怪太上之孫入夢現形出離幽冥
六天大魔保生長存急急如
上清大帝律令勑
右符法搯玉清訣三五徧取天門炁吹鬼
門再取鬼門炁吹於靈位或旛上即得現
形墜旛通傳語言



靈寳无量度人上經大法卷之三十七











