










靈寳无量度人上經大法卷之五十八玉六
　生身受度品
　師曰靈寳五煉生身受度名曰返真洞玄
　玉髓无上祕要昔靈寳天尊受元始天尊
　之祕訣付太一紫府太隂九華真人傳受
　南昌度命君主之本出於大有之宫煉金
　成字刻玉爲編靈童侍軒仙妃主笈上則
　安鎮乾坤中則分制日月星辰下則陶成
　萬物實爲萬道之宗至尊至極始因太上
　於赤明𥘉開化萬品觀見衆生受諸苦趣

　造三業六情死入地獄萬劫沉淪无緑超
　度深可悲哀遂命南極度命君受其靈文
　祕法煉度生身則使罪障蕩除百年數盡
　不爲地司所執身有玉光得與真人爲侣
　投云生身受度劫劫長存隨劫輪轉與天
　齊年於是琅函玉典迤邐相傳漸出人間
　其玄又玄是謂无所不度无所不成豈曰
　小𥙷之哉行此靈寳大法者不嫉不妬齊
　同慈爱異骨成親其道必成如違科教禍
　及七祖戒之戒之

　　　壇式










　建壇之法叩齒三通存神爲赤明和陽天
　帝訣中指中文念淨天地呪取東南炁念
　呪曰
混洞赤文无无上真元始祖劫化生諸天開
明三景是謂天根上无復𥘵惟道爲身五文
開廓普植神靈无文不光无文不明无文不
立无文不成无文不度无文不生
　念畢存身五臟中有五色光彩從口中出
　照耀天界次存其壇曰東方壇曰玉陽舘
　如空洞中青光煥爛如碧玉次存南方壇

　曰流火之庭火光焰焰如日色次存西方
　壇曰金華之壇真炁交映如金色光照十
　方次存北方壇曰隂尸九錬壇碧炁中有
　神水之司水光映徹天河河中有五色流
　霞次存中央曰大黄之壇有真炁照徹黄
　炁中有五色霞光其壇各有宫室中有三
　色錦衣之吏圍繞五壇壇以淨沙爲之髙
　三十寸闊三十二寸法象三十二天幡三
　十二首圍繞上書三十二天仍以燈三十
　二盞布四方中安三色界天每一壇用香

　爐水火外則用木牌書壇名歩南斗罡逐
　一取炁先行水煉次行東方次南方次中
　央次西方次北方逐一煉形思存不可滅
　裂號曰大黄煉形次行金液煉質東方曰
　玉陽返体北方曰神水濯煉次曰真火受
　度一一依法行之
　　　變神
　凡變神爲赤明和陽帝者南極度命君也
　掐中指中取東方之炁貌若帝君狀存太
　一救苦天尊立頂上宗師東華帝君居前

　韓君居左神將百千萬衆圍繞行持任意
　　　發遣
　依前變神左手上清訣髙聲召云靈寳大
　法司煉度一切官属等存列在前即云神
　將吏兵只今爲吾召天界功曹立赴壇下
　聽吾指揮存至搯玉清訣關引烈火焚之
　　　玉液煉形呪曰(東/方)
元始育童内完法光玉田輪舉度越玄黄
鮮明无翳曲延九昌急急如律令
　　　太液鍊形呪曰(南/方)

赤明上生真靖煥光宻羅華曜重理虚堂
端夷无醜慶落和陽急急如律令
　　　金液煉形呪曰(西/方)
元童開明真芒顯光梵容安定无思勃狂
浮江昇崖載曲太黄急急如律令
　　　玄液煉形呪曰(北/方)
玄淵通霄龍變上騰運行常度融成玉瑛
妙育文秀惠生元神急急如律令
　　　太黄煉形呪曰(中/央)
清炁上生髙興靈仙落廻梵洞變化成真

保固真葩元始玉身急急如律令
　右於五壇行持了都未告符再詣火池號
　流金火煉行事存東方日中精光五色流
　霞光射流火之庭搯日君訣呪曰
太陽帝君日宫之精願降真炁灌注身形
陶魂鑄魄添精益神邪不干正幽不蔽明
形神俱妙得爲真人身得受度髙奔玉庭
急急如律令
　念畢存光中有紫炁大如目童煥耀在五
　色之内入火中次呪曰

日魂珠景照韜緑映回霞赤童玄炎標象
　念畢取日光一道入池存日光中有童陽
　君冠飛天冠衣朱陵丹衣下降又存自巳
　左目中有童陽君一人與上合成一人而
　入池内日光五色煥爛内外皆明次告符
　叩齒二十四通呪曰
陽晶巳通飛華巳新皇芒流溢蔭注内纒
仰餐玄潤芳華來臻宫宅開張蕩洗囂塵
体映玉光面發金真靈飛禹歩上造日門
急急如太陽帝君律令敕

　叩齒三通咽液三過内視金光從肺出散
　爲金煇火光燦爛相接照曜十方
　　　火煉符

　　　　(妙炁陽晶/光浮紫庭)(隂穢滌除/洗蕩囂塵)






　次存月中精光五色流精射入神水之中

　搯月君訣呪曰
太隂皇君月宫之精願降真炁灌注身形
拘魂制魄流衛通榮枯骨使潤涸者使榮
形神俱妙髙奔玉庭急急如律令
　念畢存光中有黄炁大如目童煥燿
月魄曖蕭芬艶翳寥婉虚靈蘭鬱華結翹
淳金清瑩炅容臺標
　念畢取月光一道入池次存月光中有娥
　景少女長三寸五分冠七星進賢寳冠衣
　素羅飛裙下降又存自已右目中娥景少

　女粧束依然兩人合成一人隨光而入池
　内月光五色煥爛内外皆明告符叩齒二
　十四通呪曰
黄炁流精三合凝光玄暉返正冠帶八芒
煉度東井受明飛黄金華散靈五君流芳
夫人降醴徧洒十方洪芳下注六府潤光
金精九化易景返容急急如
太隂皇君律令敕
　念畢取月光一道吹之叩齒三通存自巳
　腎中玄炁上騰心中心中赤炁下降二炁

　交接化爲玉光從天河之水灌流入池乃
　存水中玉光明徹
　　　水煉符

　　　(徊水結璘五炁混凝中有/泛景太空朔望虧盈黄華)


　(號曰/素靈)(光徧乹坤玄煇洞映/映徹十方流光幽冥)

　(三合凝光/徧煉隂形)(易景返容/永保黄裳)





　　　生身集神呪曰
元洞玉曆龍漢延康渺渺億劫混沌之中
上无復色下无復淵風澤洞虚金剛乗天
天上天下无幽无冥无形无影无極无窮
溟涬大梵遼廓无光赤明開圖運度自然
急急如律令
　　　混合百神呪曰

元始符命攝炁聚烟紫虚鬱秀輔翼萬仙急
急如
靈寳大帝混合百神律令
　　　還形復性符
　　　(返本還源/復命歸根)(二炁隂結/肇形陽成)

　(午爲/魄戸)(子爲元炁纒結氣耗/魂營降誕神靈神衰)

　(魄散/魂傾)(日月星光窮理性命/變煉丙丁復体完形)



　　　　(胎生上玄心禀太真/悟道聞經離合上清)





　　　服符呪曰
復性返形九歩八坤行罡七轉内外咸成
三台子午絳宫受真炁化爲主洞識元真

返形易質往來俱榮天上地下洞徹光明

永不輪轉離合上清
　皇人曰夫生身受度事畢須對天真謝思
　面東再拜服此符章則永不墮輪廻之道
　法以薄黄紙朱書度亡亦用黄紙朱書入
　煉用
　　　元始上帝削死上生符
　　　(元始上罪消北都名死魂/帝之敕上南宫子午受煉)

　(仙化成/人坤离)(仙道潜/通寅)(昭彰妙/道己)


　削死上生昇入
　无形中指中文




元始敕命赦罪宥愆解仇和結削死上生名
刋金簡位列玉階真光接引慈惠敷開金蓮
捧歩紫炁度關三變九煉返容易顔三天魔
王保舉度仙真心洞明福智自生參侍龍轅

受炁長生一如告命
　　　削死上生符呪曰
生生得帝心名會重戸内紫房混五神
魂魄常保貴七關受仙暉五臓元王炁
俱過水火天披見四和蔚上歸皇一子
與兆魂相對急急如
上帝敕
　呪畢焚符并五老煉度真文
　皇人曰夫生身受煉須得削死上生之符
　方能身與太虚合徳延夀長年法用梓木

　一片長九寸厚二分闊二寸四分以粉青
　爲地朱書并文以青袋袋之然後同昇天
　二劵併焚之


靈寳无量度人上經大法卷之五十八
















