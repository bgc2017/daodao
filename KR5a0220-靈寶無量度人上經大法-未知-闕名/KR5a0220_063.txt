










靈寳无量度人上經大法卷之六十三玉十一
　九煉生尸品
　師曰三景開明九陽運化混元合炁聚而
　成靈寳三元數推周分十二在天則十二
　官分在地則十二分野在人則十二經絡
　十二臓腑以應六隂六陽亡靈若經九煉
　則表裏生化還復人形若不經九煉生尸
　則形體不具罪垢纒身是故靈寳大齋祕
　法始以九煉亡魂生尸返神次之神仙中
　保修真之士可以全身定炁修身化形依

　法修煉可以運隂陽造化自然神炁與道
　合同皆自隂陽變化隂盡純陽可登真域
　凡人不能尊其炁保其形貴其神情欲恣
　縱勞神損炁耗散元陽自取死壞離其本
　真至於魂況九夜魄墜三塗不自知覺難
　遂超生是以
　太上慈悲元皇憐愍垂三洞拔亡之格闡
　生尸九煉之科普度存亡幽明共頼至學
　之士持誦金書吞服此符周而復始即得
　九天太和真炁流入三宫躡景登晨指日

　可待亡魂煉度可以解除業障和釋上生
　謹按師旨自龍漢木劫生胤鬱單无量天
　上上禪善无量夀天梵監須延天中凝玉
　清始青天始元天始丹天上化太霄青霄
　碧霄是也赤明火劫生胤寂然兠術天波
　羅尼密天洞玄化應聲天中凝上清太玄
　天太丹天始玄天上化紫霄絳霄神霄是
　也上皇土劫生靈化梵輔天髙虚清明天
　无想无結无愛天中凝太清太初天太素
　天太始天化景霄玉霄琅霄是也至六千

　六百六十六萬年至延康素華金劫立四
　方三十二天帝二十八宿界四極天真上
　皇分司四方至五萬五千五百億萬年至
　開皇元陽之劫乃水劫也生五方五老五
　帝五嶽人民五劫開化分於四隅而九方
　九天九霄九聖九真九仙九微九道九曜
　九星九宫九壘九隂皆玄元始上中下三
　元青黄白丹紫絳碧景琅九炁所化故經
　云自此三號雖殊皆天地之極也
　清微妙範曰炁清髙澄上積陽而成天界

　炁濁凝滓下積隂而成地位二炁交降隂
　陽相索沖炁凝和以生人道凡是生化人
　形與天地造化之元一體一象未甞有易
　太初之本玄炁无形陽精兆生神谷渺蕩
　无形混同无質无相无聲无光乃人身元
　始大神天寳祖炁之根至乎火發潜宫流
　化洞陽二炁混合交纒煉變神炁會同精
　血符合乃靈寳祖炁之本已立隂陽體象
　二劫赤明之法胎結中黄炁周二十七度
　兆胚有億化之神變位三才沖和成形大

　極生焉三十六度金炁育魄四十五度天
　一太一育魂五行俻位五臓生華上生泥
　丸九宫中化三元六腑色華九彩乃全人
　形九月天數八十一周地數三十六足胞
　胎九炁全功上應九炁九天則太一元君
　執注生之符長生帝君定命品髙下司録
　定年丈人勒籍司命定筭夀五帝監生成
　九天聖母衞房九天司馬命章召太微之
　一炁生萬神百戸三界俻守萬神恭敬而
　生爲人身豈有異於天地哉故經云九天

　司馬不下命章萬神不唱恭諾終不生也
　當生之時亦不爲陋也但人不能保育元
　和煉養赤子但積貪嗔暗招罪戾遂致萬
　神去體一眞蕩散魂神拘絆於冥漠罪垢
　汙染於三田自非九煉生尸苦惱何由開
　泰兆宜俯念幽塗遵禀奉行以祈真應母
　自簡畧上冐天憲
　謹按師旨凡行九煉生尸先用香華燈燭
　精嚴望東供養髙功上香先進三拜再上
　香再拜長跪口奏齋意上啓

九煉天尊靈寳自然神真九天帝君五方五
天帝君允臣所奏特降敕命頒付九煉返生
真司仙靈符吏官將五方五靈童子鑒臨生
尸九煉臣深慮肉質凡軀祈告關奏難以達
御發爐啓奏不依科格謹備五方五色神炁
注入臣身蕩除五濁清淨三宫使臓腑開通
百關流暢臣啓奏即得上達恭望天慈允臣
懇請臣誠惶誠恐頓首稽首再拜
　次左手搯中指中節丁立存想東有九色
　神光而起良久之間變數千丈神光爍爍

　兆以左鼻孔引接東方之上神炁吞入三
　田之内次面南方西方北方中央並如前
　存想取神炁五方取炁服畢兆再詣天門
　上三拜上香長跪啓奏
臣奉爲某人生尸煉度已請五方五色神炁
灌注三田恭望
天慈賜臣神炁下入身中洗滌塵垢神炁堅
固啓吿玄穹速賜感通呼召神吏立獲感應
亡魂九煉即遂昇遷齋功成就魔障不生臣
冒犯

天威下情无任激切屏營之至謹稽首再拜
謹言
　兆登壇端想左手搯普度訣宣科存想煉
　度之所自然有五色神炁覆盖煉度之所
　存見太乙救苦天尊十方救苦天尊廣度
　沉淪天尊朱陵度命天尊法橋大度天尊
　火煉丹界天尊轉輪聖王天尊金闕化身
　天尊逍遥快樂天尊寳華圓滿天尊九天
　神章天帝君九煉返生真司官君將吏天
　尊並著九色雲霞羽服九天上帝衣冠冕

　執圭煉度將吏如世之侯伯各乘雲歩空
　降於壇所黄雲紫霧五色神炁罩於壇上
　兆集神精思不可神思散亂九煉神吏運
　洞陽之火煉度亡魂俟諷九章兆存泥丸
　出九色神光一道徧滿虚空中有玉宸元
　皇道君左右二真人侍道君放无極神光
　下煉所度亡魂焚符兆搯九煉訣黙念超
　昇呪曰
玉清符法爲汝煉魂再返人道以超太清
急急如律令

　念呪畢取東方炁吹符上送於火池内焚
　之再黙念太一救苦天尊火煉丹界天尊
　朱陵度命天尊各三聲次念生尸開度呪
　曰
南閻洞浮流火之庭玉眸煉度黄華蕩形
神魂得度升入朱陵急急如律令
　次念九煉返生開度超升呪曰
真光煉度一切罪魂魂神澄正滯魄超升
金容變化九煉飛升急急如律令
　兆行持九煉並要寧肅心田使身形俱忘

　則精思感徹若或心中掛一毫髮事亦不
　爲究竟兆宜遵式奉行
　　　九天九炁自然符
无上盟真玊匱黄籙大齋壇
　本壇今月某日爲某人某事具奏
　天闕請降
　鬱單无量天帝真胞命元元一黄演之炁
　真符生尸九煉正性聚神須至吿下者



　　　　　　　　　　　　　(餘行見/符命門)


右凖
鬱單无量天帝真胞命元元一黄演之炁真
符告下煉度亡過某人及九州分野五道四
生幽魂滯魂等拔擢冥魂調理隂陽制魔保
舉度品南宫死魂受煉仙化成人生身受度
劫劫長存隨劫輪轉與天齊年永度三塗五
苦八難超陵三界逍遥
上清一如吿命太歳年月日

具法位臣姓某承誥奉行
　　　内可漏
帝真胞命元一黄演之炁真符具位臣某謹封
　　　外方函
(鬱單无量天符命告下煉度亡/魂某人及五道四生幽魂滿魂)具法位臣姓某謹重封
上上禪善无量夀天帝真胎命元洞冥紫戸
之炁真符
梵監須延天帝真魂命元長靈明仙之炁真符
寂然兠術天帝真魄命元碭尸冥演由之炁


真符
波羅尼密不驕樂天帝真臓府命元五仙中
靈之炁真符
洞玄化應聲天帝真靈府命元髙真沖融之
炁真符
靈化梵輔天帝真元府命元髙仙洞笈之炁
真符
髙虛清明天帝真華府命元真靈化凝之炁
真符
无想无結无愛天帝真嶽府命元自然玄照

之炁真符
　右九天九炁真符誥文並同前式預十日
　前用黄紙九幅長一尺二寸用朱書符墨
　書誥文白紙作封皮方函書畢逐道誦九
　天生神章取東方青炁吹符想符光彩燦
　爛煥赫奪日兆逐日誦生神章呪之










　焚香面東啓白齋意調神正炁誦詠九天
　生神寳章一過引九天真炁灌煉一身叩
　齒三十二通存自已三丹田出三色真炁
　上接天界三清上帝自三丹田出九天上
　帝自泥丸九宫出元陽慈父丹林大帝木

　公尊神衣五色衣冠左有王喬右有赤松
　子自肝中由左目而出西龜夫人金母元
　君五色雲髻左有圓光玉女右有太隂玉
　女自肺中由右目而出二神乃萬神之祖
　萬炁之先立於空際存自己五臓出五色
　雲炁自泥丸中出存五方五天帝君三十
　二天帝君浮空而來立於五色雲中存十
　方靈寳天尊十方救苦天尊十方救苦真
　人乗空歩虚燒香散花同諸天帝放百寳
　光明照耀下方无極世界九幽羅酆五嶽

　四瀆九州社令應諸冥獄罪魂得覩祥光
　俱得出離次存玄壇之外土皆作碧玉无
　有異色九煉返生真司靈官將吏各乘真
　炁立於壇之左右前後存丹靈大神朱陵
　神君各乘火龍自心中由重樓自兩眉間
　出在壇内其火龍踴躍徧地皆成五色真
　火无有邊際存九煉官將管押亡靈及幽
　魂滯魄无量百千萬億咸來受煉次焚符
　火池内其符吏仙靈乘符真炁灌煉亡魂
　復相生形九天上帝諸天真仙在空玄之

　際同聲誦詠九天生神寳章預壇法衆存
　爲監煉真人在會之人存爲監煉大將次
　存鬱單无量天帝以胞命元一黄演之炁
　纒其胞上徹於天以生成上上禪善无量
　夀天帝以胎命元洞冥紫戸之炁纒其胎
　下響於地以固根梵監須延天帝以魂命
　元長靈明仙之炁纒其三魂使魂神通靈
　以達精寂然兠術天帝以碭尸冥演由之
　炁纒其七魄使魄戸閉關天王降仙以安
　寧波羅尼宻不驕樂天帝以五仙中靈之

　炁纒其五臓使五臓清涼五帝朝真以存
　神洞玄化應聲天帝以髙真沖融之炁纒
　其六腑使胃管生津以納和靈化梵輔天
　帝以髙仙洞笈之炁纒其七竅開聦星辰
　朗明以開通髙虚清明天帝以真靈化凝
　之炁纒其八景使三部八景整具形神幽
　夜開光以防身无想无結无愛天帝以自
　然玄照之炁纒其身使三關五臓六腑九
　宫金樓玉室十二重門紫戸玉閣三萬六
　千關節根元本始一時生成令神布炁滿

　聲尚神具毛髮生身次焚五神混合符使
　五神復住五臓焚混合百神符使百神會
　集四體如淨瑠璃中舍寳月並无一點塵
　埃次存三官九府百一十曹五帝考官九
　宫掾吏酆都水府五府社令冥曹治職各
　持黒簿來到帝前祖師上帝放九色真光
　光中迸出真火焚燒亡魂罪籍皆爲灰燼
　其諸亡魂歡喜踴躍稽首天帝其諸天帝
　各乘雲炁自兆泥丸中入各歸宫府亡魂
　遊行自在相貌端嚴逐日三時耒詣齋壇

　朝禮慈尊如不行南昌煉度纔焚罪簿了
　即升經橋上登道境



靈寳无量度人上經大法卷之六十三




