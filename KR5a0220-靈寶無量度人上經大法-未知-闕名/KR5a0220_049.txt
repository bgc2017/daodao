










靈寳无量度人上經大法卷之四十九水九
降召符命品
皇人曰大有妙庭金闕玉房皆元始靈寳
之炁結成自然之文以制萬天之分夫行
持之士若建靈寳壇須篆降真召靈二符
以化壇陛爲金闕梵行之界方始行事
上清靈寳降真符

(開明三景)(是爲玉山大羅天根上京玉清)


(三華大有大行无離便妙庭梵炁上真)

(與道合同)




上清靈寳召靈符

(天中之天)(渺渺劫刃无幽混沌之中无冥)



(旡形无影)(无窮梵炁彌羅泛景无極萬範開張太霞)

(十轉囘靈)(契休合真)




右二符中自有符吏一十二人監臨壇所
書時玉清訣取天門三炁吹篆而成

玄師曰元皇降真靈符虚皇召靈靈符乃
三天飛玄正炁自然之章以召三元衆真
萬靈兆司清宫仙階位治靈虚真品欲降
百真召千靈以青綺七尺二寸中絶朱丹
書降真靈符飛黄箓召靈靈符安於靖中
以黄錦作席或黄繒亦得用醮禮祭之百
日降真召靈使者玉女金童各三人隨祭
降下直衛真文所召百真千靈立降于室
學不篤信五嶽試人輕露泄密所召不神
凡諸三天仙真靈神遵符而屇前无神文

乃爲妄召雖精思苦徹萬徧一報或有降
者多作魔試受者依
玄都憲格齎三素繒隨年尺詣有經之師
以畫坐而心記不載於文恐鬼神禽畜切
視漏泄也
靈寳召天真符

(玉京衆妙神光樞冠玉清神光之宗萬道玄都上帝)

(玉女秉敕)(速召來臨)






應召諸天真須依上書太上元始玉敕散
形
天真聖位
天真大神辰妙行真人酉至真大神亥度人
不死之神申南極長生君午好生韓君丈人
离南上司命司録延夀益筭度厄尊神(寅卯丑离)

廻骸起死无量大神未長生度世无量大神
未五老帝君(中指下)諸天丞相(玉皇)監生大神子
三官帝君(中亥子)東方八天帝君南方八天帝
君西方八天帝君北方八天帝君東斗主算
君卯西斗記名君酉北斗落死君子南斗上
生君午中斗大魁君(中指中)青天魔王卯赤天
魔王午白天魔王酉黑天魔王子黄天魔王
(中指中)千和萬合君(四指中過离至卯)長生大君(子玄)无
英公子(寅丑)白元尊神(巳未)太一司命君酉桃康
合延君(辰巳)執符把籙君(子丑)保命生根君(大指中)

中理五炁君(中指中)混合百神君(卯酉中指中)
總召君吏符

(洞玄三炁五行所運急至元明成真三天敕行急至)

萬神咸聽



君吏聖位

神公受命君普掃不祥君八威吐毒君
猛馬四張君天丁前驅君大帥仗旙君
擲火萬里君流鈴八衝君金鉞前戮君
巨天後刑君屠割鬼爽君風火無停君
千千截首君萬萬剪形君明檢鬼營君
金馬驛程君元洞玉曆君混洞赤文君
敷落五篇君赤書玉字君八威龍文君
旋斗歷箕君上開八門君飛天法輪君
欲界大魔王无色界大魔王色界大魔王
束送妖精君斬馘鬼鋒君敕制地祇君

歷關諸天君普吿三界君魂度朱陵君
受煉更生君消諸不祥君保舉上仙君
右官君皆属法部之驅使應書神君號念
諸天校録至諸天臨軒(巳至午中指中)
召十方飛天神王符
師曰十方飛天神王威徳最大功力甚重
聖化不可思議於赤明劫𥘉在浮黎國中
開圖校録之日奉元始至尊之命掌三界
十方一切圖録校量罪福輕重記録功過
淺深隨方量品无極度人各有十方飛天

使者吏兵億乘萬騎兆能崇重尊仰敬奉
凡諸度生救死遣飛天使者奏吿神王乞
行救度朱書方位各隨事注於下吞佩燒
服貼鎮立獲神應
師曰所召所服别有密旨慎无妄泄犯之
必至殃考擇吉日採古楓木作九宫盤方
靣六寸畫九宫八卦中宫立上下二方以
三素之色爲綵繒如欲用栢木作神王位
牌圓面一寸許自初一日爲始召之凡有
所度朱書其言擲直之方其響應立至无

所不治无所不服无所不至无所不度也
初一十一二十一東方神王下降初八日
十八二十八南方東北方神王下降初四
十四二十四西方神王下降初五十五二
十五北方神王下降初三十三二十三東
南神王下降初六十六二十六西南神王下
降初七十七二十七西北神王下降初九
十九二十九上方神王下降初十二十三
十日下方神王下降
師曰並依神王下降直日用之并所主之

方神王同應之方小事不可召大事方可
施用朝元皆神王開道引前也
飛天寳臺之式






符散形

(大梵億劫星宿元始旡量无上化身停關演化度人)

(敕召飛天受事神王速降)





敕召十方无極飛天神王長生大聖齊駕降
臨
年月日具法銜姓某符召

遣十方飛天神王呪
東方无極飛天神王忽掌兖州分野震文召
之遣呪曰
七靜道生七觀无生元始觀身飛晨玄真東
方神聖秉敕无停急急如靈寳大法律令
水九六
南方无極飛天神王飛掌揚州分野萬文召
之遣呪曰
靈都九通萬炁交中神敕一下靡敢不從急
急如靈寳大法律令

西方无極飛天神王雲掌豫州分野兊文召

之遣呪曰
仙司總録玉寳虚中玉敕一下莫有不從急
急如靈寳大法律令
北方无極飛天神王(無鏡)掌冀州分野坎文召
之遣呪曰
建元玄虚寂妙入无神敕振伏走霧雲衢急
急如靈寳大法律令
東北无極飛天神王梵掌青州分野艮文召
之遣呪曰
安陽昌靈保黄飛群直符所制萬神敬聽急

急如靈寳大法律令
東南无極飛天神王那掌梁州分野巽文召
之遣呪曰
絳力隱微太真玄珠敕命攝制風馬奔馳急
急如靈寳大法律令
西南无極飛天神王(度仙)掌荆州分野坤文召
之遣呪曰
空寂暉晨含景玉虚符命所遣莫敢遲儲急
急如靈寳大法律令
西北无極飛天神王(玃無)掌徐州分野乾文召

之遣呪曰
顯徳總持靜梵玄英玉符一下不得留停急
急如靈寳大法律令
上方无極飛天神王瑛掌雍州分野中指甲
下召之遣呪曰
圓蓋法輪扶摶耀乹玉符一敕直造帝前急
急如靈寳大法律令
下方无極飛天神王落掌五嶽地府冥曹中
指中召之遣呪曰
嶽瀆滄溟宗崇靈敕玉符所遣何赦不遵急

急如靈寳大法律令
總召十方神王呪曰
洞玄宗先靈枝之元太一左史御氣飛烟
雍雍侃侃褒服飛仙一瞬十極總御萬天
阿繿那易婆歩曇延逺落那顧乘命玉宸
付令侍壇爲宣化度如律如編
總遣呪
阿繿那易孛連婆歩逹落曇延厥淪那顧
齎章飛馳以雲以霧龍召寳環削簡正誤
錯字爲攺落字爲注无令上官典者遣去

應十方神王各領天兵萬騎可以通信十
方招集群仙收斬隂魔制伏鬼帥不可妄
遣
召集萬神啓運符(具還无叙玄品)
召九隂符




素華隂精晨耀合明混冥太真囘反胎嬰

青腰玉女飛霄羽裙右侍帝軒群魔東形
隨我熈篇提攝魂靈襲慶柔順安鎭帝廷
急急如律令
召九陽符





九陽神梵玄景晶英真光凝結反易胎嬰

太華金童總綂天星隨符驅役侍衛合井

辟邪去穢摧滅妖精靈符告下與道長生
急急如律令
右二符黄紙朱書左手上帝訣天門炁
玉清符




玉清符文到處萬神咸從
右符黄紙朱書玉清訣(中指中文)元始祖炁吹

入符中
上清符




上清符文到處萬神敬從
右符黄紙朱書上清訳(中指卜文)靈寳真炁吹
入符中
太清符





太清符文到處萬神敬聽
右符黄紙朱書太清訣(中指下文)太清混元炁
吹入符中
上界符使符







驛龍騎吏星奔火衝急急
右符黄紙朱書中指中文天門炁
中界符使符



播地撼山直符威兵急急

右符黄素朱書中指中文地戸炁
下界符使符





帝靈敕命帝靈没水急急
右符白紙朱書中指中文斗炁
日直功曹符




玉帝靈靈上徹三清直日功曹疾速降臨
玉清敕命敕召衆靈上通无極下徹幽冥
收魔攝鬼不敢久停太上敕命火急降臨
急急如律令
右符黄紙朱書搯本日訣取本時炁敕呪曰
玄曹玉文立功之官主治玉清奏報三天
上帝有敕速下神光謹召(某日)功曹依律連至

急急三五使者直日符兵功曹走吏
聞吾呼召急急如雲急急
召當界土地符




乹天精靈七真元君五斗華蓋纒絡我形
身佩七星流金火鈴照徹十方洞及杳冥
普告當境土地正神魔無干犯鬼無妖精

千千截首萬萬剪形安則有慶動則无生
土地正神各保安寧急急如律令
召社神符




訖埵彌泮吒
右符凡有事係召五嶽嶽吏使之書符時
搯艮文念呪七徧欲召城隍社令應土地

典者皆用此搯坤文於其下先書名次以
符召此符昔甞召南昌社伯用之驗
命魔前祛符
皇人曰夫拜表上章朝真謁帝宜先於壇
陛焚命魔前祛之符開通道路夫度亡魂
亦以黄紙朱書闊七寸長九寸青腰封搯
上帝訣書之取靈寳祖炁貫注符中存五
帝大魔手執命魔之旛引導而行經過三
界萬神不敢拘留
(太清玄光玉清七元星光)

(慧光上清寳光照開道路)

(赤明開圖運度自然超度三界位登仙公)(白元尊神輪轉無色)

(太一司命囘度五常)(汎景太霞上遊上嘯詠洞章清出入)



(華房)(十轉囘靈萬炁齊仙)
牒命魔殺鬼前祛符吏



(元始王敕真)
(符命魔奔火)
(前道通開含)
(虚三皇欽崇)
(威制群魔)
命魔密呪曰
皇人曰凡誦此呪當面西北存九天之炁
化九色之光降灌兆身而成圓象光映十
方然後吸炁玄光入口咽液九過叩齒九

通而通炁再拜想元始天尊降於空玄之
中而呪曰
黄中策炁斬祅宗察制强精斷邪翁太上有
命太上房急召北帝詣玉宫受承威令宣魔
王五炁蓊鬱與命衝祕藏玉文方就隆三天
運明六天運终腎者哉(出靈寳玉符人鳥經)
呪畢存元始天尊降金光自頂門而入兆
身至于絳宫結成金液之丹光𠑽八溢内
外瑩明萬神敬聴三界廓然然後挑中指
中而退

執符開通道路密呪曰
元始登引天真大神上聖髙尊妙行真人
十方无極至真大神傾光囘駕監真度生
諸天丞相南昌上宫韓司主録監生大神
執籙把籍齊到帝前隨所應度嚴校諸天
普告三界无極神郷泉曲之府北都羅酆
三官九署十二河源上解祖考億劫種親
疾除罪簿落滅惡根不得拘留逼合鬼群
元始符命時刻升遷急急如長生大帝律令
三徧取天門炁一口吹符上彈訣再搯破

穢訣燒符於鬼門上又呪曰
元始符命時刻升遷
張萬福天師曰天尊未說經之前諸天三
界魔王五帝大魔皆爲萬神之宗總領鬼
兵遊觀太空自號赫奕與天齊功行威縱
毒病苦萬人男女禱祝鼓舞以敬畏迎天
尊說經之後百魔伏化而神公受命普掃
不祥魔无干犯鬼无妖精衆魔既伏天尊
聖化便爲諸天上聖妙行真人策駕前驅
掃塵啓道所以衆聖將欲遊天先令諸魔

前驅策駕也經云魔王敬受事故能朝諸
天是也所以𡵯虚當先存思命魔
右三朝命魔張清都所言盡矣趙道昇修
黄籙儀認爲内事止於午朝命魔盖本政
和金籙此是其所見錯處非經旨也
供侍真君玄武祭祝章
皇人曰玄武者乃玄元之化身抱虚危之
二宿合水火之兩精聲振九天威降魔部
夫行持之士朝真望闕入靖存神莫不以
玄武之神通靈符而行法籙驅除瘟瘧剪

滅邪魔察其行道之心純乃保舉於玉帝
度心供侍无願不從此靈寳法中之從將
者也
祝文
天聽甚卑有言而必察神鍳不逺无願而不
成角動角而宫應宫誠感誠而徳召徳雖惡
人齋戒沐浴事帝惟恭夫末學道淺疾傷行
香獲福仰啓玄天大聖依皈北極之神禀日
光而生形含隂精而受質生神靈長勇猛惟
務修行輔玉帝斬妖魔斯救群品佩紫袍金

帶履蒼龜巨蛇劒光射虚危之間神炁衝吴
齊之分六丁前擁八煞後隨神綂萬靈威鎮
五嶽騰天倒地掣電奔雲破碎妖魔飄蕩鬼
賊百靈咸遵戒令小鬼不敢現形人民无横
夭之尤家國有安寧之慶所祈必應有感咸
通某幸叅大法受靈寳之玄章佩印行符應
天元之節度切慮建玄壇陛穢惡侵凌捨爾
靈明叨噉有室非假威神之力曷爲逸樂之
方式逢下降之辰特啓供陳之禮仰冀神光
暉映聖力潜通神不鬼而鬼不神正不邪而

邪不正克應有求之願潜消無妄之災即使
靖治興隆魔王畏懼早著功勲之籍速成大
道之功臣稽首再拜
召玄武玉符
福徳立降玄真六字






右符搯子文念呪曰

梵行諸天周囘十方无量大神皆由我身
敕符所至混玄合冥急急如律令
供侍北辰祭祝章
恭聞太極未分舍三才而周一氣兩儀既判
齊七政以均四時運斗極於中天布星躔於
象外分司闡化立極承天八王爲萬彚之宗
七聖作衆生之祖總七十二候之炁運二十
入宿之司旋轉斗垣周臨地軌爲車而調理
網紀拱辰而綂制乹坤喉舌是司樞機是握
示魒星之所指四海知時觀罡炁之有輝八

紘咸福三台齊色九炁同光掌天上之機衡
定人間之禍福漢明帝仰瞻光範張天師叅
受真經立玄教於塵寰脫凡愚於世網矧兹
動植實有依皈某恭行大法濟度存亡若不
籍二斗之囘旋運坎離之逆順欲成道法全
假璇衡今者伏遇下降之辰特具燈燭之供
伏冀七星垂鍳雲軿暫離於樞霄二帝丕臨
羽駕權駐於壇墠注上生籍勾落死名七元
之真炁常𠑽五臓之神君各保早獲真常之
道速成清淨之風臣謹稽首再拜

召北斗玉符
黙運璇璣四字




右符搯坎文念呪曰
璇璣玉衡一時停輪執符把籙齊到帝前
千和萬合自然成真急急如靈寳大法律令
召祭身神章

玄師曰凡受誦神文謝罪祈恩日中三朝
上玄每遇行道六時行香三朝者日出日
中日入别有脩用自依本科六時者半夜
平旦食時日中晡時黄昏六陽時也所謂
六時行香正斯六時也香灰不可用竈中
灰火内有伏龍糞道之大禁須以松栢枝
葉火化成灰貯爐噐中欲得烈火豐香一
舉烟騰誠隨上逹不使綿翳也若持誦須
綿綿使烟不絶可也其燒香火内勿使有
辛菜膻烈草木及蟲蛀毛甲之物褻瀆上

真太極仙翁多以栁竹燼同葵莖葉杵和
成塊加甘松少許亦無歉此之香火不惟
疾得火矧又經久一時不灰不翳多用爲
烈火少用則綿久仙翁又多取古藤根濯
長泉中日曝乾同青木香玄參合搗而焚
之去穢達誠降真致仙餘辛烈之氣不可
用也焚香之法端心注意一志存念在烟
不可反顧閉炁而鼻息黙祝通息而拜心
拜之理恐傾側九宫須以體存隨心曲伏
也一身之主在於神炁神炁合符通真達

靈神走炁彫禱神何應況一身靈寳全在
於神是以心拜者神拜也靈寳五符祕序
有召神之法兆冝勤行之乃萬道之首衆
法之先其法於甲子本命月中二日十六
日晦日一月五次入靖空中備心意好樂
飲食潔素酒果八品而巳先靣東正坐收
心静炁定息寧神少時即上香三次叩齒
二十四通呪曰
丹元真人太一真人桃康真人胎光真人幽
精真人爽靈真人眉神天靈腦神元先頂神

東王耳神嬌女目神英明髮神長壽鼻神通
靈口神丹朱舌神丹皇齒神衛士喉神虎賁
肩神鬱靈手神魂隂心神呴呴肝神臨臨肺
神祝祝臍神玉露胃神阻阻脾神禆禆腎神
漂漂膽神獲獲丹田神藏精大腸神託託小
腸神梁梁陽神窮英隂神幽靈䏶神隂隂膝
神區區腰神孔男足神玄元大力天丁
呼召三徧曰汝等出吾身中各各請坐前
後左右自依本位今日吉日祭祀汝等任
意飲食隨意哺食醉飽爲效以盡爲度祝

訖存神如巳者百十人揖讓兆取飲食以
盡爲度又祝日
汝等既醉且飽欣樂无極每遇吉日祭召即
至常日之時勿得離吾未來吉凶一一先報
吾知吾身常存汝等亦存吾有悲憂汝等亦
有悲憂或有仙藥致之取之令吾所食今與
汝等長生萬物劫變爲期汝等即還吾身中
各安所治急急如律令
玄師曰坐知未然尸解朝元昇仙通真以
此爲先十祭之後與兆交言百祭之後可

致神仙金丹靈芝飲食俱全泄之一語折
筭十年自致不靈慎勿妄傳


靈寳元量度人上經大法卷之四十九





