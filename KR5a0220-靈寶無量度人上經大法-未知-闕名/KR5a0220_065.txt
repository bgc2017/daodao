










靈寳无量度人上經大法卷之六十五出一
　九錬生尸品
　九巵生神明燈科(燈符/如後)
伏以混元本始藏三炁於太初神景含暉布
九天於霄極大塊旣判元始開圖神滋惠靈
炁分羅絡恩垂下土法度人天是以金籙示
科雲編開敎紫微玉寳光明空洞之中東極
碧霞變化始青之上本形如印煥爛八方文
彩垂芒廣長一丈祕九重之金格耀七寳之
騫林妙炁結成靈風鼓奏壇司得請許接引

以宣行幽閉蒙休獲開明而度化今有某人
披心大梵稽首太玄願垂五色之光暉照破
九幽之隂獄伏願萬仙翼從六領前祛分善
惡以定民回人天而向道周行不怠普度无
窮昇入无形與道合眞
謹然東北巵神燈布帝眞胞命元元二黄演
之炁
伏以旋斗歷箕羊角出扶揺之炁九和十合
碧霞分羅絡之文懸居長樂之福堂下有朔
單之隂獄歳之自始物所成終今之夜謹然

東北巵神燈施鬰單无量天生神寳章伏願
天寳金書混元祖炁開光龍漢照燭重隂凡
夫克獲於飛仙枯骨還生於人道昇入无形
與道合眞
　　　度仙上聖天尊
　　　次焚符旋遶誦鬱單天章
謹然東巵神燈布帝眞胎命元洞冥紫戸之
炁
伏以帝出乎震首歳徳之發春物植乎東宅
嵎夷而賔日木司九炁箕主七辰翠羽華林

中有開明之童子碧霞玉闕上對始青之老
人今之夜謹然東巵神燈施上上禪善无量
壽天生神寳章伏願象輪布化龍頷垂光遊
行三界之中下赦萬生之罪昇入無形與道
合眞
　　　玉寳皇上天尊
　　　次焚符旋遶誦无量壽天章
謹然東南巵神燈布帝眞魂命元長靈明仙
之炁
伏以陽上東南象重明之烜赫巽乎中正言

萬物之潔齊處江海而不爭鼓風雷之相薄
在元福用賢之界有好生度命之尊今之夜
謹然東南巵神燈施梵監須延天生神玉章
伏願停駕廻光隨機應化掃除五道詣長樂
之清都過度三塗到眞常之妙境普令萬彚
俱入大乗得道之後昇入無形
　　　好生度命天尊
　　　次焚符旋遶誦須延天章
謹然南巵神燈布帝眞魄命元碭尸冥演由
之炁

伏以三炁天中赤帝號丹靈之老重陽宫内
玉文錬流火之庭當萬物相見之時保億劫
無終之運尋聲救苦應感分暉今之夜謹然
南巵神燈施寂然兜術天生神玉章伏願億
曽受度鍊以玉膏九族同仙賜之金液北府
消大魔之試南河制洪澇之災普入光明常
居福慶得道之後昇入無形
　　　玄眞萬福天尊
　　　次焚符旋遶誦兜術天章
謹然西南巵神燈布帝眞藏府命元五仙中

靈之炁
伏以坤與載物未申居地勢之中梵炁流罡
參井居森羅之右廣運太虚之德髙臨仁靜
之郷萬寳裝嚴百方威伏今之夜謹然西南
巵神燈施波羅尼宻不驕樂天帝生神寳章
伏願億萬分暉百千應號校九府死生之録
開八方罪福之門至賤至微普登道岸無窮
無極俱轉法輪得道之後昇入无形
　　　太靈虚皇天尊
　　　次焚符旋遶誦不驕樂天章

謹然西巵神燈布帝眞靈府命元髙眞沖融
之炁
伏以金靈皇老空青鳴紫宇之林玉國西那
鬱刹峙浮羅之嶽八威煥爛七氣氤氲星分
太白之精治在少隂之境今之夜謹然西巵
神燈施洞玄化應聲天生神寳章伏望衆聖
臨軒諸天慶駕九幽開夜騫林咸返於舊條
十轉回輪福會更生於來運凡居法界盡入
玄門得道之後昇入無形
　　　太妙至極天尊

　　　次焚符旋遶誦應化聲天章
謹然西北巵神燈布帝眞元府命元高仙洞
笈之炁
伏以法輪十轉帝闕九開天奥穹窿鬰化精
於三變乾元剛徤應君德之六爻位九五之
尊稱居重陽之極數不言而應有感則通今
之夜謹然西北巵神燈施靈化梵輔天生神
寳章伏願種民主品梵行開生燒香散花同
詣壇所執籙把籍齊到帝前絶六趣之惡根
興五門之善念得道之後昇入無形

　　　无量太華天尊
　　　次焚符旋遶誦梵輔天章
謹然北巵神燈布帝眞華府命元眞靈化凝
之炁
伏以元冥五炁坎爲天一之精黒帝𩀱皇辟
總太微之景四時成歳萬物所皈玉壟神丘
隱眞空而返照青裙羽䙱凝妙寂以居元今
之夜謹然北巵神燈施髙虚清明天生神寳
章伏願慈周永劫惠逮有生定水清泠制萬
精於鬱絶玃天豁落束六鬼於羅鄷道德興

隆人天共慶得道之後昇入無形
　　　玄上玉晨天尊
　　　次焚符旋遶誦清明天章
謹然上巵神燈布帝眞嶽府命元自然玄照
之炁
伏以至聖至眞五境出三羅之界无巓无頂
八方朝七寳之宫統皇上之天元鎮中央之
地極威光翼翼神德巍巍今之夜謹然上巵
神燈施无想无結无愛天生神寳章伏願无
爲大道上帝尊神住慈悲善巧之門現微妙

光明之相一身受福得爲金闕之臣九族蒙
恩俱入紫虚之會得道之後昇入無形
　　　玉虚明皇天尊
　　　次焚符旋遶誦无愛天章
　　　燈光無盡天尊
　　　次宣九天尊表
向來宣布九巵神燈懴祝五苦暗障伏願八
會九光安天鎮地三塗五苦出離幽冥錬化
萬生恩覃宇宙功歸南上刹利仙翁更願飫
沾上善悟三界以俱空得證九壇度群生而

普見
　　　催攝度魂符

　　　(三台煌煌三天正炁召魂/帝勑急召聚魂攝魄魂攝)

　(君急/攝見)(返魂攝魄九炁瞿曇/君急攝見君急受度)

　(元炁陽符三元正炁魂神開度/君急受錬君急度魂身入光明)




　　　黄炁陽精符

　　(禣桑炎帝光布天帝/合明精明三景回傾)


　　(精神光轉日有中藏/炁爽五行重光陽精)

　　(日耀光彩混合二炁/陽炁炎昇玄元交并)

　(東井黄華澡魂鍊魄)

　(津金醴玉)(日月髙奔)




　右符青紙黄書出洞眞金根經名曰黄炁
　陽精洞明靈符叩齒十二通面東卯訣書
　符呪曰
陽藏隂生二炁交周天元混合三五應符
服御黄華靈降其軀長享景福與道同休

度巳九玄叅駕飛浮
　祝畢放黄華水中
　　上元重明九斗陽芒火鈴眞符



　右符詳具立成儀
　　東極青宫九龍符命

　　(稽首三皈依紫陽開長樂天宫)

　　　(玉匱重昬過朗日啓金光降)

　(神慧大慈/仁者勑)(九龍使者青玄青玄/童子救苦眞人靈官)

　(乗龍下降法雨/慈雲吹灑地獄)(九幽罷對承兹/六道停輪天澤)
　　　　　出一七
　(幽魂/飛升)(十方天尊隨念升降/應化沙塵救拔亡魂)

　執符奉行上生福庭
　急急如青玄天尊勑



　右符詳具普度符告品
　　　九錬旛本炁符















































　　　玉清九天慶雲火府隱文(一名玉/篆雷文)






髙上眞王玉清寳籙玉篆雷文普告南昌上
宫鍊度注筭眞君酆都冥獄諸治典吏咸使
聞知鍊度亡過某人消滅罪戾開泰泉扃蕩
除隂翳調理隂陽制魔保舉度品南宫死魂
受錬仙化成人永離三塗五苦八難超凌三
界逍遥上清一如告命
　右符有雷嗔之人及犯刑法者用此符并
　孤魂亦用之
　　　返眞符




　　　本治天堂玉簡金符

　　(五文開廓永度三塗疾除/普植神靈禍消九冥罪簿)

　(落滅/惡根)(輪轉无色死魂受鍊/總炁上元時刻昇遷)

　(身度我界/體入自然)(傾光回駕神識洞了/監眞度生身乗紫雲)






神霄玉簡三天符命上開八門三十六獄執
　　　　　出一十
治治官速詣
帝軒解宥宿罪超度亡過某人上昇
神霄玉闕之天復還治職炁入玄玄一如吿
命風火驛傳

　太歳年月日時吿下

　　　青封皮
(神霄玉闕金符吿下/東嶽上生本治天堂)具位臣姓某謹封
　　　焚符呪曰
九陽運眞炁鍊化即神功焚符速吿行
昭感自冥通急急如九炁天君律令
　　　九天紫府内音玉符










上帝符命宣吿三界天牢地獄主司大神拔
度亡過某人統領符命部衞形魂上朝帝庭
罪尤和釋與道合并神登玉闕受鍊長存一
如吿命
具法位

　栢木爲簡白地丹書青紙封皮誥文四行
　年月一行書寳誥面西北焚香長跪存九
　天上帝九人如帝服衮冕絳霄飛羽華裳
　黙奏訖祝九天生神一遍取九炁光吹筆
　書訖再祝一遍依前吹炁符上玉清訣於
　三寳前宣讀訖給付亡靈焚於青煙之中
　　　靈寳五符(見鍊度/符誥品)
　　九天九陽符
　　　鬱單无量天魂精祕音内諱玉佩開
　　　明上符


　　　(混合/元炁)(胞元大道通玄/宣通惡根化消)

　(灌漑/命門)(隂陽元君遏戸/炁交司馬洞謡)

　(滅度轉輪/形與神同)






　混合空洞炁飛爽浮幽寥延康無期劫眇
　眇離本條苦魂沉九夜乗晨希陽翹大有
　通玄戸鬱單降晨霄黄雲凝靈府隂陽炁
　象交胞元結長命惡根應化消桃康合精
　延二帝秀玉飄灌漑胞命門精鍊神不彫
　九天命靈章生神神目超元君遏死路司
　馬誦洞謡一唱萬眞和九遍諸天朝稽首
　恭劫年慶此榮舊苗
右謹上請帝眞胞命元元一黄演之炁九
重奉爲亡過某人纏其胞使胞元宣通上徹

於天以生成一如告命風火驛傳
　　　上上禪善无量壽天魂精祕音内諱
　　　玉佩開明上符

　　(洞冥/紫戸)(開度結胎斷死/飛𤣥黄房斬根)


　　　(禪善靈炁/精鍊成容)(務玄列備/尚生明堂)

　(混合/相和)(胎結/解根)





　无量結紫户炁尊天中王開度飛玄爽凝
　化輪空洞故根離昔愛縁本思舊宗幽夜
　淪遐劫對盡大運通帝眞始明精號曰字
　元陽孾兒伯史原結胎守黄房斬根斷死
　戸熈頥養孾童禪善導靈炁玄哺飛天芳
　華景秀玉質精鍊自成容務玄育上生羅
　列備明堂太虚感靈會命我生神章一唱

　動九玄二誦天地通混合自相和九遍成
　人功大聖慶元吉散華禮太空諸天並歡
　恱一切稽首恭
右謹上請帝眞胎命元洞冥紫户之炁九
重奉爲亡過某人纒其胎使胎結解根下響
於地以固靈一如告命風火驛傳
　　　梵監須延天魂精祕音内諱玉佩開
　　　明上符

　　　(須延三雲坤儀乾象/玄元炁分定位著分)


　(明梵/飛玄)(炁炁九開胎炁/返根禄道生元)

　　　　(魂生攝炁/九轉成仙)




　須延總三雲玄元始炁分落落大梵布華
　景翠玉尊明梵飛玄景開度長夜魂遊爽

　赴期歸炁炁返故根太帝號陽堂字曰八
　靈君九關緑廽道胎炁生上元陵梵度命
　籍太一輔精延泥丸敷帝席三部八景分
　魂生攝遊炁九轉自成仙琅琅九天音玉
　章生萬神三徧列正位炁參八辰門玄關
　遏死户靈鎭津液源應會感靈數明道潜
　廻輪慶此孾兒蛻稽首讃洞文
右謹上請帝眞魂命元長靈明仙之炁九
重奉爲亡過某人纒其三魂使魂門鍊仙通
神以達精一如告命風火驛傳

　　　寂然兜術天魂精祕音内諱玉佩開
　　　明上符


　　　(寂然無色/靈化景分)(碭尸演由/空洞生神)

　　　(騫爽合成/九轉景靈)(魄戸閉關/嬰兒歘歌)





　寂然無色宗兜術抗大羅靈化四景分萬
　條翠朱霞遊魄不顧返一逝洞群魔神公
　攝遊炁飄飄練素華榮秀椿劫期乗運應
　靈圖空洞生神章瓊音逸九霞一唱萬眞
　會騫爽合成家九轉景靈備鬱鬱曜玉葩
　兜術開大有一慶享祚多上聖廻帝駕孾
　兒歘以歌不勝良晨會一切稽首和
右謹上請帝眞魄命元碭尸冥演由之炁
九重奉爲亡過某人纒其七魄使魄戸閉關
天王降仙以安寧一如告命風火驛傳

　　　波羅尼宻不驕樂天魂精祕音内諱
　　　玉佩開明上符


　　　(棌集/空景)(回黄總録/命靈形具)

　(開度/生魂)(炁鍊元藏衆眞/紫戸生仙交會)

　　　(聖母/慶年)(章洞/幽靈)





　翻翻五帝駕飄飄玄上門遊歩黄華野廻
　靈驕樂端採集飛空景舊爽多不存太微
　廻黄旗無英命靈旛攝召長夜府開度受
　生魂公子輔黄寜總録具形神玉章洞幽
　靈五轉天地分炁鍊元藏府紫戸自生仙
　數周衆眞會啓陽應感繁玉女灌五香聖
　母慶萬年三界並歡樂稽首禮天尊
右謹上請帝眞臓府命元五仙中靈之炁

九重奉爲亡過某人纒其五臓使五臓清涼
五帝朝眞以存神一如告命風火驛傳
　　　洞玄化應聲天魂精祕音内諱玉佩
　　　開明上符

　　　(回化无影/三炁冲融)(斬伐/胞滯)

　(心超/上京)(鍊胎返初混化元一/魄壯魂强伏諸魔王)





　應聲無色界霄映冠十方廻化輪無影冥
　期趣道場靈駕不待轡朗然生神章空洞
　諒無涯玄爽亦爲疆練胎返本初長乗飛
　玄梁畜喪天眞散思候履常斬伐胞樹
　滯心遊超上京願會既玄玄悟我理兼忘
　介福九天端交禮地辰良混化歸元一髙
　結元始王稽首儔靈運長謝囂塵張
右謹上請帝眞靈府命元髙眞冲融之炁

九重奉爲亡過某人纒其六腑使胃管生津
以納和一如告命風火驛傳
　　　靈化梵輔天魂精祕音内諱玉佩開
　　　明上符

　　　(玄元/混梵)(列位務猷/眞仙運靈)

　(瓊房妙音/冲心自怡)(遨翫爽魂返根/五神星宿朗明)





　玄會綂無涯混炁歸梵輔務猷運靈化潜
　推無寒暑乗數搆貞條振袂拂輕羽瓊房
　有妙韻汎登髙神所圓輪無停映眞仙參
　列序上上霄衢邈洞元深萬巨秀葉翳翠
　霞停蔭清泠渚遨翫怡五神繁想嘯明侣
　五難縁理去冲心自怡處爽魂隨本根亹
　亹空中佇七誦重關開豁滯非神武運通
　由中發髙唱稽首舉

右謹上請帝眞元府命元髙仙洞笈之炁
九重奉爲亡過某人纒其七竅使孔竅開聰
星辰朗明以開通一如告命風火驛傳
　　　髙虚清明天魂精祕音内諱玉佩開
　　　明上符

　　　(清明/重霄)(眞靈煥落/化凝景霞)

　(空洞/振音)(去留解帯超神方外/明識生神整具形神)






　清明重霄上合期慶雲際玉章散沖心孤
　景要靈會煥落景霞布神衿靡不邁玉條
　流逸響從容虚妙話靈音振空洞九玄離
　幽裔感爽無凝滯去留如解帯明識生神
　章髙遊無終敗玄景曜雲衢跡超神方外
　應感無方圓聊以運四大研心稽首誦衆
　聖共稱快

右謹上請帝眞華府命元眞靈化凝之炁
九重奉爲亡過某人纒其八景使三部八景
整具形神幽夜開光以防身一如告命風火
驛傳
　　　無想無結無愛天魂精祕音内諱玉
　　　佩開明上符
　　(玄玄/虚中)(冥心靈感潜/精神太虚凝)

　(神/登)(内外/無形)(稱爲/眞人)






　無結固無情玄玄虚中澄輪化無方序數
　來亦叵乗誰云無色平峩峩多立陵冥心
　縱一往髙期清神徴良遇非年歳劫數安
　可稱浮爽縁故條返胎自有𢘆靈感洞太
　虚飛歩霄上氷津趣鼓萬流潜凝眞神登
　無愛固無憂髙觀稽首昇

右謹上請帝眞嶽府命元自然玄照之炁
九重奉爲亡過某人纒其身使三關五臓六
腑九宫金樓玉室十二重門紫戸玉閤三萬
六千關節根源本始一時生神令神布炁炁
满能聲聲尚神具毛髪生身諸天下臨以得
其生一如吿命風火驛傳
　　　九天九隂符
　　　鬱單天隂符
　　(三炁/尊神)(合生出乎隱乎/九炁太空空洞)






　　　禪善天隂符



　　(無光無名無色無緒/無象無形無音無聲)




　　　須延天隂符

　(開關三色乍存/玄通混沌乍亡)



　　　兜術天隂符
　　　(炁髙炁凝九並炁受/清澄結滓列生位成)





　　　不驕樂天隂符

　　　(三元/所育)(九炁/所導)



　　　應聲天隂符


　　　(三元育養九月炁满/九炁結形神布能聲)




　　　梵輔天隂符

　　(九天稱慶帝君司命定筭/太一執符品命五帝監生)





　　　清明天隂符

　　　(男則萬女則萬/神唱恭神唱奉)



　　　無愛天隂符
　　　(男則司/命敬諾)(女則司/命敬順)




　　九陽梵炁九巵燈符
　　　一陽混溟溟理之炁符(亥文/北炁)


　　　(一陽幽壑四象分配/生形開明合體五行)




　　　呪曰
神霄一陽出自九天混溟軒輿溟瑝微延
符鎭左腎上升玉軒
　　　二陽泛華紫微之炁符(丑文/北炁)

　　　(二陽/毓質)(會合靈童含輝/五神玉女傳送)



　　　呪曰

神霄二陽出自九天泛華太素紫微微延
符鎭右腎上升玉天
　　　三陽天屢鳳車之炁符(寅文/艮炁)

　　　(三陽受仙/受福居華)(金門離合/披閱四和)


　　　(紫戸胎元/三秀鬱羅)




　　　呪曰
神霄三陽出自九天天婁玉閤鳳車微延
符鎭命門上升九天
　　　四陽中女辟邪之炁符(卯文/震炁)

　　　(四陽/蒼臺)(赤帝保生虹映/丹靈勑拔命神)



　　　呪曰

神霄四陽出自九天中女養光辟邪微延
符鎭絳宫上升丹天
　　　五陽太皇微延之炁符(辰文/巽炁)

　　　(五陽/玉華)(太皇公子太一/重寧執符會靈)

　　　(金童鼓歌/鳯嘯龍吟)




　　　呪曰
神霄五陽出自九天太皇玉帝微微延延
符鎮脾中上升始玄
　　　六陽化眞白灝之炁符(辰文/巳炁)

　　　(六陽錬眞/造化玄元)(白炁灌漑/死戸生根)



　　　呪曰

神霄六陽出自九天化眞入景白灝微延
符鎭肺中上升玉元
　　　七陽絳實子光之炁符(午文/巽炁)

　　　(七陽/運布)(平會身度返胎/百川始青朱庭)




　　　呪曰
神霄七陽出自九天絳實朱柯子光微延

符鎭肝中上升太玄
　　　八陽金眞命仙之炁符(辰文/南炁)

　　　(八陽形合内外瑩潔/爍爏精延身外身存)



　　　呪曰
神霄八陽岀自九天天眞下降玉劵命仙
符鎭泥丸上升玉元

　　　九陽太皇寂玄之炁符(申文/南炁)

　　　(九陽九炁結秀冠帶/雲騰露凝華房玉金)

　(帝會/玄元)(離合/上清)




　　　呪曰
神霄九陽太陽九炁八十得一太皇玉室

寂入元元上朝玉室
　　　九錬表符
　皇人曰是符廼髙上空洞混化九天元父
　道君降而結爲雲篆付九天金籙无量壽
　生神尊君行之以濟隂尸如遇此符九炁
　齊并如日之升百骸流光更无隂滓便成
　仙人凡用此符以表九道書符在内上奏
　九天之帝帝君受符即九天稱慶太一執
　符帝君品命主録勒籍司命定筭五帝監
　生聖母衞房

　　　鬱單天符

　　　(天清地/寧人靈)(九曜陽滿/順行隂盈)

　(心生/虚寂)(救苦/幽隂)(自然日月/道合同形)





　　　禪善天符


　　　(道本/澄廓)(運化合眞/隂陽悟道)

　(了心/無心)




　　　須延天符


　　　(等觀/慧化)(靈寳照微諸天/玄光三十二帝)

　　　　(與隆敎法/救度存亡)(丹天靈符/盡獲更生)





　　　兜術天符

　　(靈符/化錬)(百骸炁變神度/自飛庚辛玄津)



　　(身心/清寕)(駕景/騰飛)

　　　不驕樂天符



　　(三炁/勃煙)(日中魄錬魂生/精明隂激陽標)




　　　應聲天符

　　(三變/九錬)(易景體合永享/返容玄光長生)





　　　梵輔天符



　　(梵上/玄逐)(幽微達爽飛歩/禦金耘存雲霄)

　　(受炁/玄玄)(俱守/黄庭)




　　　清明天符


　　　(三陽/煥發)(七炁五行/成胎俱聚)

　(含鎭/丹臺)(日月含輝/包光芒垂)




　　　无愛天符

　　(玄皇/應運)(炁貫至妙眞靈/大中匹配元宗)






　皇人曰右符九道當用黄紙朱書於表前
　書時存身爲金籙生神道君掐九宫訣吸
　取九霄之炁呪而成符


靈寳无量度人上經大法卷之六十五











