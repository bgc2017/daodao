










靈寳无量度人上經大法卷之二十五生五
内朝三景品
玄師曰修行大法未能洞達天眞威化下
被魔試交攻神祇不欽所召不感當内朝
三景飛仙分形之道於辰戍丑未時朝存
心中中元司命神字玄堅中極大君也下
在脾中脾爲玉堂宮一曰玉房是太一君
偃息之所也主養兆一身之形質於此四
時叩齒五通存脾中有黄炁滿脾脾上有
一眞人如初生小兒黄衣冠呼之曰中極

玄堅太一眞君某欲得眞人神仙黄庭之
道五呼之因眠瞑目五十息念之此中央
司命神丈人下化太一帝君乃九天生神
之父也治太極宫知者形不入地獄玉童
玉女侍之役使萬神常以寅卯午申時朝
上元太一神君號南極老人下在大一官
中主兆魂魄胞神命炁胎府之父也於此
四時叩齒九通存頭上直入一寸名太極
宫一號太一宫有赤黄炁满宫炁中有眞
人如童子之狀衣絳衣呼之曰南極元老

太一眞君某欲得神丹長生不死之道九
呼之因眠瞑目念之九十息止修之者延
年不死可變化神仙滅魔試致眞仙常以
子酉巳亥時朝下元玄道母下在雙合官
中(腎爲雙合宮)對上南極故號北極主兆精炁
生死符籍之母也於此四時叩齒四通存
賢間有白炁炁中有神龜龜上有玄女青
白衣如初生小女子左有司録君白衣天
官右有司命君青衣天官呼之曰下元元
神北極玄道母字玄妙某欲得金醴玉漿

可飲食者乞敕司録司命削某死籍更注
長生役六丁玉女坐致行厨四呼之因眠
瞑目念之四十息止以時不廢曰月乆行
應感无窮九年𥙷太極仙卿一年便有髣
髴役靈使神所欲无不應心常行勿妄獨
愼其口克日成仙乃洞玄三皇帝君所行
實靈寶之密機亦盟天告師而行之
靈寳黙朝煉頂章
每日寅午戍三時入靖兩手玉清訣存身
爲白鶴仙人法存天門開有一白鶴而至

次存身乘白鶴飄飄直至三天之上見元
始頂放九色金光灌注入我頂中想己身
萬竅流光遍照十方世界畢然後再乘白
鶴復𢌞本治乃受元始之靈寳祕玄至訣
如有啓告即俯伏玉墀而奏拜章亦如上
法
未想之前先以訣煉其頂通其天門然後
變神訣曰
金吒金吒大力敕(煉頂訣左手)
此乃元始親授妙行眞人天眞皇人昇舉

之口訣不可輕露
皇人曰夫靈寳之道甚明而易暁甚要而
至當得其人而受持何慮无萬神欽奉昇
舉可期者哉
受持策杖品
皇人曰靈寳之道有神通策杖以威六天
鬼神以策使三界萬靈
就名山洞天福地靖廬玄壇之所以𠮷日
採甘竹一根長六尺可十二節自上第三
節左右各一曲於曲凹中上刋日月下作

斗形於頂中開一穴納中央守吏符第二
節下開四穴納四方守吏符以蠟封灌記
其四方第三節下刋十方靈寳億劫應化
天尊自初一日爲始依十直日持呪取五
方炁靣五方誦訖以炁吹每夜存思一年
炁足方可施用用之之法當叩齒三十六
通思五帝直符吏各一人隨方色各有五
色之光流煥杖上五帝玉女各一人合侍
衛杖左右呪曰
太陽之山元始上精開天張地甘竹通靈

直符守吏部衛神兵五色流煥朱衣金纓
輔翼上眞岀幽入冥招天天恭攝地地迎
指鬼鬼滅妖魔束形靈符神杖威制百方
與我俱成與我俱生萬劫之後以代我形
制爲五解神昇上清承符告命靡不敬聽
呪畢引五方炁三十六嚥止以杖指天天
神設禮指地地神司迎指東北方萬鬼束
形指破地獄亡魂返生以指災厄應指崩
傾五解之道乃五行眞炁奪北斗之權衡
脱離死厄尸解得道神昇上清

東方守吏符


(東方九人青書黒上)


南方守吏符


(南方三人丹書音上)


西方守吏符


(西方七人白書黄上)

北方守吏符


(北方五人黒書白上)


中央守吏符


(中央十二人黄書赤上)

隠跡五解品
玄師曰青城山月波谿龍門遇丈人同謁
眞候先生密傳授五脱之法不得輕泄亂
傳非禮不道之人如神藏滅脱凡超俗彼
莫見其形是謂隠身之法五脱者金木水

火土也是謂受天地隂陽之炁達天地造
化之機盜隂陽運炁之莭日用頻行凡求
大道未逃生死謂值元辰之厄難災曜來
臨魔難奉於眞昧脱死生日限之時當妙
用此法神聖難言
金解
遇庚子日取多年古鋌鐵一十二兩打作
尺一條於淨室内嚴淨身體自於初更向
牀前去一丈二尺地放下尺在地上候至
子時初先潔淨喫乳香腦子水一盞叩齒

二十四通想尺如自巳形貎不令自耳聞
黙誦靈呪七遍念了拈尺於氊席下勿令
人見如此想四十九日滿後用時白絲牽
子一條繫在尺上急投下便走不得廻顧
返視念呪時更用腦子乳香水噀之尺上
念呪取旺方炁七口在尺上後四法倣此
呪曰
三台生我傳法三台護我升仙通風去尺斷
應當我復形本元急急如魁𩲃𩵄䰢魓𩳐魒
律令

木解
遇甲子日取紅落梨枝一條如自巳長臨
用日潔淨身體並如上法四十九日足臨
時放在地上不得回顧仰觀天日而去不
得顧形呪曰
枝波畫烏魚波畫咖㖿波畫三台生身畫此
日生身度道七七功德上升千變萬化濳身
上清杖化我身急急如魁𩲃𩵄䰢魓𩳐魒律
令
水解

壬子日取大龜殼一箇重一觔法度行四
十九日足臨用日如逢大水或橋上船上
便將龜放去水中不得返顧呪曰
靈穀散炁入杖中吾有大道與俗不同出
日入月驅虎逐龍去代我化泉脉相通急急
如魁𩲃𩵄䰢魓𩳐魒律令
火解
丙子日夜取雀一隻雄者用小籠子盛法
度同前但餵飼在頭邊安頓用水噀之取
炁吹炁如前法四十九日足度雀在手中

臨用時緋線一條繫雀頭上雀死收之懷
中見大火處擲雀入火中便去不得返顧
呪曰
朱雀居吾前吾握造化權三台護我命五帝
注生全支波鳥神火化仙令吾性神兩全急
急如魁𩲃𩵄䰢魓𩳐魒律令
土解
戊子日取自巳鞋一隻用法如前四十九
日足臨用時取黄線一條繫在鞋子上擲
在地上不得返顧呪曰

元始黄龍旺在四時中宮正位權首施機主
判土司吾奉帝勑汝今代吾以假吾權數執
十八戊己之期急急如魁𩲃𩵄䰢魓𩳐魒律
令
神眄諾天品
玄師曰兆欲觀三十二天先當俻修諸行
然後發大願用諸心次存思靜定乃可獲
見兆先從散心入次即發願我今觀諸天
帝普願三界十方舍靈滯爽四生六道名
上諸天同我魂神上朝帝宅酆都苦趣歷

劫沉魂及我億曽萬祖俱超冥昧廻出苦
輪同我魂神超登聖果逺諸五濁逍遥道
境普天萬國一切生靈消諸惡業拔諸衆
罪離諸苦惱得爲法身十相具足常遊諸
天說法教化開悟群迷紹續聖種通十聖
道我今内身有形之跡神升三天得侍祖
師元始上帝授靈寳大法遊翫諸天萬劫
長存今生來世常居福境七寳具足園林
屋宅妻奴子女一切朋犮與我觀心布施
十方三界象馬珍寳車與衣服飲食卧具

常當布施並无恡惜水斷造橋路邊立井
度諸行人救諸飢渴𦵏埋六畜飛禽屍骸
皆得安穩无令暴露三光發誓願修善行
巳入於存思不怠即當靜定然後燒諸名
香先觀青霄雲路扶揺羊角而上壘壘沖
髙壘壘上至天界次觀天帝所在兆當存
其天界廣博嚴好香炁常氛无有雜穢其
天帝君乘八景玉轝三素飛雲瓊輪羽盖
五色華光龍麟虎豹獅子白鶴嘯歌邕邕
其地皆薦以黄金四邊階道並用白玉七

寳珠珍光明煥燿天帝披離羅之帔冠百
寳天冠左右侍從悉皆飛天眞人身有光
明耀翳日月其諸鼓樂絃歌洞簫並發人
氏熾盛无夭年之子无叫號之聲彼諸天
宫亦有劒𣗳其條不揺見諸天衆无鞅无
數有自然飲食種𩔖豊盈味流下土其諸
天有寳𣗳金池五色光耀紫林微風枝葉
相觸自成妙音彼諸天宮並以衆寳合成
其天帝端然居之彼諸天光朗徹九幽天
帝以善妙法普度天人其諸天人聞法讃

善帝君玉案之上有赤書玉字招集群仙
有黄籙簡文普度幽𡨋兆每日存思巳形
法服羽衣乘九色之雲詣一天之中隨其
天中仙官列班朝禮而退遇三元八莭日
随班上朝諸天預諸法會坐於劫刃寳臺
其臺如圓壇層層不計其數仰觀上說
法乆乆純熟定中目成夢寐忘形之時神
飛道境目觀見天帝說法耳聞天帝聖語
及仙樂簫韶笙篁之音當此之時陽神巳
結能朝諸天然後可觀三天兆行神觀諸

天先當齋戒沐浴當詠天中空洞自然靈
章先滿三百遍次及七百遍豆一千遍然
後方可行之擧念則神飛萬里意動則玄
應十方一年之後陽神不遊於塵世常居
諸天小則七年大則九年必得超出塵世
上生諸天欲界之天猶有炁化生元色界
於九品蓮花而成形芳夢寐之間見青碧
白递有成道之漸也進道則蓮花開苞道
廢則含蓮不開罪愆則蓮花凋謝
靈寳无量度人上經六法卷之二十五
