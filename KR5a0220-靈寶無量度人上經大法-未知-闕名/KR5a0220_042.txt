











靈寳无量度人上經大法巻之四十二水二
　元綱流演品
　黄石赤松真人曰天之至髙至清而有日
　月星辰神之至靈至聖而有仙賔羽容其
　神者寄會於身倚精炁爲人仗神爲主三
　者若住若聚可以混合百神神遊太虚上
　徹三境下徹幽冥上下無方去留無礙洞
　觀一切變化無窮莫出此也凡修真之士
　學有次第進有資序凡其法有三上中下

　士積累工夫自然通逹元綱流演一念遊

　廵神遊帝闕頃刻升騰三關一路朝真上
　下往來無礙有法有符用神用炁罡風静
　黙徑超祖刼之宫萬神侍拱巳復還元之
　府修真之士謹勿輕傳妄示非人萬劫不
　原可不戒之
　　　寳籙符(黄紙/朱書)





　　　書符呪曰
司權除殺籍東極上生名寳籙可佩服
用之超魂神神靈天門開閉目念真法
身外有吾身此是超凡格急急如律令
每於甲子日入靖面東搯玉皇訣望斗中
　取炁一口復取東炁一口閉定書寳籙六
　十道或書六十甲子官君符六十道亦得
　　　六十甲子官君符



　　　　　　　　　(甲子王文卿從官/十八人鬼无光)


　　　　　　　　　(乙丑龍季卿從/官十六人鬼邴)


　　　　　　　　　(丙寅張仲卿從官/十四人鬼留昌)


　　　　　　　　　(丁卯司馬卿從官/十二人鬼子方)



　　　　　　　　　(戊辰楚季卿從官/十八人鬼生進)

　　　　　　　　　(已已何文昌從官/十三人鬼傅下)



　　　　　　　　　(庚午馮仲卿從官/十七人鬼却劉)

　　　　　　　　　(辛未王文章從官/十五人鬼旨支)



　　　　　　　　　(壬申俟博卿從官/十三人鬼石松)

　　　　　　　　　(癸酉孫仲房從官/十一人鬼倚仙)



　　　　　　　　　(甲戌展子江從官/十四人鬼四先)

　　　　　　　　　(乙亥龎公明從官/十二人鬼乹進)



　　　　　　　　　(丙子邢孫卿從官/一十六人鬼迪遐)

　　　　　　　　　(丁丑趙子玉從官/一十四人鬼進卿)


　　　　　　　　　(戊寅虞子張從官/一十三人鬼却心)

　　　　　　　　　(己卯石文揚從官/一十五人鬼徑子)



　　　　　　　　　(庚辰尹佳卿從官/一十三人鬼耳子)

　　　　　　　　　(辛巳楊仲公從官/一十一人鬼元亮)


　　　　　　　　　(壬午馬子明從官/一十五人鬼衍心)

　　　　　　　　　(癸未吕威明從官/一十二人鬼歷子)



　　　　　　　　　(甲申扈文卿從官/一十六人鬼琅光)

　　　　　　　　　(乙酉孔利公從官/一十四人鬼聶全)



　　　　　　　　　(丙戌車元升從官/一十二人鬼鏧星)

　　　　　　　　　(丁亥張文通從官/一十二人鬼石耶)



　　　　　　　　　(戊子樂石卿從官/一十四人鬼詮方)

　　　　　　　　　(已丑范仲卿從官/一十七人鬼旨都)


　　　　　　　　　(庚寅禇進卿從官/一十五人鬼總天)

　　　　　　　　　(辛卯郭文良從官/一十三人鬼扶花)



　　　　　　　　　(壬辰武雅卿從官/一十二人鬼苔點)

　　　　　　　　　(癸已史公來從/官九人鬼軰力)



　　　　　　　　　(甲午衞上卿從官/一十八人鬼縻子)

　　　　　　　　　(乙未杜仲卿從官/一十七人鬼右石)



　　　　　　　　　(丙申朱伯象從官/一十四人鬼扶伏)

　　　　　　　　　(丁酉臧文仲從官/一十二人鬼王肝)


　　　　　　　　　(戊戌范仲卿從/官十人鬼風髙)

　　　　　　　　　(巳亥鄧都卿從官/一十三人鬼符天)



　　　　　　　　　(庚子楊仲升從官/一十六人鬼季子)

　　　　　　　　　(辛丑林衞卿從官/一十五人鬼以是)


　　　　　　　　　(壬寅丘孟卿從官/一十三人鬼羅結)

　　　　　　　　　(癸卯蘇家陀從/官十一人鬼進木)



　　　　　　　　　(甲辰孟飛卿從官/一十四人鬼素良)

　　　　　　　　　(乙巳唐文卿從官/一十二人鬼壘子)



　　　　　　　　　(丙午魏文公從官/十六人鬼趙子玉)

　　　　　　　　　(丁未石叔通從官/一十四人鬼矣位)



　　　　　　　　　(戊申范伯陽從官/一十二人鬼道子)

　　　　　　　　　(己酉成文長從官/一十五人鬼在公)


　　　　　　　　　(庚戌史子仁從官/一十三人鬼進卿)

　　　　　　　　　(辛亥在子衝從官/十一人鬼戴卿)



　　　　　　　　　(壬子宿上卿從官/一十五人鬼却劉)

　　　　　　　　　(癸丑江漢卿從官/一十三人鬼别扶)



　　　　　　　　　(甲寅明文章從官/一十六人鬼則扶)

　　　　　　　　　(乙卯戴公陽從官一/十四人鬼天竒典惡)



　　　　　　　　　(丙辰霍叔通從官一/十三人鬼天摧羲理)

　　　　　　　　　(丁巳隺巨卿從/官十人鬼夭横)


　　　　　　　　　(戊午從元光從官/一十四人鬼耳迷)

　　　　　　　　　(已未時道卿從官/一十七人鬼典惡)



　　　　　　　　　(庚中華文陽從官/十五人鬼理千方)

　　　　　　　　　(辛酉邴元玉從官/一十四人鬼權呼)


　　　　　　　　　(壬戌樂進卿從官/一十一人鬼遺天)

　　　　　　　　　(癸亥左石松從/官九人鬼商敝)


　右法每日清朝呪水服符一道餘者以青
　袋佩之每於三元三會庚申甲子夜静入
　室佩甲子日所篆寳籙以兩手各搯卯文
　閉日静思閉炁不動以舌柱上腭咽炁一
　口覺身外有身衣服衣色形貌一如本身
　在前前有星壇髙九尺二寸左日右月南
　斗在後北斗在前即有前朱雀後玄武左
　青龍右白虎輔翼之覺飄飄然直至壇前
　丁罡三步上壇一級巡壇左行密呪曰
仙道渺莽元始之家我欲陞壇清神變慮

願得太上賜我流霞流霞之漿布炁芬芳
我得服之可以𡵯罡五臓神君直日香官
聞吾祕呪亦各以安急急如律令
　右呪念訖開炁入地戸復左行密呪曰
无上大羅元姑玉清玉清之宫度法真人
聞我祕呪度我尸形取彼玉霞以淨我神
我今𡵯罡行帝乏郷臣朝金闕上謁玉皇
急急如律令
　右呪念訖閈炁入天門即是第三重壇既
　入天門如有仙人二人玉童玉女侍杏傳

　言共六人次長跪閈目若有神人乘五色
　雲霞服似上清衣傳玉帝符金書照耀呼
　名復有一人執瑶爵中有玉霞漿北斗中
　有黒炁南斗中有赤炁日中有紅炁月中
　有白炁三台中有五色雜炁各一道流入
　盃中受之再拜而飲閉炁放訣下壇密誦
　靈書二徧騰空如到天上飛入北斗之中
　三台之星盖頂而行乃自魁星𡵯而之魒
　星囘身入斗六𡵯而出作三台之形乃出
　斗口左環七七四十九𡵯犯火星又東行

　自▲▲中過凡九九八十一𡵯至太陽朝
　祖帝上帝復乃右行自北入西凡八八六
　十四𡵯至太隂朝祖師仙皇君右旋而出
　出即左行右行復左凡七返如環此即无
　色界也定眼見无色界中諸仙來迎於是
　周歷十方謁三十二天帝二十八宿見一
　宿即丁罡十二以囘共三百三十六𡵯至
　于斗宿即借箕星乏罡以行直還望北斗
　天魒之次及交峰之山右旋南向四十九
　𡵯而過重入火星官經於太隂六六三十

　六𡵯之後而謁水星由水星東行至於大
　陽之側六十四𡵯而成木星再囘而行犯
　水星借罡復出太陽之傍八十一𡵯而成
　金星細行達於斗口三十五𡵯而入土辰
　由土返行再入金星水木之宿而後直望
　北方金闕巍峩即六羅三清之所在也乃
　八𡵯而進長跪再拜密祝之
　　　祝曰
地行賤臣某𦍒因宿慶得遇聖師傳度祕訣
使朝天闕凝神入靖九炁澄清身外之身得

飛天閫臣無任瞻天望聖激切屏營之至稽
首頓首再拜
　　　又祝曰
臣𦍒膺玄貺遂遇聖師午夜飛神一心謁帝
伏念臣凡骨性頑理難超舉精心孝弟以冀
蒙恩果遂請求獲承宸眷庶令道心堅固神
清炁明役使萬神咸遵旨諭伏願天恩允臣
奏意咸賜如言
　右頓首再拜而出乃見本形就本身頂門
　呪之

　　　呪曰
蛇蟬蛇蟬脱殻離塵吾今朝真上謁青雲欲
使神人閉債封形舉步以去祕訣靈靈
　忽自頂門而入乃是𡵯罡了也若小可行
　持則不過三五足矣如欲專意求飛舉之
　法則莫大於此
　　　元綱流演飛歩圖













　　　太上登壇訣
太一微言妙更真受生於我自通靈一思七

座天名字勑使三魂隨駕迎
玉皇一訣至天皇北斗三台歩得量直上金
壇環絳節聲沉惟𤑔篆雲香
身中三五功曹使萬吏同誠擁蓋忙遙逹九
關元所障須臾鶴駕至寥陽
寥陽門下本師前稽首投章擬奏言直候敕
回師降旨須將凡業首前愆
晩生狂計要登攀布炁陞雲覔玉關𦍒過罡
風無阻兆金門方顯萬般難
難中易訣訣難言瞬目之間到御前左右五

師千聖會丹芝壇下九光鮮
須將功行繼仙班禮聖朝真莫厭難妙理不
多多不决他時决得更當閑
玄門同學知音者得訣朝時莫等閑既受判
成分罪福速飄仙馭下人間
　右登壇訣隠於天中今雖傳至士學者更
　祕而行之
荐神密奏宿著玄圖惟空寂滅澄湛虚无
　　　飛神玄訣
　正一功曹在坎位丹田𥘵炁應丹元

　三五將軍乘素馬飛龍騎吏導迎前
　肝神青炁逝天頂化作龍車上九玄
　肺神童子持幢節朱衣引導至泥丸
　泥丸八片開法輪衝透天關形應神
　神離形時登素馬旋斗歷箕步紫垣
　紫垣歷關三十二入透罡風度九天
　各有生門須細認紫丹素碧是天關
　更度五靈遊太漠直至天門謁帝君
　正一真人前引導應念順時扣玉扄
　渺渺自然通大道進奏趨神見太清

　囘度五常還日月周而復始覩元君
　元君入舍凝神定巳降天書現玉文
　　　奏心章祕訣
　凡奏心章先須齋心食素先書草章不可
　以文害辭以辭害意叙事要切而巳既畢
　如常事用白紙三寸二分長随意細字端
　謹舍香當日旋書不得隔日一筆書成不
　得坐卧間斷仍須將法衘減省只作一行
　不得兩行書寫如不能書寫令人代書禁
　戒亦同必須食素沐浴焚香書寫不得攺

　刮挑乙漏落帶草寫減省筆畫與人交語
　犯者必獲重譴書畢仍以好香燻過即時
　卷封用龍腦糝於章上而後捲之訖以印
　印之以開天門符角之如大事𢦙巳拜章
　未驗即以黄紙朱書謂之朱章尤捷必獲
　感應矣奏章之日不拘早晚於靖治或道
　場内或於聖像前再拜上香先搯玉帝訣
　呼召以所行法及章中所遣神靈具事狀
　告白伺候齎章上奏黙奏上章之意再三
　懇禱畢再兩拜跪低聲讀章本一徧就拜

　處即詣香案前徹燭切近聖像端立注想
　而巳自巳丹田中一元始天尊漸漸升上
　至泥丸靣前而坐自巳跪於天尊之前黙
　奏章中之事詳悉懇切請祈再四或有自
　然念中天尊降語報應或耳中自聞人聲
　音若能出神之人以神交報應尤更端的
　不可有心以符合之也奏畢想天尊復降
　歸丹田自己亦退就案前將章入鐵架中
　必以香倚定關告將吏等衞侍章文上逹
　訖用洗淨麻骨焚之不得挑破章文候燒

　過再詣元立處存神息念若聴報應良久
　再謝而退如朱章即添遣黄甲玉女等自
　如本式也章灰送長流水中


靈寳无量度人上經大法卷之四十二















