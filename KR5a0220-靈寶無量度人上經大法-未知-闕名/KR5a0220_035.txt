










靈寳无量度人上經大法卷之三十五麗五
自錬形神品
錬神法章
法於一陽生後受錬形神凡一周𡻕然後聞
奏上帝關行三界攝召亡魂方行開度未及
一年急欲救拔須啓請錬度眞人九光童子
受錬司眞宰奏聞朱陵大帝三炁天君熒惑
眞君南宫上宫度生君火府眞聰錬魂聚魄
攝魂使者主將吏兵存在左右庶得衆眞監
度魔試潜消凡隂魂不過二尺在世喎邪跛

躃殘疾刀兵形骸不具隂府亦然當行五府
事一爲泉曲之府是名腎宫此主天一水位
之精則當存水神爲水沼以洗滌孤魂二爲
陽明之府是名心宫此属地二火位之精則
存火神爲火池以錬度孤魂魂既得洗滌又
得錬度不可不具五府須存天三生木属肝
是爲發生之府以象春之生物也次想地四
生金爲肺宫是名崑崙之府以象秋之收成
也夫春属肝爲木位主青龍秋属肺爲金位
主白虎夏爲朱雀應心冬爲玄武應腎四象

既備萬神俱歸其於中黄之庭黙行五府事
當存脾神在於中宫爲黄庭之府能生長萬
物五行圎備則萬神咸亨矣然後亡魂形體
悉備可以洗錬俾得托生天界仙衣輝嚴則
流火之庭火鈴滿地焰焰燭於天界從此孤
魂各登仙郷永辤苦趣然後玄祖乘此妙因
神識超脫逍遥霞霄之上身得道真矣
毎日清旦焚香面太陽先摩兩手心令極
熱拭兩目次兩耳兩鼻然後左右各摩三
次方搯四門訣勒至中指中文存東方青

帝駕青龍與自巳肝中青炁青帝自眼出
合而爲一搯卯文黙念紅杏吸青炁使津
入肝又次想西方白帝乘白龍與自已肺
中白炁白帝自鼻出合而爲一搯酉文黙
念磨真吸白炁使津入肺次想南方赤帝
駕赤龍與自巳心中赤炁赤帝自口中出
合而爲一搯午文黙念襪臈吸赤炁使津
入心次想北方黑帝駕黒龍與自已腎中
黑炁黒帝自兩耳出合而爲一搯子文黙
念墨黒吸黑炁使津入腎次想中央黄帝

乘黄龍與自已脾中黄炁黄帝自脣中出
合而爲一搯中指中文黙念靈寳吸黄炁
使津入脾想五藏五色鬰勃充滿即心拜
五方念金液錬形呪并太液呪取太陽炁
九口通徹内外矣
金液錬形呪曰
金液錬形與道合真開明三景是爲天根
无幽无極无始无終元皇九醜靈魔絳宫
紫炁飛天身乘六龍火上水下流入三宫
神居陽明大道自通急急如上清金液錬形

律令
太液錬形呪曰
太液錬形金馬驛程上下水火森羅淨霐
元範恢漠幽寂度人受錬元窮爲道至真
三元降合五炁會神太上符告六丁潜靈
紫羅鬱秀行符玉京急急如太上太液律令
次誦太陽流金火鈴真一呪
天中火光月中精光大明火鈴金剛之精日
宫太陽髙陽明魁星五輔天元廷保鈴火速
元鄒兵猛獸正妖入鬼精熒星火星火神王

太一元兵平火山大聖金童星火及上童昊
凶流金敕金剛寳光律令攝急急如南方熒
惑寳光律令敕攝
自錬法訣
毎日凌晨焚香少斗立斗中想爲錬度真
人先搯四門訣靜神絶慮兩手玉皇訣交
於口上黙念金液錬形呪直視太陽吸炁
一口三次一咽吸炁九口念呪三徧想日
輪九道光共咽口復念太液呪如金液作
用咽炁畢念錬神呪曰

太上錬神九歩八坤行剛九轉内外咸成
三台子午絳宫受真符煉萬靈赤心降精
心辟惡毒往來俱榮北都曲府離合上清
大洞自然風火无亭急急如
太上陳形律令
右仰視太陽左右手丑訣交於口上吸炁
九口作三次咽念呪三徧如前法念呪曰
坤順内營甲巳潜形三魂受錬七魄成眞
五炁中理斷絶惡根九宫康配列言上清
太一含元戮伐魔精三貟四正地方坤寧

神魂眞魄往來玉京五嶽震伏萬毒自傾
急急如
太上錬神律令
右仰視太陽服炁念呪並同前次同火星
眞炁念呪曰
南方之君赤炁之精熒惑使者丙丁將軍
朱雀炎神赫赫陽精五行造化萬類發生
天帝有敕使者須聽攝召魂魄錬度眞形
除災滅禍囘屍返生急急如律令
右兩手火訣取南方眞火咽下三口再念

火鈴眞一呪仰視南方取炁如前次端坐
丁立取南方眞火一口吹身左畔東南地
上想爲火池存錬身大神乗龍吐火於池
中將右手劒訣攬自巳心火從口中出左
手火訣次剔向火池中炎熾錬一身上下
通瑩更无隂翳洞徹畢想赤龍一條從焰
中飛入左耳孔中次搯子文取北方眞水
一口吹身右畔西北地上存爲水池想流
精玉女乘鳳吐炁於池中將右手劒訣攪
自已腎水從口流出取北炁子文吹剔於

水池中波浪滔滔濯質上下晶潔更無塵
染洞徹中外畢想黑龍一條從水中飛入
右耳孔中水竭次呪曰
魂神澄正萬炁長存不經苦惱身有光明
三界侍衞五帝司迎萬神朝禮名書上天
功滿徳就飛昇上清
又呪曰
生身受度劫劫長存
三徧叩齒心拜而退凡行錬度之道更須
帝誦南昌錬度蕩穢才露龍漢大呪不以

徧數則錬度亡魂蒙其功徳徑獲超脫
又呪曰
龍漢蕩蕩
洞陽玉錬章
夫洞陽玉錬法夙有仙籍莫能行此且人雖
有目可視一里之内則一里之外不可視雖
有耳可聞崇墉之裏則崇墉之外不可聞而
況幽明踈逺其可目見耳聞乎必頼
上帝垂慈宣行妙化役使火府勑制地祇乃
行錬度夫人不能自錬安能錬鬼鬼在幽𡨋

隂暗之間得此錬度滌除垢穢百骸流光然
後始獲超生譬猶冶之鑄金不能自冶安能
鑄金上帝哀憫下愚於下元甲子遣六甲神
仙降世流傳此法謂之玉皇禁書非下士所
可見聞也輕泄漏慢觸犯憲章罪無容赦幽
則累及玄祖明則禍及子孫災害相仍可不
愼哉今行持之士既有心拔度亡爽宜先自
錬元陽陶鑄萬範不求眞而自眞不求神而
自神化合太玄苦爽咸頼輒慕虚名叛道誑
惑行屍走鬼失笑幽𡨋无所禱也戒之戒之

勉勵形神隱顯獲慶
毎月玉錬法
日精圓形方景赤色每月三日九日十七日
十五日二十二日凡五過於金門之上以金
精石景水母芝英錬於日魂此日華流散金
精滂沲普天得潤若此日採日根靈降玉戸
行此道升到金門金門在天西關之上日月
通靈之門也
右取日根先取井花水一瓶露扵中庭朱
書石景水母玉符青紙上置水中面向水

叩齒十六通呪曰
陽明景精光煥紫庭八芒朗映魂芒溢盈
五轉三廻炁周太靈流芳曲注蔭潤蒼生
冠帶金門華根鮮明服御石景水母灌精
順天運炁隨日華榮九孔納眞解脫本形
急急如律令
次向日中叩齒二十四通服符呪曰
陽精巳通飛華巳新皇芒流溢蔭注内纒
仰餐玄潤芳華來臻宫宅開張蕩洗囂塵
体映玉光面發金眞靈飛禹歩上造日門

急急如律令
右仰頭引日炁四十五咽餘水洗面沐浴
還室内次面西向叩齒二十四通暝目思
見日中五色流霞下來接繞一身及有紫
雲大如目瞳累十數重煥耀五色之内與
炁俱入口中便引炁四十五咽液九過呪
曰
日魂流光五色滂沱錬形金門圓景峨峨
靈輝吐耀受明天河玉芝盈溢蘭潤芳嗟
飲我黄泉哺我飛華啜根咽實夀同靈柯

形附太輝身騰飛霞千齡萬劫使我傾殂
急急如律令(次心三拜畢)
石景九錬水母玉符

(五炁玄華)(冠帶石景玉英圓光)

(九錬魂魄)(日月垂映吐輝三天)




月華方形而圓景黄炁以毎月𥘉五日十五
日二十五日三過經東井之上東井玄耀之
門也
右取月華月臨東井日取井花水清旦露
中庭夜半白上朱書陽精玉胎錬仙眞符
納符水中面水呪日
黄炁陽精三合凝光玄暉返正冠帶八芒
錬度東井受明飛星金華散靈五君流芳
夫人降醴徧灑十方洪芳下注六腑溢充
金精九化易景返容急急如律令

次向月叩齒三十六通服符呪曰
乘虚落烟遊宴太空上造月庭與眞齊雙
變化八道出有入無二景同輝永保无𧇊
急急如律令
右仰頭引月炁五十咽餘水沐浴洗面還
室内次東向叩齒三十六通瞑目想見月
中五色流光下繞兆身及有黄炁大如目
瞳方圓内外累數十重煥映五色之内與
炁共入洞房中便引炁五十口咽液十五
過止呪曰

藏天包光黄炁鬱鬱結精含凝入芒朗煥
瑩飾黄華石景淘灌玉芝盈溢潤光霄漢
普天受潤登明晨旦駕景登空得昇帝館
長離下世超離八難與日同輝與月同榦
次心拜三禮畢
陽精玉胎錬仙眞符
(黄華隂炁)(陽精沐浴固仙九魂)

(九九煉生尸圓明啓告華光交映轉冠帶金晨王胎錬仙流芳淘津)



(九陽育化元景回靈飛昇上官玄霞散煙曲映我身洞觀瓊軒)




九宫洞視品
玄師曰未有定力見一切无道鬼神可依
九宫法男於離宫起一歳順行女一𡻕起
坎逆行並一𡻕易一宫至何宫分即於年

上起月月上用日日中用時又於時上起

得患或作過鬼神發作𡻕支月支日支及
方所即知鬼神情狀
乾
乾象主頭沉舉體重難任兩足俱冷痛
祟是一陽人惡病纒身死西北是沉淪
飜香有願誓皂衣及邪魂
坎
坎宫身悶亂懶語腸還鳴水蠱或支滿
溺死語難伸正北因遊走怪夢足悲吟
一鬼隂陽祟細問見其因

艮
艮方心腸懣喉中哽塞傷狂言并怪行
悲笑同難量群鬼須八數廟社行不藏
更有木金怪東北審形光
震
震宫瘟㾮病寒熱傳四支食厭并呪罵
犯罪天使之刑傷疫驚死青碧死魂隨
紅黄女鬼見三日有傾危
巽
巽宫顛狂鬼盲目不能明家先明隂語

外厭是女人魂魄居鬼手書夜使呻吟
潔齋求大道方始保康寧
離
離宫正南地癰癤火燒瘡上熱多黄病
血鬼産傷亡緋紫横死客沾親魂是陽
正向火位討邪鬼見行藏
坤郷脾胃疾痢下體尫羸乆須難治療
西南有伏尸動土傷𡻕破光怪顯其時
勾引家先母厭延死魄隨

兊
兊意癆尸疰喘嗽作迍邅𦵏埋坐不利
刑傷有伏連横夭求功徳古器在宅邊
鬼邪三人伴同共致𡨚愆
玄師曰凡一切修誦度化消災制伏救治
呪祝百物摧滅凶妖禳鎭不祥辟斥光怪
召龍致雨請晴開光止水治火除瘟去害
發符呪水收束毒獸求仙修眞七經八緯
降眞召靈並須密誦靈書萬徧之後所欲
立至神通漸至十萬徧坐致自然造化无

方如火事書隠語火化吹颺或安髙山巖
谷石上書寫或埋地中或沉水底採摘仙
虊救病皆用此隠語誦之者一依口訣
靈寳神鑑品
道之至虚則應感萬物以咸生天之至清則
鍳臨萬方以無隱地之至靜則育載萬彚以
安寧水之至澄則潤澤萬品以化成日月至
明照煦萬道以輝映其有物可體日月水之
澄明可象天地道之清靜虚而應物无窮未
甞留物者外指事則九寸圓明是也内指事

則方寸絳宫是也故靈寳大法之道以玄宅
爲主通神洞妙以明鑑爲端於是天羅天相
首叙靈寳神鑑妙法一十八篇九天九地之
大數燭幽暗昧察鬼神之密機洞玄鑑微知
聖凡之隱顯昭明五府映視十方如目覩掌
法用九寸圓明清瑩平靜不經鑑粧者依式
持呪布炁鑑面八十一日陽數法足所向神
光必現眞跡所謂洞觀三界徹視十方元逃
纎毫況鬼神情狀踪跡乎苟心不澄正念不
虚靜志不潔誠多致魔精變幻顯現非眞修

用之子可不謹歟
靈寳五嶽三塗寳照呪
紅杏墨黑磨眞襪臈靈寳
右以左手輪搯震坎兊离中即念呪捻定
中指中文靈寳印取五方炁吹鑑畢呪曰
功都聚魂招八方捷疾使者天神地祇萬靈
同歸合天地勑攝
右念呪畢再取中天炁吹艮方却吸艮方
炁吹鑑畢以大指循八卦又呪曰
謹請乾坎艮震巽離坤兊八卦大神催促入

方天神地祇吾鑑中現形
右以左手輪八卦靈寳印文以右手靈寳
印文以中指於鑑上自乾方點八黙於鑑
面至兊亦循至靈實印搯住吸八方炁吹
鑑放印在鑑上再念入室呪
靈寳都天入室明鑑呪
風收東▲巽雲崿上天乾炁收斗▲乾雨散
五方
右二隅炁吹鑑再輪搯五嶽即呪曰
▲▲隣紅杏入天成破象八方正(東卯)墨黑成

雨降雨對四瀆龍乾元靈收卦(北坎)磨眞想見
金執千人甲坤混動五方炁(西兊)襪臈照南斗
吾大溢在手地元對乾元離靈寳心内守(中指)
(中文)襪臈列狀紐像宜破宫攝
右法輪五嶽印念呪取五方炁吹鑑上再
誦一徧自中文退至兊上搯定印吸西方
炁吹乃靈寳入道五門鑑法然後召天神
入鑑切鑑視天神呪曰
順帝勑差靈寳照
右法南方炁離文吹鑑再呪曰

吾從何所能切鏡視天神收祖三元炁都天
大法行上總取八方乾元助太陽幻隂從夜
降吾列向五方
右法念呪一徧吸天地人門炁吹又念呪
一徧吸八方炁再念呪一徧取太陽炁吹
鑑次念呪一徧自北方吸炁西南東中五
方炁吹鑑可以視天神現形如昬濛未見
再持移昬呪
移昬寳照呪曰
昬移閃破澄角翼新開公明炁斷收入驅擎

迮移神清動神清動收收
右法靈寳印吸日月明光吹鑑如方差殊
未辨再念天都呪
天都騰藏寳照呪
移炁攅五音天門合入眞邪炁犯五行地炁
取三隂法靈催毁眞三陽逐日散逢隂到取
陽勑感應絶收勑攝
右法念一徧搯靈寳印吸天門炁吹鑑再
念呪一徧取太陽炁吹鑑畢再祝召合炤
天神名位吹鑑中次持五嶽呪催合炤天

神視見
靈寳五嶽神照呪
紅杏木行斷須呈足卯墨黑水破隂須疾催
坎磨眞金切角與西東兊櫗臈火經錬須成
我離靈寳土靈寳歸生因中須疾摧疾疾
右法以左手輪五嶽印自東北西南中天
吸炁吹鑑中分仙眞鬼物之品象萬類邪
正之差殊再用三塗呪聚神成眞
三塗聚光寳照呪
興生轉乾獨𨽻遷坤可韓明巽公都成切角

正艮對魂炁收攝中收收收
右法念呪吸三塗炁吹鑑詳視中可覩眞
象或八方進召神祇移景通見八方事再
持換炁呪可以洞明
換炁合卦寳照呪
換炁移成堅(天門)立成新知題(地戸尋)文知炁全
中
右法搯乾坤靈寳印三次呪三方炁吹於
鑑上可鑑八方事如遣而復召當持復見
呪七覺換炁復見寳照呪曰

隂靈徹覺滅瀆志天祁之神收對聚
右法搯靈寳印念呪西北炁吹鑑即得所
召之神後現於鑑内
五行正炁寳照呪曰
紅杏墨黒磨眞襪臈靈寳興生轉獨𨽻遷可
韓明功都成切角正聚魂攝功都聚魂招八
方捷疾使者天神地祇萬靈同歸合天地勑
攝合明天帝日勑攝
右法先以左手輪五嶽三塗印取五方炁
吹鑑上放印再輪八卦印以右手點鑑上

八方八黙再呪曰
謹請乾坎艮震巽離坤兊八卦大神催促八
方天神地祇吾鑑中見形
右法念畢八方炁吹鑑上如照鬼神即攺
念呪云
收攝八方无道之鬼吾鑑中見形
破對籙緑呪曰
合咸池聽益緑白霜絹破緑體動朝昬緑破
角分别緑依持西明緑可離見盡緑收管攝
收管攝

右法搯東嶽訣念法東方炁吹鑑辨英爽
之衣服鬼魂之器用於鑑中視現知或潜
姦隠由可用後法
破匿成度呪曰
繳意破角力度響名元立名度取性過力分
度羅荒秀列破度
右以可鑑幽隠或詐妄真正未别書依後
法
天洞六神呪曰
三元妙洞定元華清洞持率勵行洞敕絳霄

館洞意歷收李洞分六赤洞切
右法靈寳印望天門仰視念呪取炁吹主
爲祟自稱大神高仙等以此用之以觀天
界知其眞假如或言是星宿直從後法驗
之
翼宿四神呪曰
輪華年翼神清玉月翼神分定取照日翼神
歆列助意時翼神
右法靈寳印念呪東南炁吹又再呪取𡻕
月日時建炁吹主鬼神之妄言爲星宿之

形狀或因人忤犯作災祟辨之乃見實端
照精樸体呪曰
招体四到空五方聚意成呼日結意破見意
到數中結理意下成分炁在霞中可朝收意
体結撲都意成
右法向太陽搯靈寳即念呪吸日光炁吹
再念呪向空中取五方炁吹鑑詳之蓋精
炁爲物𡻕久作害以此辯精魅結樸爲形
之始依何体挺質爲精附人窮源照本事
理可見擅興祠廟用後法治之

三神對題呪曰
破切逆攔交宿送管取到正可明悔廻禄
右法靈寳印西北炁吹鑑主鬼神之强捍
令癲狂以怪妄擅興祠廟曲求祭祀令其
見形把對生人如未眞實再用後呪
對望四行呪曰
千察移易性行攝列到制足炁行攝移覷辨
徳正行攝躡移蹤離可行攝
右法靈寳印四方炁吹鑑對辨鬼邪之眞
僞證望祟賊之虚實開通四方行跡可見

四辨和形呪曰
羸正和黒木察運通離忻别移八斷愛利切
切切
右法靈寳印四方炁吹鑑主諸邪類隨所
以好惑人從欲入体乃牽引爲禍祟辨别
形影察見根源
六玄察隂呪曰
堪治渺眞助玄罔貪破玄朝冝到玄呼瀆對
玄六白輪轉意玄象移報玄
右法靈寳印北炁吹鑑主難明幽冥之章

不測之機用法可見
七品辨品呪曰
開理妙宫長華離宫對中筭宫閻落妙宫取
祟破宫寳城離宫對瀆角宿滅耗蝕(音犯)宫
右法靈寳印念法東南炁吹鑑次西南炁
吹鑑辨鬼神之邪正品位之大小用去究
之即見


靈寳无量度人上經大法卷之三十五
