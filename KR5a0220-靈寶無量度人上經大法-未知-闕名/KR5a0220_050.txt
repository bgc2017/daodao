










靈寳无量度人上經大法卷之五十水十
　然燈破獄品
　　　取太陽火
　玄師曰昔祖師所說三元簡文然燈科式
　最爲禁重而重隂一照萬苦停辛鐵獄無
　窮蒙光開爽黄籙科九幽齋儀有囘耀輪
　燈九卮神燈九獄神燈破昬暗於長夜照
　苦爽於三途假天象之慧力分上聖之威
　光照徹寒扃普開冥壤當於然燈之𥘉法
　師以丹砂書慧光符先於日正中時念囘

　耀神呪以陽燧取太陽正炁於天尊像前
　明燭一炬至夜大法師與侍燈法帥二人
　立於像前九拜叩齒九通祝黄籙齋意又
　九拜大法師長跪微祝分燈慧光呪三徧
　叩齒三通執符取聖像炁吹符在天尊前
　分請燈光進三歩二侍燈法師再於法師
　前分請燈光成三炬方始分序明燈於三
　所都畢執殘炬并爲一枝大法帥執殘炬
　於像前再九拜退如此然燈光照徹於冥
　隂使幽爽立度於開泰然燈膏油無犯腥

　穢勿致不潔全須豐滿以自終馬慎勿吹
　撲
　　　分燈破暗儀
伏以混元一炁帝開黄演之門玄照九成章
者自然之格三張一隱一立三全布化人天
恩流宇宙旋借燈輝之耀實從浩炁之先體
羊角而順行按璇璣之網建上照九天則三
光増耀下輝九地則庶獄停酸利及幽冥恩
霑水陸伏願元尊開化頒詔帝師謹以分輝
虔誠讃詠念大聖元始天尊

　　　請元始前燈誦呪曰
元始一炁皇曽幽寥混合空洞渺離本條
大通玄戸鬱降神霄以陽以隂胞命神交
萬真和暢啓諸天朝九天符命億劫神超
伏以元始分輝降道而爲帝續玉京内煥垂
光以接師壇精以入神一以生二恭伸虔懇
開化飛玄念大聖靈寳天尊
　　　請上清前燈誦呪曰
帝真始明伯史元精單靈導炁内守身形
太虚會應天地合明元功元吉二景生神

今日演化上昇帝庭
伏以三生萬物總祖炁於虚皇皆見十方俾
群迷之開化師光慈度有感必通法力昭彰
无幽不燭分清輝於三界現尊相於萬方稽
首嚴恭諸天歡悅念大聖明皇天尊
　　　請太清前燈誦呪曰
飄飄帝師駕落落翠玉尊胞胎魂魄命
三部八景分中虚得長夀稽首玄上門
太微廻黄旗无英命靈旛攝召長夜府
開化受生魂

　　　燈光普照天尊
伏以虚玄削死憑寳耀以燭幽玉簡成壇闡
法橋以開度神光煥耀幽夜昭明壇衆同誠
分輝下土
　皇人曰凡欲薦拔隂靈點破暗之燈須得
　慧光之法方能以三光之慧按凡火之光
　庶可追攝受度如無此法即是凡火之光
　不能超脱其法當於正齋之日午𥘉西南
　焚香對太陽吸炁吹筆再拜長跪書十二
　道應發燈光皆用此符

　　　分燈慧光符

　　(九日之光停六隂之炁元/始午朗耀圓極反陽慧光)

　(靈寳/慧光)(五星正炁月爲皇華炁灌/列宿熒煌七元日爲陽暉)

　(炁注/權樞)(玉晨之炁玉虚/之炁玉皇之炁)(三台/煌煌)

　(天中/尊仰)(幽幽冥冥酆都沉淪陷溺/二途受苦遭刑天尊慈慧)


　光破重隂昏翳蒙照日月光明沭遇惠恩

　返生天堂



　右符長九寸朱書黄上玉清訣東方炁吹
　黄蠟鎔布符之背裏撚作火炬用之
　　　三景慧光符

　　(九日日華童十月月光童七星/子九陽之光子月光之輝太一)



　(光照北極星光玉清天尊慧光上清天/使者阿陀龍羅尊慧光太清天尊慧光)

　(三光合晨清微天禹餘天太赤天/下照幽極三天正慧光景合離)

　(天寳靈寳神寳道諸天親慧光億劫種/經師力普明寒池親一覩光明飛升)


　(天一作三天上帝十方慧光毫明/庭天元天尊普化威儀救拔苦識)


　　(日華香燈无𧇊百萬魔火毒/月華神煇无期王拱手消翳)


　(地獄幽魂九泉太一中斗綂攝/傾摧得度披靡光照九地八極)

　(急急如/律令)



　　　呪曰
天尊慧日照破重昏三光輝映洞燭乹坤

苦魂沉尸咸沐光明二景无窮慈慧長存
　右符黄紙朱書三光真炁吹入符中
　　　破九幽祕訣
　皇人曰夫九幽者乃北斗九元之所化幽
　獄也分布九維東曰幽冥南曰幽隂西曰
　幽夜北曰幽酆東北曰幽都東南曰幽治
　西南曰幽關西北曰幽府中央曰幽獄是
　名九幽且幽冥者乃東方震卦九炁之所
　化凡發生蠢動莫不待風雷之所驚故東
　號風雷之獄幽隂者乃南方離卦三炁之

　所化凡火數至於午爲陽極隂生之道故
　南號火翳之獄幽夜者乃西方兌卦七炁
　之所化凡一日之光没於酉位爲金方殺
　伐至剛之道故西號金剛之獄幽酆者乃
　北方坎卦五炁之所化凡水數至於子爲
　隂極陽生之道旺於子故北號溟泠之獄
　幽都者乃東北艮卦梵炁之所化凡炁候
　至於寅艮爲温柔發施之理木數之所生
　故東北號鑊湯地獄幽治者乃東南巽卦
　梵炁之所化凡火氣至已爲至旺之郷而

　有鑠金鎔銅之熾故東南號銅柱地獄幽
　關者乃西南坤卦梵炁之所化爲西方肅
　殺之候故至人門之郷多生貪殺之心故
　西南號屠割之獄幽府者乃西北乹卦梵
　炁之所化爲天輪運轉之象故西北號火
　車之獄幽獄者乃一炁之所化是中央土
　皇之所掌爲中央總制之法故中央號普
　掠之獄此九幽之獄分布九州各一社令
　主之凡子丑生人皆属北方溟泠之獄午
　生人皆属南方火翳之獄寅卯生人皆属

　東方風雷之獄已生人皆属東南銅柱之
　獄未申生人皆属西南屠割之獄酉生人
　皆属西方金剛之獄亥生人皆属西北方
　火車之獄辰戍生人皆属中央普掠地獄
　夫行攝召之法先明九幽之獄而能破其
　幽暗可度亡魂如或不明其獄則何以取
　攝哉其破幽之法訣盡總左手搯中指中
　隨方化身取本方炁而吹彈東方則存身
　爲玉寳皇上天尊南方則存身爲玄真萬
　福天尊其餘方各隨聖位存想東方則丁

　罡九步南方則丁罡三步西方則丁罡七
　步北方則丁罡五步四維則丁罡並五𡵯
　中央則丁罡一十二步皆取元始靈寳祖
　炁三色之光而照破之仍須存五帝策杖
　化爲上帝節杖有金童玉女左右各一十
　二人手執寳幢上有金書玉皇赦罪天尊
　其遂方獄各存鐵城萬丈羅網交加黒霧
　沉沉穢氣蓬渤銅蛇吐𤔵鐵狗噴烟鬼卒
　夜叉各守門鏁存兆身在百寳光明中接
　元始三炁逕衝其城見鐵城頽毀刀山斷

　刃劒化騫林火山息𤔵冰池靜波吞火食
　炭變成甘露鑊湯停沸金鎚鐵杖變成遵
　花獄中罪人隨幡所指光明所照枷鏁自
　落罪苦咸原俱悟本源寃仇和釋獄卒擎
　拳並皆稱善仰嘆天尊魂識拔度並隨光
　明而出幽冥之界也
　　　九獄燈圖
　玄師曰法天像地方圓爲式九幽隂曹主
　罪憲職羅酆東南是其所也按太一聖真
　之科以土九石作壇九所方靣二尺九壇

　自方六尺以法地之隂極二六之象每壇
　作四圍三曲如獄之形一壇明燈三烥九
　壇共然二十七燈於壇正東立遷神寳幡
　又於九壇之中心立牌並面書玉清破地
　獄真符背書獄名傍立青竹九竿各長九
　尺各掛小幡一首書十方靈寳天尊聖號
　於幡首書酆都符俟破獄之時侍燈法師
　宣破獄儀逐方用度法師執靈寳策杖詠
　破獄呪衆和十方救苦天尊即就燈燒化
　符并幡於獄上法師以策杖擊破地獄八

　方都畢至中央并燒二符二幡餘同諸方
　破獄法並搯玊清訣存黄色之雲覆於一
　方存自己作天尊之形儀每獄皆叩齒九
　通於呪之前後如此則地獄開亡爽登真
　也











　　　三十二天帝燈




















　　　九獄燈幡天尊號
玉寳皇上天尊玄真萬福天尊太妙至極天
尊玄上玉晨天尊度止上聖天尊好生度命
天尊太靈虚皇天尊无量太華天尊真皇洞
神天尊




　　　玊清破九獄符
　朱書青旛之首身書本方天尊號兩手分
　書九獄符告文兩足書上清寳籙真符告
　某方某地獄書符時左手上帝訣念開光
　呪七徧取炁吹筆再誦本呪一徧閉炁依
　次書符畢再以本方呪敕之開光呪曰
三星煌煌元始開光有罪無罪得赦諸方
急急如律令上生天堂
　　　東方風雷地獄玊真之符

　　　(三陽妙炁/之光纒結)(氷破風雷/九壘禀令)




　　　告文
九炁青華光耀風雷玉寳慈尊摧戈毀戟扶
晨通照魂昇太微神識受煉享福无期一如
告命風火驛傳
　　　呪曰

青陽青帝震宫之精流光下照洞徹幽冥
摧破地獄風雷悉停急急如律令敕
　　　南方火翳地獄玄真之符

　　(六陽之光/照煥隂獄)(火翳玄敕/停焰奉行)





　　　告文

三炁丹華光徹火翳萬福慈尊蠲消火池化
成清圃甘涼瑩肌苦魂承恩逍遥无為一如
吿命風火驛傳
　　　呪曰
南閻赤精離宫耀明下照萬重無幽無冥
火翳停焰深熱得清急急如律令敕
　　　西方金剛地獄太真之符

　　　(四炁/合陽)(分隂金剛摧毀/成化冥曹禀遵)






　　　吿文
七炁素華照耀金剛太妙慈尊摧鋒滅芒刀
化騫林劒變栢桑魂魄受度與日同光一如
吿命風火驛傳
　　　呪曰
白帝剛騎追斬妖魅乘炁驅除飛戈走吏
下破剛風救護一切急急如律令敕

　　　北方溟泠地獄上真之符

　　　(五炁/順度)(玄光溟泠變温/合真幽曹奉行)




　　　吿文
五炁蒼華光徹溟泠玉晨慈尊冰消雪城温
生寒廓毒汁澄清魂獲妙果飛升香林一如

吿命風火驛傳
　　　呪曰
重隂冥冥黒龍持符俓達重泉罪無久拘
北帝有命違者必誅急急如律令敕
　　　東北方鑊湯地獄仙真之符

　　(梵炁定極/斗運璇璣)(鑊湯停沸/九府除名)




　　　吿文
梵炁晨華徹照鑊湯度仙上聖威感无方沸
湧澄息化甘泉漿亡爽生神遥昇天堂一如
吿命風火驛傳
　　　呪曰
幽隂之境罪業之門鑊湯煮漬考掠罪魂
符命一下善惡悉分急急如律令敕
　　　東南銅柱地獄度真之符



　　　　(斗魒真炁銅柱摧折/囘度混康隂府消愆)





　　　吿文
生炁之華下照東南銅柱摧落炎燄息閒好
生度命普濟無間苦魂解脫昇度玉壇一如
告命風火驛傳
　　　呪曰

九龍符命下入重泉積劫滯魄无路可宣
銅柱之苦咸賜赦原急急如律令敕
　　　西南屠割地獄寳真之符

　　　(六真/分布)(囘尸屠割停考/返生隂府咸原)




　　　告文

黄華月輝透降坤維鐵城摧毀屠割停威虚

皇慈尊保度浮黎罪魂登甦劫刃擕持一如
告命風火驛傳
　　　呪曰
三光普照幽冥易開積釁不原萬劫可哀
免離屠割獲登天臺急急如律令敕
　　　西北火車地獄命真之符
　　　　(九炁/肇動)(咸覩陽光火車/俱住萬靈根伏)




　　　告文
天光景色祥華敷光无量慈尊除釋鋒鋩火
車推毀塗炭消亡焦骨爛皮再生清涼一如
告命風火驛傳
　　　呪曰
炎炎之心重重之罪火車輪轉受此苦會
符命一達九幽罷對急急如律令敕
　　　中央普掠地獄真陽之符



　　　(四正四真隂尸九煉萬炁/四炁四明返朴真如灌溉)





　　　告文
三晨玄景洞照普掠真皇慈尊除落考掠金
鎚鐵杖應時消鑠百苦停酸魂獲快樂一如
吿命風火驛傳
　　　呪曰
乹坤交泰二炁感通元始符命萬聖咸從

一切地獄永扇慈風急急如律令敕
　　　九獄燈符
　　　東方南方西方


　　　北方東北東南


　　　西南西北中央



　　　請策杖破獄
伏以聖徳巍巍位列九清之籍神功赫赫威
降六洞之魔普度沉迷賛揚造化恭惟
玄中教主靜老天君至仁不測大道難名愍
兹幽暗之塗示以哀愍之路請天尊之敕杖
開除苦厄之關舒太上之慧光盡照泉扄之
府恭依大法是仗真符願乘吒咤之威下破
酆幽之獄臣干冒聖威无任懇禱之至稽首
再拜

五老策杖天尊慧符金簡玄籙通幽破塗
大慈悲愍罪苦咸除靈寳无量取救迷愚
敕符一下含靈咸甦
　　　玉清慧光符(破獄/用之)
　　(元始散耀靈寳陽精/一炁諸天鬱儀之君)

　(光囘九地/暉破八冥)(太玄隂境炎火熱惱引/結璘之神廓照生明日)

　(月/星)(合精六合破暗/炁神内外生明)







　　　破獄秘呪
唵俱祗知常阿勒薩曇波伽婁伐夜婆吒吽訶
　　　破東方風雷地獄呪曰
九炁生烟玉寳慈尊皇上正炁流降冥空
雷電息威偃消迅風戟戈摧折罪惡傾崩
元始符命昇濟魂宗

　　　破南方火翳地獄呪曰
三炁丹華萬福玄真吹吁陽光拔度苦魂
火翳頓滅炎生靈風炮炙途炭法雨慈雲
惠光布化罪考消蠲一如告命群靈敬聽
　　　破西方金剛地獄呪曰
七炁素英太妙至極金光寳耀普度魂識
鐵杖考掠永使脫離金鎚刀叉應時消摧
天慈赦宥無敢有違魂升太素逍遥神儀
　　　破北方溟泠地獄呪曰
五炁玄精玄上玉晨九和陽光普濟靈魂

清香周布惡穢散氛冰戈霜刃消蕩其根
九天道炁永除寒扄罪考解脫俓上南宫
　　　破東北方鑊湯地獄呪曰
鎮劫保運神景慈尊化形救苦度仙上聖
惠澤流布鑊湯滅爂沸煮火爛復形端正
湯化甘涼蓮生青柄永出苦獄普登元應
一如吿命鬼官敬聽
　　　破東南方銅柱地獄呪曰
生化梵陽一炁好生度命大聖普度元窮
焦爛生肌熱惱散衝炎燃銅柱永滅无榮

苦除罪考上升仙宫
　　　破西南方屠割地獄呪曰
坤蠡虛皇太虚髙明景色元輝下照幽宫
風刀割切摧刃剉鋒罪魂零落肌復神冲
永滅荼毒隨證仙宗
　　　破西北方火車地獄呪曰
乾靈玉真无量太華天元正炁廓照无涯
火車毀輪消滅踪瑕潰爛腐魂變形玉葩
神聚魂凝上詣仙家
　　　破中央普掠地獄呪曰

上元玉虚明皇紫宸下洞九淵真皇洞神
惠慈二光普度亡魂刀山劒𣗳立化騫林
考掠苦毒俓除酸辛鋸解倒懸永不由經
鐵城破敢鬼官遷真億劫罪爽普度朱陵
十天告命群靈奉聽敢不從命列奏玉宸
　　　納杖祝文
伏以蕩蕩至仁曲示慈悲之典冥冥長夜咸
蒙救護之恩恭惟玄中教主靜老天君道徳
崇髙人天咸仰九幽罪籍已消除於寳炬之
光六道輪廻永悟解於真常之理盡此有生

之象歸依无極之真恭還策杖於靈壇益固
威風於萬代臣無任荷恩之至稽首再拜
　　　收燈祝文
伏以二象分形五行肇判旋斡至陽之炁融
成神火之炎光芒布而可以燭昧達幽輝焰
彰而可以破昏釋暗變通至大功徳元邊上
聖真人性天明而蔑有昏蒙之累庸流濁類
塵勞蔽而因成黒暗之愆是以太上開慈悲
方便之門可使沉魂見光明快樂之路三元
寳籙示然燈品格以居先九夜昏衢破暗功

徳爲最勝恩霑无量利益有情是辰謹有某
今則齋功圎備善果均霑皆由照燭之神輝
廣濟幽沉之苦趣亡識已尋光而見道幽關
覩寳炬以停囚自一燈而至九億燈續光明
而无盡從此界而越大千界流福善以无窮
謹遵玉簡之科請覆金蓮之焰恭願亡過某
千生罪垢隨落燼以俱消萬劫殃纒逐傾光
而盡滅身度光明之界永離黒暗之郷
　　　收燈呪曰
至隂開光長夜續明太陽已朗八威開清

燈還太隂光附景生曰月二真與我合年
　　　回向
伏願邪心消滅不効死灰之復燃性地圎明
永並陽暉之洞照
靈寳无量度人上經大法卷之五十
















