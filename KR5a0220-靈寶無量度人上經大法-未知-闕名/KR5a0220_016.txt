










靈寳无量度人上經大法卷之十六金六
遏絶魔試品
玄師曰凡學士行持洞視多致群魔所惱
遂乃退敗功力如見美貌靈妃不可熟視
多是三官五帝玉童玉女察人功過亦有
清靈善爽魔軍變化故來惑人或作鬼怪
變現百種魔試欲人大功不成及内人視
戚間阻皆魔鬼使然欲其中道而廢常誦
元始靈書中篇及五天魔王大呪自青天
魔王至列言上清及三界魔王歌章遏絶

魔試則不退心百日積十萬徧入靖洞視
先持誦金闕玄元道君滅九十種外道一
百八十種大魔智慧神呪及召辨魔玉女
别其真假書五方驅魔符於旛上掛於五
方然後方可洞觀百靈徹見十方功成行
滿名書正凊長生久視天魔拱手萬神敬
伏三官選舉升爲真人若有婬穢嫉妬是
非通同始勤終怠前功漸棄身役鬼官殃
累九祖戒之戒之
滅魔智慧呪曰

天地雜炁生諸妖邪常以正道除去氛祲
第一思惟无我无主諸法皆空不可轉相
一實境界飛魔鬼神知所住處實知方便
假空有故法性理性湛然常住无有去來
一知實故二知魔故三除相故四分别空
元亨利貞邪不干正臨兵闘者列陣前行
急急如
上帝律令敕
右法先叩齒十二通密誦不拘以徧數所
有諸魔應時發善念稽首於座下若欲除

滅即廣持徧數其魔望塵遁走隨呪消化
青帝御魔總真靈符

(四神四炁)(飛雲丹霄)

金六(啓華總御)(制伏百魔)(无爲自然)二

(梵炁彌羅)(日月停景璇璣不行)

(巴元醜伯與道合并正炁所居)



(群魔束形)(保制劫運使天)

長存




右符吏啓華領兵九十萬人守衛其文其符
并赤書真文以春甲乙之日朱書紫上置於

東方禳却萬災保鎮无窮召延嘉祥物阜時
康學道之士以時服之三年之後生青玉之
英於肝府之中光映形外道成青帝召迎至
誠佩之永消殃患
赤帝御魔真靈符

(八方威神使我自然)(負天)

(擔石遊觀太空)(明真總御却邪辟兵)

(天真上聖)


(自然之音)

(萬靈振伏招集群仙)(群妖束首鬼精)

(自亡)(熒惑合契與道合并)






右符吏明真領兵三十萬人守衛其文其符
并赤書真文以夏丙丁之日朱書青上置於
南方禳却萬災保鎮旡窮召延嘉祥物阜時
康學道之士以時服之三年之後生赤玉之
英於心府之中光映形外道成赤帝召迎至
誠佩之永消殃患
白帝御魔總真靈符

(煥散五方威伏魔鋒)(茂成總御)

(使我太威北帝)

(興隆)(攝北羅酆)

(赤書内文變化飛空)(八景冥合炁貫玄宗)

(匡御諸魔諸天齊功)(反山六目靡敢不從)


九和十合
億劫无窮




右符吏茂成領兵七十萬人守衛其文其符
并赤書真文以秋庚辛之日白書黄上置於
西方禳却萬災保鎮无窮召延嘉祥物阜時
康學道之士以時服之三年之後生白玉之
英於肺府之中光映形外道成白帝召迎至
時佩之永消殃患
黑帝御魔總真靈符

(囬州玄皇)

(九維九醜)

(天中之神炁運樞紐)(天中之尊幹旋箕斗)

(靈寳洞玄三界稽首)(五帝侍衛位極五元)(諸天遥唱)


(萬▲設禮)(魔精喪眼轉靈寳旨)(鬼妖滅爽萬神朝禮)

(萬災不干)(神明護門)(今日欣慶)(普度天人)

(監醜朗馥守元固靈)(飛昇金闕)

遊宴
玉京





右符吏守元領兵五十萬人守衛其文其符
并赤書真文以冬壬癸之日黑書白上置於

北方禳却萬災保鎮无窮召延嘉祥物阜時
康學道之士以時服之三年之後生玄玉之
英於腎府之中光映形外道成黑帝召延至
誠佩之永消殃患
黄帝御魔總真靈符

(七政所臨天回四炁朗清地轉)

(三台九晨)(豁落斬摧)(擲火流鈴)


(萬神總梵)(靈寳衆經中主萬神)

(飛天大醜)(變化爾身)(横天擔力總領萬兵)

(屠割鬼爽風火無停)(三官北酆明檢鬼營)



(恊冥總御飛謁黄庭)






右符吏恊冥領兵一千萬人守衛其文其符
并赤書真文以四季戊已之日朱書黄素寘
於中央禳却萬災保鎮无窮召延嘉祥物阜
時康學道之士以時服之三年之後生黄玉
之英於脾府之中光映形外道成黄帝召迎
至誠佩之永消殃患
滌穢除垢
凡行持洞視建局當先預期齋戒至期日

請師開局備列香茶酒果十二分祭告法
中籙内仙曹才行持之後不得吊喪入産
穢猪圏戰場刑獄之所及見屠宰六畜交
合如遇親戚有吉凶之事當依上清金根
寳書煉度親眷魂神超生然後沐浴解穢
再入室行持若或出入不得巳誤有觸犯
仙禁殗穢之時須罰功斷事二十四日然
後沐浴入室再得行持若正當行持之時
設有雞犬僧尼孕婦穢汚之人觸犯壇禁
前功並棄作穢之者必致滅亡設有此事

急當燒香詣
聖前脫巾叩頭摶頰二十四次再拜念
十方大慈救苦天尊太一救苦天尊三皇
内諱數百徧呪水解穢念淨天地呪噀洒
淨免致損害人物三日後再得行持兆每
日侵晨用水一盂念呪面北取炁吹入水
中以水吞符仍用水自噀身呪曰
天河灌東井石景水母精五方生旺炁
凝結華蓋形拘魂制七魄一洗五濁清
解穢真符

𩳐魒

魓魁

䰢𩵄𩲃
呪曰
神仙沐浴炁芬芳洗除厭穢令消亡日爲將
軍月爲司馬教我通目无不見者急急如律
令
符朱書先寫三箇日字次寫斗名次念呪

七徧書畢吞一道次以水傾一半在地上
即歩自水上過呪曰
履茲三清水洗滌五濁泥身騰无色境
灌溉上天池
解穢畢方可入靖行持洞視及上道大法
起居存修
兆每夜遇子時起牀上面南披衣坐兩手
各搯五帝訣(紅杏)叩齒三十二通存心爲唐
將軍左腎爲葛將軍右腎爲周將軍四靈
神將在吾左右前後青龍自肝出目立左

白虎自肺出鼻立右朱雀自心出口立前
玄武自腎出耳立後唐將軍出心靈絳府
葛將軍出左腎左玄宫周將軍出右腎玄
元宫各領兵騎八十萬人羅列在吾左右
心拜三十二過叩齒三十二通存見三十
二天帝君密呪曰
无上玄元太上道君召岀臣身中三五功曹
左右官使者侍香金童傳言玉女五帝直符
直日香官各三十六人出隨吾首陳急急如
元始上帝敕

次存南方火星三人絳衣歸心赤色東方
木徳星九人青衣歸肝青色覀方金星七
人白衣歸肺白色北方水星五人皂衣歸
腎黑色中央土星十二人黄衣歸脾黄色
三魂七魄三萬六千神俱在體中呪曰
魂神澄正萬炁長存不經苦惱身有光明
三界侍衛五帝司迎萬神朝禮名書上清
急急如
元始上帝敕
次存想左日右月星辰羅列在上漸漸自

天門入玄臺宫絳闕宫洞徹内外光照一
室畢則黄老君着紫色衣坐中黄宫臍下
无英公子着紫道衣居左白元尊神着白
衣居右至則守之使炁綿綿自鼻入閉口
勿吐勿泄徐徐行之飛升上清仍存左腎
青色炁一道青光遊於左脊縷直至腦後
入左目穿右目次存右腎黑色炁一道變
紫光遊於右脊縷直至腦後入左目呪曰
兩睛眼目水墨之符真炁入眼徹視虚无
洞觀三界真仙同塗

右營目各九過欲行洞視
洞視起居
夜卧覺急閉目常更叩齒九通咽液九過
畢以手按鼻之左右上下數之十過祝曰
太上四明九門法精耳目玄徹通真逹靈
天中玄臺流炁調平驕女雲儀眼瞳英明
華聰晃朗百度渺清保和上元徘徊九城
五臟植根耳目自生天臺鬱素柱梁不傾
七魄澡煉三魂安寧赤子𢹂景輙與我并
有敢掩我耳目太上當摧以流鈴萬凶消滅

所願必成日月守門心蔵五星真皇所祝
群嚮敬聴
畢咽唾青色入肝九過摩按面目令小熱
以爲常卧覺輙按祝勿失一卧也令人耳
目聰明强識豁朗鼻中調平不唾津涕面
有童顔制魂録魄却辟萬魔
又法
先按眉内角兩頭骨凹處三九過以兩手
隂按之用中指痛按之祝曰
開通天庭使我長生徹視萬里魂魄反嬰

滅鬼却魔來致千靈上升太上與日合并
得𥙷真人列象玄名
又法
服玉字畢先按又摩指掌拭目使二手合
於頂中三九次存青紫絳炁岀於目前再
祝曰
眼童三雲兩目真君英明注精開通清神
太上雲儀靈嬌翩翩保利雙闕啓徹九門
百節應響朝液泥丸身升玉宫列爲上真
有掩我耳目大上將摧以流鈴徹視萬里

洞見鬼神急急如律令
子午二時行畢亦可常行使人耳目精明
兩手捻中指上節每呪三徧北炁吹掌上
是大指下爲掌熨眼至腦後如此再念三
徧依前北炁呵吹掌熨眼又呪九徧吹水
中以中指點水滴眼中每日一次
洞視入局批降
凡欲批報審章等事先將紙書天无浮翳
四炁朗清冥慧洞清明炁四騫四符書時
存東南玉京山數百萬文日月朗明星宿

晃耀搯玉清訣取炁吹筆念一字寫一字
重疊成符投水中洗目如書符不及地中
取淨土念呪十五次呪土沉於水中攪轉
澄清洗目了將所請文字露於地天下燒
香祝所發去者靈官玉女了再搯訣念玉
音攝炁呪吹文字念五帝諱取東炁吹須
是看得上件文字如天碧色罩於紙上乃
是真炁垂降如未再念呪青色爲度然後
念呪九徧
結空成梵真炁自生赤書玉字八威龍文

保制劫運使天長存梵炁彌羅萬梵開通
取天門炁吹紙上於紙看未分明
玉音攝炁靈風聚烟紫虚鬱秀輔翼萬仙
千和萬合自然成真
混洞赤文无无上真元始祖劫化生諸天
開明三景是爲天根上无復祖惟道爲身
五文開廓普植神靈无文不光无文不明
无文不立无文不成无文不度无文不生
急急如
元始上帝敕

取天門炁吹紙上看如𥘉學之人一二分
目力如蟲竇路或隠或起紙文若三分目
力如牌子字每一劃兩邊髙起中間如渠
内有淡淡水墨路如四分目力見淡墨路
子五分目力其路如青色或淡粉紅或淡
黄色或如淡墨雲炁盤旋於紙上五分以
上目力漸見紅色至十分目力多黄色如
上件字劃未甚分明再念呪吹直至依得
上件分數格式不至紊雜方始合格然後
再念无文不光呪若見烏黑當念无文不

明呪取炁直至字劃半見半隱分得字劃
方可模寫如未分明再念呪吹及洗目祝
靈官玉女并神虎呪𥘉間行持但分得字
劃得一二十字即止不得貪多每日漸進
十數字不要退了目力其所退目力徃徃
縁模字太多体倦神疲認字不真便行書
札文意皆錯真炁變亂或如蟲竇或如牌
路或如鳥文所以不定錯失目力盖天書
文篆真炁結成千萬慎之如一百刻中二
百刻目力不退方始目力定然後可進先

念五方呪書五符謂之靈寳五功符吞下
分隂陽日將玉札服即便看多增目力也
入局領事
右每日入局先念入户呪曰
四明功曹通真使者侍靖玉女傳言玉童
爲臣通達道室正神上元生炁入臣身中
令臣所啓皆得上聞
黙畢叩齒十二通入戸右脚先行至聖
前叩齒九通九拜左手三捻上香曰
玉華散景九炁舍烟香雲密羅上沖九天

侍香金童傳言玉女上聞帝前令臣所啓
咸賜如言
然後隨心所祝了歩斗至斗口中九拜長
跪奏密表了從頭呼祝應干法籙中仙曹
徧曰汝等俟吾朝真罷吾入局治事當須
分明現形顯白報應不得有違祝畢存仙
曹盡在左右方始搯訣依次第行持依隂
陽日吞玉札洗眼目了然後端坐據案吞
通目洞視符及攝召符面前安紙一張摺
三片分三日謂如今日係七月𥘉七日入

局合有上天降下文字中下二界神祇呈
到公事或仙曹有呈覆事件請主靖仙官
靈官玉女主者批上良久香上一一存見
分明少頃即依洞視法念呪吸青色及白
体文字露念呪分明一一模寫看有甚事
俟晚朝理會出靖念出戸呪曰
出隂入陽萬神開張關啓事畢請閉黄房
侍靖玉女明備神軒
呪畢出户先左足入户勿返顧顧即來邪
炁所奏不達先拜九拜拜時閉炁拜之出

戸勿返顧顧即忤真炁勿踏戸限勿使竈
中火勿以口咬香皆天之大禁罰即考身
如所批之事與師犮議之大叚理會未得
須再批審候報應晚朝斷也
靈寳旡量度人上經大法卷之十六






