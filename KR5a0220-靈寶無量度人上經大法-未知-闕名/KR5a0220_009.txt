










靈寳无量度人上經大法卷之九霜八
十轉回靈品
十轉回靈萬炁齊仙
玄師曰十轉之道廼五行生成之理其十
轉之法是
天尊十過說經神化者是其理也
衆眞侍座
玄師曰一身眞集可議斯言
元始天尊說經一徧諸天大聖同時稱善是
時一國男女聾病耳皆開聦

玄師曰眞集常善水數生一普天蒙恩水
生上朝徧流山谷沐腎増智聾耳得開病
耳得聦以至道言之迷音不知音外眞病
耳不聽無聲大聦亦聾曰得水之眞一流
智昇慧開而病耳聦也
說經二徧盲者目明
玄師曰一身光明之主日月精華之根者
目也爲集眞之戸牖見道之靈宗上道禁
經日月爲首光明者火也中主之瞳熒惑
之本日月分輝也火二生數天一眞水浴

生本始之根上玄眞火騰飛於心故復光
返明接景三光是盲者目明況生化之本
甲坼兩腎戍亥之元系水朝元二瞳上凝
於心生火視三光合并二瞳主目光曰吁
員是也至道生育亦猶其𩔖耳
說經三徧喑者能言
玄師曰木之生數也以至道言之一物生
五行一色有五彩隂陽互用生成反復藏
其用其喑者以常道言之肺主音也以五
常用之言主金也金主聲也即天尊三徧

木之生數神化理在西方正金之體以木召
金返復神變故喑者能言是也
說經四徧跛痾積逮皆能起行
玄師曰金之生數也跛痾者偏枯肌血四
肢攣曲癃痾跛蹇也積逮之疾者世傳逮
及積沉不愈是也此正筋脉舒縱血絡澁
流屬於木脉肝炁羅絡之主却四數神仙
正所謂返覆五行生成之法也以至道言
之法身之病金木互用則亡正是水火互
相須金木互相愛故四徧金之生數而成

木之神變此之謂也
說經五徧久病痼疾一時復形
玄師曰五乃土之生數之道肌血形骸皆
屬於土故五徧復形全於五行之體聾盲
喑啞跛痾積逮久病痼疾一時痊愈復形
全質是五行生數也
說經六徧髮白返黒齒落更生
玄師曰水一生數使聾病耳皆開聦而水
之成數於六眞水成化髮白返黒齒落更
生也

說經七徧老者返壯少者皆强
玄師曰說經七徧火之成數一身光明内
生五臓光華外攺老者返壯少者得之顔
貌益强皆水火之功也
說經八徧婦人懷妊鳥獸含胎巳生未生皆
得生成
玄師曰八者木之成數生炁育物皆得生
成聖胎凝靈八炁秀結分形胎化无諸惡
損皆木之生炁之所主也
說經九徧地藏發泄金玉露形

玄師曰說經九徧聖胎九轉金之成數形
難隠諱金光玉華照耀萬里所謂金容玉
貌瓊肌瑶體沐漑一身嘘呵萬物立化金
玉吹炁成金唾地成玉百花千彩映絡一
身皆由五行成用金玉發泄聖胎分形也
說經十徧枯骨更生皆起成人
玄師曰土之成數謂之十轉回靈萬炁齊
仙回骸起死枯骨變仙更生成人此十徧
之道元祖五行生數至於末後五行成數
明此道則長生修此道則神仙脫殻飛升

止於此矣若功成行滿位證髙眞八十一
日一轉八百日小乘三千日大乗不離斯
言應出産一切神仙萬法逕路殊途事歸
一揆眞師口訣盡於斯馬
法空眞人十轉回靈萬炁齊仙頌曰
自一至十五行爲本隂陽周回出入聖關
日上扶桑月沉玄衮萬神朝眞得同大混
玄師曰四玄二道(大定神光黍米入妙中理五炁十轉回靈)眞
人而說頌偈洞其奥則昇騰有限明其旨
則神仙有自

胎化法質品
皇人訓曰元始聖胎有十月生成之數有
七首五根之道
上品妙首(十五歳)无行上首(二十五歳)須延明首(三十)
(五歳)阿那品首(四十五歳)宛首(五十五歳)三界稽首(六十五歳)
群魔束首(七十五歳)群妖束首
玄師曰上品妙首不待九年之功无行丄
首七年可以成眞阿那品首九年白日飛
昇須延明首一紀功滿成眞宛首十八年
尸解得道六十五歳地水之仙名注天府

故三界稽首七十五歳長生度世无諸魔
試故群魔束首巳下延夀天年群妖束首
也
上无色根是爲天根斬絶地根保命生根落
滅惡根
玄師曰上无色根諸塵漏淨入於无想无
爲之品是謂天根未達此根先斬絶地根
无諸業累苦債即得保命生根二道並以
落滅惡根爲首又曰上法天根中法生根
下法地根除於色根落滅惡根

玄師曰既知聖胎七首五根之道方可入
元始聖胎
玄師曰元始聖胎生於赤文之後碧落之
先産於大浮黎土心胞八脉外應九色煉
於九鼎七首五根之先赤文碧落之初天
地起於有數有數要在口中呼吸之炁既
有呼吸之炁運於出入之息晝夜一萬三
千五百息一息脉四至在呼吸之間一呼
三寸一吸三寸呼吸之間六寸出入一至
之脉一寸五分是十五分隂陽大數天地

之體天一地二人三也其眞炁入九鼎連
汞攝鉛造化元始聖胎每一時氣長六千
七百五十寸十二時通長八萬一千寸共
計八千一百尺爲八百一十丈眞炁是十
二時也每一時權機八刻二十分十二時
通一百刻每一時定一千一百五十息十
二時定一萬三千八百息每一息定火一
銖二十四銖乃定一兩三百八十四銖定
火一觔萬三千八百息計眞火三百十五
觔二兩半八隂八陽依天地運度定人炁

血周流一晝夜百刻中每刻六十分一時
八刻二十四分得三百六十息一呼一吸
天地運行六十里一晝一夜運行九十六
萬一千五百里周天三百六十五度二十
五分半又周天一百八十二度七十二分
七十五杪度一千四百六十四里六寸二
十八宿行運皆隨天地旋斗歷箕進炁追
之每刻天地運一萬八百里毎一刻六十
分一分六息一時八百九十寸天地運行
八萬六千四百里一時炁長六千七百五

十寸十二時炁行七十萬八百九十寸天
地行時炁血行隂陽運時營衞行日月交
時内炁交内炁交時産至寳至寳聚而成
大丹大丹圓而成聖胎其走漏之道八邪
所攻造丹之基十干之合配於九鼎合於
九色成於九轉
元始内宫心胞八脉之圖




利元通神品
天眞皇人曰陽全則仙隂全則鬼陽全則
天眞可覩故有洞眞洞玄洞神隂全則與
鬼爲徒故有洞隂朔單鬱絶玄隂寒庭長
夜人禀冲和之炁隂陽兩半不能覩其仙
眞者謂陽不全也有絲毫之陽不能爲鬼
有杪忽之隂不能爲仙是九天之上隂炁
都消九地之下眞陽永絶是故修行靈寳
大法先當身不雜務心不他想内外清虚
抱元守一次採服正炁煉炁成神使純隂

去體陽神降身方可洞視百靈召降千眞
祛除妖魅禳却五兵兆當誦詠靈書歌章
晝夜不怠方獲精感妄泄一字眞靈皆散
萬无一成兆宜閉口奉行當擇三元八節
日稽首書十大眞人十大玉童十大玉女
降眞召靈符法中仙曹五帝玉童承受玉
女上奏靈官護道正神於卧床之後立一
小室安排仙曹聖位法籙等文香華時果
供養以爲監察司師功過動靜關告守等
報應於其吉日入靖朝眞罷存想三寳各

受碧玉金字眞炁長九寸闊五寸題曰玉
清眞炁上清眞炁太清眞炁受訖再拜退
身持念通神眞人玉童玉女累及萬徧寒
處得温熱處得涼倦處得勤臭處得香厄
處得安皆得如意法中内外之事焚香禱
祝皆來吿人或大或小或光或影言語聲
音光象色景隨意詳察以見吉凶通章達
奏咸有感應
太極眞人太玄眞人太一眞人定光眞人
妙光眞人寳積眞人普得眞人妙行眞人

正一眞人玄一眞人金光童子无上童子
正眞童子開光童子清光童子慧光童子
法敬童子圓光童子道眼童子慧眼童子
太玄玉女青腰玉女太素玉女玄妙玉女
六丁玉女三清玉女八極玉女九宫玉女
靈飛玉女變化玉女
右法十眞人玉童玉女若變特竒異相若
起邪心必墮地獄大怒呼呌失信違盟其
神逺去臨事不神
兆欲修行靈寳當擇戊辰戊戍已未巳丑

爲首至日子時之後朝眞罷對聖歩斗自
柄至斗口囘身入斗口中又九拜三捻上
香兩手結五嶽三途印捧在心前覷定水
一鍾叩齒九通呪曰
魁罡靈魁罡聖逢著邪炁必須應敕攝敕攝
右法念九徧向天吸北炁呵入水中存想
水内有靈字覷定水呪曰
乾元亨利貞日月與吾并吾亦非飢渇頼得
神水清五行之炁六甲之精神水入五臓永
保得安寧神仙同羽化飛昇朝

上清急急如律令
右法念九徧向北取炁呵水再呪曰
紅杏卯墨黒坎磨眞酉襪臘南靈寳(中指中)興
生乾獨隸坤可韓巽
謹請太一天眞太初天眞眞仙眞人上應乾
位六丁左神六甲右軍爲吾上受天心太一
靈呪南方火輪除邪去病耿水敕攝(太一諱)
右呪念十徧向北取炁呵水中念呪時存
太陽如大火輪在水中取炁放印即將二
手廵五嶽三途訣再呪曰

但弟子一年三度受炁天炁地炁日炁月炁
五星之炁南辰北斗之炁六丁六甲之炁北
斗九皇之炁三台華蓋之炁无上三天之炁
五嶽持身妙炁風雲炁雷雨炁四直之炁天
不能蓋我地不能載我衝我者死撞我者亡
急急如律令攝
念呪三徧取北炁吹入水中然後向北再
念呪一徧取五方炁入口灌漱入腹將水
呷三呷壓下眞炁以訣彈於身中再上香
九拜而退




靈寳无量度人上經大法卷之九






