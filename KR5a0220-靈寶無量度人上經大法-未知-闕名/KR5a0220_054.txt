










靈寳无量度人上經大法卷之五十四玉二
　普度符誥品
虚皇上帝金籙白簡敕制九幽赦拔五苦吞
火食炭變爲甘露鑊湯爐炭化作清波金鎚
化蓮鐵杖匪杵三塗冥官朝禮拜舞苦魂飛
昇上朝帝府宸湛者廼三境上帝宸惠覃澤
說金籙度命寳經破九幽三塗酆都五苦之
難敕制鬼官咸遵教敕使火山熄熖水池靜
波黒簿俱焚永无考掠超度亡魂上生南宫
自古以來遵之者萬福如山謗之者幽沉无

數始勤終怠譴惡不輕皈命執持夀禄維新
塵世傳習多致訛謬今乃證訂畧无差誤庶
幾明白咸可遵用
　玄師曰三天有无上明真玉匱金籙玉簡
　救苦真符(玉策云東極青宮九/龍金籙救苦真符)廼元始之
　威章上帝之曲恩實醫救沉淪之法藥開
　悟愚暗之法音灌沐身心之法雨覆廕群
　品之法雲照燭幽暗之法炬汲引亡爽之
　法門始因
　北帝啓陳虚皇演說曲湛宸恩度度无間

　召十方天尊而合契爲九幽地獄之靈文
　承之則立登霄極廻骸更生奉之則俓出
　昏衢位𥙷真人度三災九厄於塵世除千
　罪萬業於北都豈小𥙷哉
　凡書篆真符須入靖行事以香案面東置
　簡案上先面北長跪啓奏存祖師(此祖師/當存元)
　(始/尊)乘五色獅子百寳金臺蓮花之座外映
　金光口吐瑞炁降入丹砂中及簡木之上
　次起立面東左手搯震文呪曰
玉誕長桑栢空度仙丹華曜木度魂昇天

炁映白簡金光自然永劫長存安鎮寒泉
幽魂開度長保劫年
　呪畢取生炁九口存作日華之色吹布簡
　上如普度簡多亦並列几案上如前取炁
　至八十一口周徧於簡上以丹砂染毫書
　之
　玄師曰非名書左契者不得佩此靈章非
　心純九真妙戒者不得告用青宫救苦真
　符如專用薦抜非七徳九功修真崇道之
　人不得告用長生錬真之符固非曲說以

　失慈悲之教蓋以爲多罪下鬼焉可專擅
　宸恩而救苦爽也兼非至忠至孝至貞至
　廉至仁至慈於國有功於民有行修真奉
　道者无昇騰南宫之格雖行告下地司秖
　執白簡隨牒受化隨功受生也學士冝詳
　之理亦昭然也此金簡神文非憑三寳之
　力亦不能普周濟拔依言修用當臻妙果
　　　救苦真符散形竅呪
　　(天寳君靈寳朱明景化后/吾神寳君保素通真土)



　(九壘俱/帝會庭)(五炁混合/日月停輪)(魔王保舉/諸天記名)

　(三元六紀注生注福/慶合齊并司功司勲)

　(南辰北極中監五嶽金轝玉輦/陶魄鑄魂下綂人倫朝謁三清)

　　(九霄紫户陀羅眇炁/斡運生神育邈合雲)

　　　(九州幽爽華都/安鎮完形曲麗)


　禀敕
　奉行




　若度士庶度横死度産死度生身將散形
　各換後項呪語
三皇炁合景化凝玄九陽朗映冥夜升遷
削除罪譴開度宿縁三素皓靈六辨虚凝

寳玄流化威靈拔度五老啓圖極中混清
道守岑遥九魂煉清周廻加圖英魂開度
徊合玄都九夜停刑幽境光舒曲赦北酆
髙歩雲衢
　右度士庶呪
廣生髙映覺元洞虚應元九真五運華敷
神戸纒絡三官總都六龍舞轅哀救三塗
解釋仇對弘慈範樞五行返真清炁灌廬
威光逺感爍照幽衢慧朗靜明度命南樞
圓極湛常九液續隅幽泉開度福映酆都

急如敕命飛歩太虚
　右度横死苦爽呪
帝真混合煉神溉胞左右奉令司馬洞謡
九夜沉魂惡根化消紫戸定録神府昇霄
開度長夜隂貫陽標三張總御合慶幽寥
六炁咸遵明範演招司命司録司功司殺
總御三靈明示都府中理五炁混合百神
曇誦延越承命三清九陽司化覆雲育靈
大明合日得天之晶赫奕玉帝九幽齊升
泉曲受度敕赦幽魂急急如

青玄律令
　右度産死幽魂呪
三魂歸英緑字返生九竅開通五符納靈
鬼戸斬絶皇道鮮明三台敷映六儀混成
隂陽配合皇逹元靈五帝大魔侍衛送迎
混本歸一飛歩三清九族俱超三景澄明
身度我界体入自然生身受度劫劫長存
九泉不到幽廓難拘曲映帝河馳騁玉虚
　右度生身呪
　　　(元始符命金)

　　　(籙白簡救苦)
　　　(真符普吿十)
　　　(方无極世界)
　　　(三官九府百)
　　　(二十曹五帝)

　　　(考官九幽地)
　　　(獄巨天力士)
　　　(執罰神兵司)
　　　(録司命司功)

　　　(司殺牛頭獄)

　　　(卒三界大魔)
　　　(抜度罪魂出)
　　　(離地獄永辤)
　　　(長夜覩見光)
　　　(明萬罪蕩除)
　　　(寃仇和釋承)
　　　(此九龍符命)
　　　(功德上生天)
　　　(堂一如告命)
　　　長生靈符散形竅呪


　　(元始上帝/玄照超品)(左陽真神无/右隂靈神上)

　(七/元)黙念(化元聿白九/星飛睪幽)(罪/魂)黙念三聲

　(九幽拔/罪天尊)(神珠天地黄雲凝靈/朗日合明炁象交元)

　　　　(玄中澄輪/左那仙府)(台真之神/太仙右府)

　　(三元上集八五覃赦五嶽/九夜升騰獄嶽八獄罪根)



　(凡欲書八獄字先呵炁一口云破然後却/下筆欲書五嶽字先呵炁一口云靜然後)

　(下/筆)(四司/帝迎)(桃康/奉令)

　　　　　　　　　(天合地合人合日合/月合五行合併日月)

　(並明南/極注生)

　　　紫策(南昌帝君太極注生帝君/紫虚丹老帝君長生大帝)


　(會精總中間通正筆即/綂帝府念末句三叩齒)黙念(炳煥灴/𤊞煴熳)

　(畢三/叩齒)(三叩齒了帝會庭心長引西/南炁一口灌筆中然後下筆)

　(地水隂三官北酆九壘重)

　(九九九隂九地九水皆覩)

　(光/中)(峨峨丘陵飛龍/太嶽主帝驛傳)


　(南斗/上生)(先書此後書南斗字吸筆端/丹色咽之納臍下存紅炁俓)

　入丹田候度魂登橋時呵炁存此丹
　田中赤炁衝天送亡魂出五丈之外




















　　　祝救苦簡呪曰

太上開明元始明真五老上帝赤書玉文
拔除罪戾宿對惡根皆蒙解脫考掠俱停
魂升九天魄度朱陵今日上吿萬神咸聽
一如吿命風火驛傳
　　　祝長生簡呪
元始上帝赤書玉文解銷隂結煉火登真
刀利南極浮閻神庭流煉火質禪猷保生
婆尼真童與滌穢塵表裏瑩澈玉嬰之形
飛歩禪黎洞陽之庭一如吿命風火驛傳
　　　遣救苦簡呪(告符時於香上/祝之方付亡魂)

元始上聖玉帝髙靈玉文告命濟死度生
金籙妙戒拯護幽冥白簡寳符九真玄經
解消罪咎寃債和平救苦真人削除罪刑
察命童子注上生名護戒威神引詣福庭
超離五苦乘駕雲軿轉輪得道飛昇上清
　　　遣長生簡呪
司府受煉相火成罡梁爲天宰洞感炎光
樞機輔弼星列玄章育精大明赤車凌芒
煉化神府表裏俱昌
　二簡並上帝訣引東炁至玄元始三炁入

　符長生符度死魂總吿一面别據所薦亡
　靈多寡合給一面
　　　明長生符旨
　皇人曰夫罪魂拘閉皆北斗七元之所管
　掌故先書无上七元九幽罪魂之字次以
　三光之炁照耀十方三台煥明故書玄象
　之光以照八獄五嶽五帝監生六神運靈
　次書合日之明三光所照紫府標名帝君
　執符度命華庭太山天元之炁灌注南斗
　三官禀敕九地之下九水之中九隂之景

　皆覩光明
　　　明救苦符旨
　皇人曰夫人之淪亡乃三尸九蟲之所制
　也皆在五行之所運故入五苦輪廻之門
　故太一先用三炁之光以破九幽之獄書
　九星之炁以蕩尸穢五藏内明如日之比
　則隂陽返其魂魄也故書碭尸演由之炁
　然後布其八卦之星玄象分形二儀交泰
　三炁流通以鎮三田心主坎離上朝三清
　然後羅列真炁充溢萬神敬聽九幽隳毁

　混成一炁囘尸返生故書曲赦
　　　真訓修用
謹按九幽拔罪真經昔北帝廣爲啓請救拔
諸苦虚皇上帝金口宣說吿諸四衆吾今爲
汝宣說九真妙戒金籙白簡救苦真符長生
靈符受持功徳拔難濟苦神力難思衆靈稽
首伏受教命及虚皇天尊宸澤曲赦也今建
黄籙大齋當須青章黄表上達虚皇御前然
後可以告下十方无極世界救拔諸苦若章
奏不達徒然建齋鮮有靈驗兼素車白馬章

上清太玄真符齎太玄符命告下十方開通
道路救拔亡魂乃是天人合契天法人法之
式也黄籙九幽大齋豈可輕易爲之况主壇
髙功平日功少過多徳行鮮薄自已罪名書
於北府魂魄拘留於桎梏之内豈能救免亡
魂於幽獄哉從以果食敷張壇席返有泄瀆
髙真之愆若建大齋宿啓之𥘉臨壇道士六
職法師先當遵守九真妙戒被受長生南昌
煉質靈符以陽煉隂亦得罪除解壇之日納
戒還符若不遵戒佩符齋事徒然必无感格

其茭龍驛吏二符隨表上詣玄都具其亡者
多寡請降真吏以符傳符其二符書篆之時
以輕黄輕青爲地丹砂書之焚香仰奏虚皇
道祖望正北斗口相對有太尊寳星天皇寳
星搯玉清訣書訖取炁吹符可以傳符隂司
釋罪亡爽无不感通吿下救苦長生靈符宜
以栢木爲簡蓋叢栢之尊天降靈炁秉植萬
年人夀之貴三元所領九地之最形比金玉
萬靈所衛萬木之中以椿爲木王凡屋宅聚
木之所有感妖邪之炁者當以椿木爲梁棟

其怪即巳以栢木爲相秉天之秀炁受正萬
年靈司稱金木之體地府貴生成之簡故古
之爲棺槨栢木爲之者免三塗之投虚皇寳
籙云以栢木爲簡者代金玉也世間多用梓
木乃煞炁之木非正不能生成亦違戾寳經
之科永不可遵用其簡長九寸者法九天九
陽之數出九隂重泉乘九陽九炁而升天也
闊二寸四分者象三部八景具二十四神靈
炁也厚二分象隂陽交泰之位備天地造化
之理封以青囊三官所貴青始之色焚於青

煙之中不可以雜煙混淆正炁當齋戒焚香
以九煉丹砂面東書篆對三寳依科告行始
合符節近觀世學昧於古科多以黄紙模印
貼於板上上玄愍茲群魂沉於幽極深恐符
簡不合元格悮其亡爽超度專遣靈官告戒
云黄籙九幽功不殊北隂全頼二真符若言
用紙模飜寫還得髙穹罪爾徒况兼文篆差
錯書篆不謹全虧法式隂關主者竟不遵用
兆宜謹之
玉策曰衆生領祖太元靈源清淨從虚禀炁

構形受神幸覩宸暉不能自貴炁縁物假妄
起塵情神鬼用謀心勞日拙炁彫神逝難復
本初五累牽纏受毒幽壤或在五嶽大川九
幽都府城隍社令泉曲河源或托孤蔭依仗
邪物遊從野道附巫興妖執繫妄心罔悟宿
命境縁善對形異神遷心與形俱旋環不息
巍巍人道惟此自窮太上慈仁常善救物頒
符曲府昧爽咸恩息熖火山解負宿命宸波
曲湛更煉還人
又云若夫普爲九幽孤爽億劫宗支大醮天

地歸命玄真者師當啓聞三境申聞玄師關
告地司次作黄籙大齋陳醮謝儀凡篆符當
入靖焚香啓聞三境對東北以栢簡朱篆救
苦真符背書元始符命青紙袋封之具髙功
位命茭龍驛吏馳告十方无極世界告命作
五行舊本有六行乃上皇甲申運告行猶今
所書歳次甲子是也今作舊本入年月日爲
六行以天篆闕支干等又不敢以世書混間
真筆可權移年月告行一行書於簡背青紙
封上以元始符命救苦真符告下十方无極

世界作兩行於銜位之上然後召茭龍驛吏
同金錢繪龍焚於烈熖中
玉策云按真誥紫微王夫人答楊司命問書
云請陳爲書之本始如三元八會之書皇上
太極髙真清仙之所用也雲篆光明之章今
所見神靈符書之字是也華季之世共作巧
末趣徑下書皆流尸濁文淫僻之字含本效
假是囂穢死跡爾夫真仙之人曷爲棄本領
之文跡手畫淫亂之下字耶今長生符内四
十七字并二符告文舊皆雲篆光明之章後

人不知真凡用書之異直以世書代之得不
上玷真逸之文下虧有禁之格哉
玉策云命茭龍驛馳應謂不用文引只以符
傳符今之行者若未能感動玄靈可以作請
關篆驛吏符於關尾庶克逹命於寒司也或
取新茭縛象龍吏納其符於身中使負簡文
亦須別作疏狀告齋酆都不可不啓奏上玄
不召驛吏直以私意率易宣告此符正猶人
間赦命非臣下之所敢專也故須大醮天地
方可行之

　玄師曰三十二天有飛龍騎吏玄都有驛
　龍騎吏故經云金龍驛呈承受信令或乘
　天馬或騎天蛟或駕金龍金馬宣告三界
　十方頃刻之間悉皆周徧
　　　茭龍驛吏符
　玄師曰泰玄都有茭龍驛吏一十二萬人
　主傳命泉曲開光赦罪凡告救苦真符當
　啓玄尊玉帝關召此吏一人書符時玉帝
　訣鼻(師曰炁芒各類清濁異歸凡取三引/光五星之芒各以鼻引口吐也生)
　(旺雲烟之炁當以口吸隨吹也引吹吸時/勿使耳聞耳聞則炁芒不降又不可長引)

　(則喘息失度要在精傾注念馭炁合神/於杳冥之間則引吸隨念感降自然也)
　北極星光(此北極星非斗中第六武曲/乃天皇之右北極天樞星也)繞
　筆墨書黄上紙以槐花染輕黄存思焚召
　驛吏届前符納於茭龍之身中

　　　(大上玄/都敕命)(洞徹慧光/泉隂徧照)

　(幽夜/光明)(永辤五苦九龍符告/斷絶地根何敢不隨)

　(飛度五戸/三官赦原)(茭龍布信亡魂開泰/符到速追性悟神飛)



　　　　(風火律令/羅酆速依)




右召玄都交龍驛吏一人齎持
元始符命救苦真符開光赦罪一如吿命(若/先)
(行符則用此右語若只/連符於關子丄不必用)
　　　關式

壇額
今凖
元始符命救苦真符拔度某魂出離幽夜者
右關茭龍驛吏一人齎持
符命速達羅酆拔度死魂昭示
宸貺
　年月日時關
具位姓某押
　　　金龍驛吏符
　玄師曰泰玄都有金龍驛吏二十五萬人

　主領符命魔天道馳信凡告長生真符預
　關一人丹書青上搯玉皇訣鼻引太尊星
　芒(自南北望太尊星在斗頭中下台分中/微向北也太尊北有四星勢如軍井南)
　(有少微如亢宿其太尊色黄而明/要知在北斗璇璣二星之南也)繞筆而
　書如前焚召(凡取北極太尊二星之芒須/候入夜星朗時取之爲得其)
　真
　(太上玄/都敕命)(通幽金光/徹關普照)

　(洞煥/重泉)(玉眸煉質黄華蕩形/亡魂受煉超度三天)



　(真風普扇/慈雲接身)(告命一下風火/金龍負驛交馳)
　一依律令急急




右召玄都金龍驛吏一人齎持
元始符命長生靈符超度亡靈某俓詣
南宫一如告命

　　　關式
壇額
今凖
元始符命長生靈符超度某魂上登朱宫者
右關金龍驛吏一人齎持
符命俓逹南天超度亡靈昭示
宸貺
　年月日時關
具位姓某押
　右二吏隸天猷所部欲請降當先述意申

　元景丹天府能併申四聖亦善以天蓬主
　攝魂佑聖常拯沉淪故也
　　　茭龍銜符



　　　遣符呪曰
地府茭龍救苦真符追取亡魂早離酆都
來朝太上得昇天宫急急如
玉清上帝律令

　　　金龍銜符



　　　遣符呪曰
火府金龍長生靈符超度苦爽俓出幽都
覩見光明上生南宫急急如
玉清上帝律令
　　　明齎簡非龍童
　龍吏狀如力士今人悮作童子考之經云

　亡過之人若能受持金籙白簡九真妙戒
　長生靈符救苦真符察命童子護戒威神
　五帝直符六宫掾吏自當隨逐簡文覆護
　受戒弟子以此知不用童子齎簡是以傳
　流之失也


靈寳无量度人上經大法卷之五十四


