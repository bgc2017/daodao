










靈寳无量度人上經大法卷之三十八麗八
祈求嗣續品
玄師曰靈寳之法變化无窮出於自然𥘉
不可以意臆也爲符爲篆靡所不通天地
神靈山川草木人民禽獸星宿日月凡所
有形皆有符章之篆以治之非符之各有
配合也盖天地之内不岀元始一炁耳既
得生於一炁則一炁所到自爾常符之不
同由其炁分之異故也靈寳束縛靈符之
外又有二百餘符皆一炁所化也

書符呪曰
傾光𢌞駕至嚴校諸天
唵縳日囉喗拏唎薩訶(紅光)
唵縛月囉喏母唎娑訶(黄光)
並中指中爲訣





書名字左日七縛右月七煞存日月紅黄

光交合入符中取東方炁一口西方炁一
口二口發出念呪搯訣如要男以手自寅
左轉至巳發出如要女以手自申右轉至
巳發出夫婦相望夫面西婦面東清晨服
符一道百日有子佩帶亦以前呪朱書白
素男左女右帶之服則燒灰吞下
太上育子神符祕法
太上老君傳九天衛房聖母育子神符祕法
老君曰凡處世最靈莫過於人是故人身難
得蓋受父精母血隂陽二炁結成形像譬如

天地之秀炁成形也天地養育萬物春夏茂
長秋冬肅殺猶不可盡何況於人人絶其子
是爲大逆是乃天地好生而不好殺吾哀而
憐之其旡子者豈非世之大貧乎吾今重爲
生靈傳授付漢天師張道陵降下人間普救
世纒无嗣孤梗者令其夫婦食素毎日侵晨
焚香向彩繪九天聖前祝願各稱名禮拜求
子因依各吞一粒令得早結胎孕牢固胞室
令子顔貌鮮潔精神瑩秀好習文章伶利富
貴人中殊勝服之四十九日自然報應或異

夢吞日月或種種異物即是報應將後必生
異子先須具狀申九天聖母衆神以酒果好
香供養
九天育胎神符呪曰
九天衛房眞炁攝



書符時對聖祝了念十四徧書之呪盡符
成醋調硃砂黄連紙上書之撚作丸乳香

湯下
致雨開晴品
玄師曰天氣下降地氣不昇則炎火亢極
旱妖作災地氣上騰隂勃陽閑則溢水隂
霪水澇爲害有隂徳則俟來言行陽功則
有所懇請治建癸壇以請澤立丙丁式以
止霪告暘谷而奏太帝責職龍而禱三官
分限極則朝玉闕降符簡而檄雷霆丁甲
施功太一助力斗華摧妖治發敗正四女
分𨽻和合歛翳功成百兆受澤徳𠃔萬物

滋茂言功謝過司位遷秩名列天仙之籍
徳邁神公之比苟且无功罰夀降職兆宜
遵守之
訣曰凡雨者天炁下降地炁上升隂陽和
合則雨降也旱者天炁下降陽氣獨運地
炁不升隂陽不和則炎烈亢陽火旱作災
又一隅主者酷毒暴虐怨恨敗正多致此
災若地炁上騰隂炁干陽天炁不降則隂
霪淋溢水澇爲害又掌民之首隂謀潜毒
刑徳不明暗害忠良多招此禍也既司真

階當自行隂徳普爲兆庶而密作祈禱若
有投誠乞於救治乃曰陽徳也請雨當建
癸字之壇祈晴須立丙丁之壇大功三日
中功七日下功九日應効乃分限𥘉則建
壇齋戒持誦眞經洞淵龍文關告社令行
雨職龍暘谷神王水官司命次則奏於扶
桑大帝申剌天曹然後朝神金闕章聞上
帝委太一元君六丁六甲三昧火匣收束
水妖韓司雷霆去除賊害丹羽之扇開晴
黑符之簡致雨召龍行雷持呪布澤湖海

神女開翳分光太和海妃和會上下信來
先風號令而必晴未雨𥘉雷燠悶而未和
尚霖功成非已徳精誠契天地上玄不曲
物須以徳合符
請雨降澤
請雨先於淨地建癸字壇如式如急用以
黒泥塗地作癸字形於壇北列醮位六時
登壇誦大梵隱語或洞淵經文召龍呪祝
限以十九日爲期𥘉始三日第一日關告
社令及行雨當職龍神申暘谷神王及水

官府司命府並稱靈寳大法司其關告之
式具所投詞旨无詞即具亢旱因依餘如
後式或以香茶酒果七分遣仙曹逓送未
有昭格次日奏扶桑大帝告下三元水府
東海蓬萊都水監申剌太玄都省依前遣
發尚未報應即具表奏玉帝拜章達三天
神朝金關乞賜敕命下付水司方始朱書
召龍符墨書致雨符於鐵杞上擲江海中
方始告下五雷使者丁甲大神風伯雨師
轉牒城隍九江四海湖潭溪澤龍神責限

降雨取令周足三日未應次行中功七日
爲期二日爲一限依前遵行科式如未報
應方行下功九日爲期三日爲一限亦依
前遵行科式若計十九日不報更不許祈
請一則運數天災伐惡二則祈請无徳三
則誠心不臻所致况太上常善救物亦不
過三限必應雨澤稍有輕怠三官紏察降
職罰功應感之日醮謝
天恩言功效職
洞明癸水壇




依常式不以大小上層去西北東北一角
中層别接左右二序道下層去東南西南
角
三天召龍眞符





三天致雨眞符



右二符用鐵板長一尺二寸闊四寸面書
召龍符以朱背書致雨符以墨詣有龍之
水投之欲投符丁罡三歩左手擎符右手
仗劒呪曰
三天符命召龍致雨天丁在前風伯師舉

玉露閉塞隂陽關阻昇降二炁飛風走雨
當直龍神依符奉行敢有不伏水官飛奏
上清天丁斬殺汝形玉清靈命汝須敬聽
急急如三天律令
投符訖急退恐雷水驚人
請雨章請官式
謹爲上請太一直符五雷使者六丁玉女
六甲文神河中玉女海中玉女湖中玉女
應時下降執奉敕旨告下扶桑水府暘谷
神王蓬萊都水大監水官司命四海九江

三元水官并今嵗直雨龍神風伯雨師雷
公電母九江社令龍神仰分布地分部領
所部之地界分之中主水行雨龍神疾速
和合隂陽興雲布露施降甘澤霶𩃰周足
以救焦熬如有毀敗正炁妖惡乞從雷霆
震伐以明天憲不致阻隔雨澤恩惟
太上云云
止雨請晴
於露地彰幕下建丙丁壇或以赤泥塗地
作丙丁壇形絳羅作扇書開晴符於八方

申水官府暘谷神王告下神龍主雨神祇
苐二日拜止兩章如不已即徑朝
玉皇上帝差降太一元君丁甲大神敷三
昧火匣收束水炁斬斷水妖分𨽻隂陽功
成醮謝天恩布於壇中六時持誦大梵隱
語
暘谷丙丁壇






依常式下層中别築一道序道中層分築
二道上層如式不増減
三天分開玊路請晴真符




凡日久隂霪雨水作災於露地建壇上油

幕以紅鵠羽作扇扇上須以黄書玉路符
於其上呪曰
金水相生反爲相刑火土之炁克制相刑
韓司整令三景光明隂陽分隸通達紫庭
元始大道戊已丙丁急急如三天太上律令
即立扇於八方持呪不過一時雨勢開晴
三天分明
止雨章請官式
謹爲上請河中玉女海中玉女湖中玉女
水言直符告下三兄水府水官曹局江河

海瀆泉源溪澗主水龍神雲雷雨部風伯
等神今嵗行雨龍神兩師疾速收雲歛霧
分𨽻隂陽止雨開光各歸所治以爲效信
如第二章亦云如是即便云又請太一元
君六丁玉女六甲大神天丁力士一時下
降速收水炁斬伐水怪分決泉源開通玉
路顯明三光以爲效信

靈寳无量度人上經大法卷之三十八










