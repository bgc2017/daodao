










靈寳无量度人上經大法卷之二十六生六
神受大法品
玄師曰兆欲念十方天尊一心智慧須令
丹房瑩淨七情六慾俱无混亂一心專誠
常不放逸少慾戒念見在知足行慈順生
莭儉忍辱抑怒少食減睡息思慮省視聽
黙語言守動靜息心在茲常於動靜之間
不失此度然後擇十直八莭是諸良辰汰
浴内外燒衆妙香恭對
玉清上帝元始天尊御容便足而坐叩齒

集神咽液和魂定心淨念調氣使勻心拜
三過安意一心諦觀聖容先從萬變玉清
寳冠次觀圓明天顔金真之色圓色如九
色虹蜺次第九色離羅帔服二手展視天
印轉次下觀雙足坐於金碧蓮座擎以玉
局碧瑶玉几又復從天顏天冠相相諦觀
時時閉目憶念在心若不明了還開目視
極令分明不失毫末再閉目觀之行住坐
卧此觀成巳然後於閑靜之虔焚香黙坐
觀西北玉清之天玄虚之際廓然火光如

日月之明遍滿法界无有山河草木此定
成巳唯見一天尊在空虚之中如前觀威
儀坐於金碧蓮臺之上舉手說法光明七
十二瑞相八十一種好諦心觀察一一分
明繫心无復散亂如是見巳便見亠方天
尊光明相好天尊舉手說靈寳大法既見
十方天尊便增見十方億劫應化天尊乃
至无邊天尊初則近見漸次遠見轉遠轉
大光光相搂見巳廻觀西北復如前院不
失毫末觀既成巳十方上下亦復如是十

方厯厯分明當復一時遍觀十方百千萬
億諸天一念所縁周遍得見而諸天尊同
一智慧覺悟道源圓照諸法了入无爲若
如此者歳月既乆定功乃成自然得見十
方諸天尊皆爲說靈寳大法疑網悉除得
元爲正道若是宿業障重不能得見天尊
者但一日一夜六時懴悔精思入定懴禮
平生惡業精勤進道随順一切徳喜心結
於因循漸能得見縦使不爲說法是人心
巳證入快樂妙果身心安稳乆亦得見无

爲大道也次能七日七夜湛然見玉清聖
境前之大定精思巳成當於閑靜之處乃
至睡卧一心三聖存上宫泥丸廓然放白
光大慧光遍照法界念念三聖心心光明
歳月既乆觀力定成七日七夜不昧决定
見元始天尊說法神通現前訓誨汝心即
入道源所謂念念无休息也稽首天顔而
作頌曰
一心三聖三聖一光光光心生明明因光
一聖心通萬變乃光圓通徧覺不迷不荒

又頌曰
精誠正趣晷刻不空虚因求實空亦不空
先空後應先得後通生心心滅无始无終
隠朝帝師品
朝玉清
兆密室焚香端坐叩齒二十四通存己眉
心直入三寸名泥丸宫元始上帝所居兆
誦三天隠諱霐▲▲召三炁自泥丸中入
下至中宫次入下宫次返上宫存已元神
朝元始上帝誦隱諱不以徧數存見三炁

充滿九宫光明洞照元始上帝在光明殿
内坐千業蓮花光明如日頭冠玉清萬變
寳冠衣九色離羅晨精丹羽寳帔項負圓
光金容玉姿二手作玉清印一俯一仰存
之分明想身在金闕下九拜長跪密奏曰
糞土小兆學道男生臣某誠惶誠恐頓首稽
首拜手奏啓
无上三天玉清聖境祖師虚无自然元始天
尊至尊上帝御前臣夙承道廕生值昌時得
遇師承叅授大法叨掌天印濫宰玄司日積

愆尤未遑首謝恭望
天慈特降
敕允告下羅酆北府三官岱宗河源泉曲主
執萬神原赦臣某千罪萬考萬禍千殃除落
寃對記名三天進道修眞免諸魔試胞源散
滯結節開通三界稽首萬邦賔伏早遇玄師
指授金丹鉛汞大道教臣坐進大定心悟重
玄符水効靈攝召克應功成願俻得預眞仙
仰荷大道罔極之恩臣无任祈
天禱聖激切屏營之至伏取

敕旨
奏畢心六拜跪于帝前黙誦三天隱諱候
得旨兆存三炁紫光繞我身即三稽首而
退下入絳宮次歸下田
朝上清
兆密室焚香端坐叩齒二十四通存已眉
心直入四寸名流珠宫太上道君所居兆
誦三天隠諱霐澄▲召三炁自泥丸上宫
入至中宫次入下宫次返上宫存己元神
乘三炁上朝太上道君在寳殿中坐千葉

蓮華衣九色離羅紫雲之帔飛森霜羅之
衣湏臾百變之冠存之分明存身在玉陛
下九拜長跪密奏曰
糞土小兆學道男生臣某誠惶誠恐頓首稽
首拜手奏啓
无極大道太上道君上清上帝御前臣凡俗
穢質獲遇師承叅佩靈文效職靖治伏慮前
生今世故犯悮爲三業六根千愆萬過无門
首謝日夕憂惶恭望
天慈特垂原赦切念臣某常懼生死事重寒

暑運煎朝露易晞靈椿難繼臣今行持上道
祕典吞佩眞炁靈章存三守一澡煉身形内
解結莭胎根外除兩日氛穢却除疾病絶滅
禍源恭願削落黒編刋絶死籍然後洞入幽
微眞常徳性形神俱妙與道合眞一切有情
生六五
咸成遒果臣冒瀆
天威下情无任激切屏營之至伏候
敕旨
奏畢心拜六拜跪于帝前誦隠諱不以徧

數候得旨即存三炁紫光來繞我身即三

稽首而退下入絳宫次歸下宮丹田
朝太清
兆密室焚香端坐叩齒二十四通存已眉
心直入二寸名洞房宫中央黄老太上所
居之處兆誦三天隠諱霐澄▲召三炁自
泥丸中入下至中宫次入下宮次返上宫
存己元神朝太上誦隠諱不以徧數存見
三炁光滿九宫光明洞照太上老君在金
闕玉堂中坐千葉蓮華金容互相逢七曜
寳冠衣晨精九色離羅白羽飛霜繡帔凭

碧琳玉几手執振拂之羽存之分明存身
在金關下九拜長跪密奏曰
糞土小兆學道男生臣某誠惶誠恐頓首稽
首拜手奏啓
混元上德皇帝太上老君太清大帝玉陛下臣
千載幸會獲遇師承叅授法籙領户化民日
積過愆未遑首謝恭望
天慈頒降
敕旨告下眞司特垂赦宥令臣向去心開意
悟耳聦目明萬仙會議賜臣金丹消災却禍

遂獲神仙爲教宗師闡揚大道濟拔幽顯利
及群生得爲後聖種民獲與天地相守恭願
乾坤明素日月輝光星斗循軌山嶽效靈風
雨時若水火潜形萬天道泰劫災不生蜎飛
蠕動咸獲超升臣冒瀆
天威下情无任激切屏營之至伏候
敕旨
奏畢心拜六拜跪于帝前黙誦隠諱不以
徧數候得旨存三炁紫光來繞我身即三
稽首而退下入絳宫次歸下丹田

玄丹宮眉心直入五寸昊天玉皇上帝所
居明堂宫眉心直入一寸長生大帝神霄
玉清玉所居
明堂官左乃韓君文人分所居之處
北斗九晨在腦中泥丸之上魒星指前北
極尊帝二星在斗中兆欲行事但看所𨽻
何宫若黄籙大齋則諸宫關徧告九幽煉
度則告玉清與韓君文人雷雨事則告神
霄祝文更不重序
朝帝師受炁

兆靜室焚香叩齒並依前朝元法存身在
金關下長跪密奏曰
糞七小兆學道男生臣某言念千載有幸獲
奉道化仰惟
靈寳太法實三洞之眞筌上消天地之災變
下正隂陽之愆期幽可以拯拔三塗修可以
脱離生死大无不包細无不俻无量之奥深
不可詳臣今因吉日恭依玉格受諸靈炁伏
乞
祖師虚无自然元始天尊玉清太帝廣運慈

悲特垂開度臣今吞服諸靈炁灌煉五臓蕩
滌穢氛恭望
天慈特賜降下逐位瑶光正眞道炁入臣身
中内除心垢外煉目精随事蕆用无不顯靈
臣今恭對御前請受眞炁臣誠惶誠恐頓首
稽首再拜謹言
次左右手搯玉清訣誦請炁呪
但弟子一年三度受炁受天炁(仰乾)地炁(俯地)日
炁(正月子)月炁(正月寅)五星之炁(五方)三皇正(子申)
(寅)南斗六司之炁(正南)北斗七元之炁(正北)三台

眞人之炁(斗頭)三天眞隠内諱(西北)三師度我神
炁(五方)五嶽持身妙炁(五方)三塗緫司之炁(子午乾位)
六丁柔和之炁(丁方)六甲武剛之炁(甲方)神仙太
一之炁(隨日之方)神虎七元眞炁(北方)斗隂四直所
主之炁(歳月日時)旔上帝正眞生炁(天鬥)九天玄女
眞炁(西南)内煉三眞之炁(天門)雲雷雨部之炁(巽方)
天不能蓋我地不能載我衝我者死撞我者
亡急急如律令敕攝
次搯五帝三塗訣
紅香震墨黒丑磨眞兊襪臈午靈寳(中指中)興

生轉獨𨽻遷可韓明公都成切角正聚魂攝
公都聚魂招八方捷疾使者天神地祇萬靈
同歸合天地敕攝合明天帝日合明天帝日
右念呪訖再拜兩手玉帝訣存三天三炁
歸身次存前諸炁隨三炁入身中入下田
畢遇初一日子時便服炁念三天隱諱一
萬徧可以通眞達靈呼吸雲雷雨電㫖召
天地神祇不得髙聲不得令耳聞持齋一
日不茹葷
靈寳无量度人上經大法卷之二十六











