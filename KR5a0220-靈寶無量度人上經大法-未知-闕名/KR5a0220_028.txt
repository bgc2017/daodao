










靈寳无量度人上經大法卷之二十八生八
玄憲仙格品
上品
玄師曰功過罪福大則増減年壽小則促
延齡筭有三品九等皆叁玄都省天禁兆
冝遵奉
上等上格除増三紀
上等中格除増二紀
上等下格除増一紀
中等上格除増十年

中等中格除増九年
中等下格除増七年
下等上格除増半紀
下等中格除増五年
下等下格除増三年
上等上格減益二百四十筭
上等中格減益一百二十筭
上等下格減益一百筭
中等上格減益九十筭
中等中格減益五十筭

中等下格減益四十筭
下等上格減益三十筭
下等中格減益二十筭
下等下格減益一十筭
玄師曰凡小善小惡更有減益十筭已下
至一筭者太極玄能眞人曰能造上品上
等之功不可冒上品上等之罪小善須令
一日一注小惡須是一日一消積小善成
大功消小惡成大善上等之功雖造上品
之罪不原學士誦之則享丘山之福慢之

則獲萬劫之厄
中品
玄師曰男仙髙曰天尊女仙髙曰元君形
神未獲俱妙尚有肉質尸骸不許封稱有
功塵世大功三年中功七年下功九年一
遷无功者並七百日一陞初日校職隂曹
次入水官山川主者次地官靖廬福地主
者次洞天主者次十洲三島仙官漸進入
於天官凡行功於世立十徳大功行化之
士内外功全迎神校職之所太隂鍊尸年

限足日合形仙飛如功徳内外不備分神
治事建邸於天地水之隂曹也入此玄階
清品須叅斗受書落割死名上生南曹功
徳發於改正陞入仙階年限比校亦許遷
於仙品妄有冒越三官紏劾可不愼守犯
之退品除年罰功墮事
三天執茟伏魔持法使者(初受法進入仙位)
太上執法弟子(仙士眞士仙官眞官)
已上八發改正
太上玉陛執法仙士太上玊陛執法眞士

太上玊陛執法仙官太上玊陛執法眞官
太上玉壇執法仙官太上玊壇一執法眞官
已上十發改正
南宫少微執法眞官南宫太微執法眞官
南宫元微執法眞官南宫妙微執法眞官
南宫靈微執法眞官
已上十五發改正(洞玄洞淵洞微洞神洞靈太極太清紫微大有)
天曹執法仙監
已上有仙監七階
天曹執法仙卿

已上二十發改正
太極執法仙卿太極執法眞卿
洞神執法仙卿洞神執法眞卿
太清執法仙卿太清執法眞卿
上清執法仙卿上清執法眞卿
玉清執法仙卿玊清執法眞卿
已上三十發改正
太極執法眞宰太初執法眞宰
太元執法眞宰赤明執法眞宰
元明執法眞宰太虚執法眞宰

耀明執法眞宰竺落執法眞宰
虚明執法眞宰觀明執法眞宰
玄師曰此法十位比諸天丞相之列並五
十發改正一陞四十發改正入已上十位
仙宰自此已下入色界太煥元載太安顯
定始皇孝芒翁重无思阮樂无極皓庭元
洞執法仙宰執法上仙執法眞宰並六十
發改正入仙宰七十發改正入上仙八十
發改正入眞宰已上入无色界天太文太
素无上太釋梵度平育執法仙宰執法上

仙執法眞宰太清執法眞宰上清執法眞
宰玉清執法眞宰
玄師曰此位並九十發改正入仙宰一百
發改正入上仙百二十發改正入眞宰漸
入眞人之位並上帝特封兼諸天諸地諸
水仙職亦是特封次進入天機内省天機
都省太玄都省之任毎發改正奏申天省
比魔勘會非魔司校靈魔實功制魔司舉
勲魔三官五帝保奏諸天列言方陞品秩
退降亦同非洞徹百神神通天司莫詳其

奥别有天眞仙格神朝金關日付之在賜
衣建邸朝元叅斗洞視按局大定七經功
足方悉上玄至理
下品
玄憲仙格上品上格弑亂悖逆背叛征謀
玄都律曰弑父與君毒害師長亂於天地五
常道徳紀綱毆悖君師父母怒毀違背師尊
父母棄正入邪皈誠妖巫婬亂骨肉六親通
同隂謀殺害並削名仙籍罰功墮事上負九
祖下及七玄中及一身永受風刀之考萬劫

不原後生禽獸之身非人之報永无仙冀除
壽一紀
玄憲仙格上品中格輕泄漏慢毀惡敗奪
玄都律曰輕忽君師父母三寳尊像靈文不
依年限妄泄三寳三洞禁經祕典法籙符圖
漏泄天地五行讖諱未然神眞天機密諱擉
福不恭敬君師父母典禁靈文毀壞三寳尊
像君師父母常住一切之物毆罵謀害殺戮
道徳五功六親之人敗毀教業生不信心靣
奉背毀改其節志奪劫奸巧攻取三寳聖典

君師父母七徳之人物色衣具並削名仙格
罰功墮事負累九祖七玄中及一身死入長
夜三塗苦報永於千劫不原後生蟲癩非人
不相之形除壽二紀
玄憲仙格上品下格殺害婬盜
玄都律曰殺傷一切物命害陷一切生靈婬
色无度夫婦不以禮交偷盜一切萬物並削
退仙品罰功墮事負於祖考子孫中及一身
死沉地獄三赦不原見世招聾盲喑顚不痊
之相折壽一紀

玄憲仙格中品上格破齋犯戒貪慾嫉妬憎煩
玄都律曰啗食五辛三厭飲酒過度故嗜六
畜禽蟲之肉破齋私情茹餐葷穢入齋喜怒
賞罰不節巧僞貪求无厭所欲氛氲无足姤
於勝已憎其不及嫉害善人擬願況惡恨𡜍
心懷力不勝彼常操惡心並退落仙品三等
罰功墮事九年除壽六年退齋一年補過善
功一百二十贖罪
玄憲仙格中品中格狡佞苟妄惡聲華綺穢
汚呪罵

玄都律曰狡心百曲嫌疑多端苟欲施爲成
敗奉上忽下佞於一時妄僞百端語行不實
怒聲衝吼自尊自大背正信邪不明眞假喜
曲憎直細察求竒評論一切是非眞假行住
坐卧務於華綺性志不能返於朴素穢汙清
淨五葷觸染婬語交集清晨呪罵誓怨天地
風雨五行鬼神行諸厭祝並退落仙階二品
罰功墮事五年除筭二百四十退齋三百日
𥙷過善功九十贖罪
玄憲仙格中品下格竊詐欺昧意欲諸惡

玄都律曰暗中竊物負欠不還因借不償因
便取匿拾遺巧智因公爲私詐言詐文取浮
取實以僞作眞幻妄鼓惑驕於天人欺心欺
神暗中恣爲罔昧三光天地善人心思意想
欲爲諸惡並退落仙階一品罰功墮事三年
除筭一百二十退齋百日𥙷過善功五十贖
罪
玄憲仙格下品上格
玄都律曰賤毁五榖抛棄恩仁負盟負誓剪
汙絲帛不信不義不仁不慈无推讓之心无

拯救之念无的實之約无和睦之情並退仙
格三品罰功墮事一年退齋七十日𥙷過善
功三十贖罪
玄憲仙格下品中格
玄都律曰輕賤孤貧老幼不濟山林寒栖道
士不修破壊未成功徳不助善人困病衣食
毁㙭山林塚墓自安以勢逼脇危人不救斫
伐生旺草木將有作无昧心罔人占卜天地
星辰祥異侵近王侯勢力以智網羅生物奉
上有乖撫下有闕香華自用崇奉不專並退

仙格二品罰功墮事半載退齋五十日𥙷過
善功二十贖罪
玄憲仙格下品下格
玄都律曰妄言天司眞靈之言假自已徳行
希求恩福恐嚇世俗漏言行道取於人知移
攺簽緘印章符書窺人私事啓封擊鎻紀録
小過踏踐案摖細微衆生考罵卑賤醉酒叫
呼寒餓傭使許願不償毒害敗毁五行之物
横入是非飲食務精鞭考六畜籠繫禽蟲香
火不潔拜禮草創於醮祭不潔章檄不謹敬

尊失禮科章失儀並退落仙階一品罰功墮
事九十日退齋一月𥙷過善功一十贖罪
諸天音諱品
三十二天正音
皇曽天帝開玄攝明玉完天帝保玄道靈何
童天帝㝠生乆眞平育天帝飄翰黙然文舉
天帝開生舒越衡天帝鏡无翹濛翳天帝阿
難洋明摩夷天帝延虚明和陽天帝治安保
仙恭華天帝飛音洞靈宗飄天帝鬱貞英皇
笳天帝難玄明堂曜天帝彌綸玄明端靖天

帝朗觀曜明恭慶天帝威清道玄極瑶天帝
洞眞永觀孔昇天帝開光竟眞皇崖天帝暉
英阿魂極風天帝回翹威孝芒天帝君華大
權浮容天帝惠威光江由天帝朗法元阮樂
天帝鬱元眞曇誓天帝飛天虚英霄度天帝
元清明元洞天帝法權道先妙成天帝靈勲
惠元禁上天帝陽威曜清常融天帝攝玄靈
眞騰勝天帝空微道明梵度天帝掬靈妙光
賈奕天帝永玄乆生
此諸天帝玉諱皆以赤晶之碧字刻之祕

於上清帝宫乃諸天帝正音不傳下世其
經中之諱乃隱名也皆空洞自然靈章九
和十合變化上清无量之奥深不可詳誦
之萬徧白日登眞所謂我有洞章萬徧成
仙盖此言也
三十二天隱音
皇曽天帝諱覺觀玉完天帝諱攬覺何童天
帝諱大覺平育天帝諱育王文舉天帝諱梵
雲摩夷天帝諱玉眞越衡天帝諱无上濛翳
天帝諱吁育和陽天帝諱煥明恭華天帝諱

世元宗飄天帝諱洛覺皇笳天帝諱韶堂曜
天帝諱雲上端靖天帝諱淨生恭慶天帝諱
鏡極瑶天帝諱廓奕孔昇天帝諱猷皇崖天
帝諱宛極風天帝諱流孝芒天帝諱易邈浮
容天帝諱阿繿江由天帝諱阿丘阮樂天帝
諱无量曇誓天帝諱曇霄度天帝諱育元洞
天帝諱上妙成天帝諱陁禁上天帝諱隗騰
勝天帝諱浮𥠖梵度天帝諱精上常融天帝
諱極賈奕天帝諱惡奕
五老天君内諱

青帝天君諱閻開字靈威仰赤帝天君諱洞
浮極炎字赤熛弩黄帝天君諱通班元氏字
含樞紐白帝天君諱上金昌開字耀魄寳黒
帝天君諱黒節靈會字隱侯局度生眞人諱
扶義常
五方五帝内諱
青帝諱常精明白帝諱混辱収赤帝諱炎洞
丹黒帝諱玄明萌黄帝諱麻忠順
此五帝乃經中言青帝護魂主肝在天主
飛仙在地鎭王嶽主領鬼神在人主五臓

領五神肝魂肺魄心炁腎血脾主中宫主
於肌肉是以人法地地法天天法道道法
自然開滅度之門教學仙元始關告爲玄
元之範治玉京玄都之中與經云齊到帝
前是也
大羅天相玉清公諱廓奕上元眞人諱曇頥
南宫度命君諱吁育九華眞人諱落空玉帝
諱廓奕
上清天帝君又曰紫晨天帝君諱玉眞字
陀與乃无色之境梵行之天大梵之炁流

行混成之圖自成九色光映不假三景上
耀故經云无色之境梵行天帝玉眞盖言
此也而出神景玉秀爲道元標以龍漢而
來至赤明
摩訶者諸天呼元始天尊之隱號玄中太皇
諱易邈九華眞人諱九靈月中夫人字緑羅
髙上神霄玉清王諱韶南斗君内諱縁北斗
君内諱邅南上更生之神諱飛生南上好生
君内諱猷四極上眞人隱號景皇景霄眞人
隱諱蔚太上道君内號宛首更生眞人内諱

扶太隂都后九靈之母内號坤母天帝司命
君内諱玄綂領飛天十方神王好成神王諱
育生天帝上相丈人亦號九天上眞諱育主
日眞人諱吁主月眞人諱員九天大帥内名
那育四極眞人官内名宛藪滌色度靈大仙
師諱栢空斗中四眞人諱阿陀龍羅始青天
帝諱浮黎監生大神更生眞人諱扶羲
百靈隱名品
五嶽帝君
中央后上姓冥諱董南嶽君姓榮名𣋎西嶽

君姓崇名▲北嶽君姓晨名▲中嶽君姓惲
名𡾗東嶽君姓歳名嶚
五天大魔王
青天魔王姓斌諱齒成巴赤天魔王姓佛諱
由莆勢白天魔王姓赤諱張布黒天魔王姓
徐諱直事黄天魔王姓天行諱波
五帝大魔王
青帝大魔王姓迫落諱萬刑赤帝大魔王姓
赭諱上栢白帝大魔王姓鄧諱吁黒帝大魔
王姓梟諱公孫黄帝大魔王姓宛躬諱産生

六神
長生大君諱吁青无英公子諱玄亥叔白元
尊神諱洞陽君帝皇太一諱重冥空司命尊
神諱理明初命門大神諱囘亥字道康
太一在腦主衆神也司命主心納生元也
无英在肝制三魂也白元在肺拘七魄也
桃康在臍保精根也長生大君隨虔變生
爲精血周流之主
三界魔王
欲界魔王諱郁黙色界魔王諱摩羅无色界

魔王諱韶三界飛天大魔王諱大醜玄都大
神諱阿那太和玉女名鮮斗中靈童諱都馥
玄和玉女名道容南宫主火錬池靈童諱婆
泥忉利天魔王諱咎通日中靈童諱少都天
中羽林監神名邈天中侍宸諱空大梵神嬰
名觀音火輪童子名无惒玉清掌火獄天官
諱稼玉清斬邪大神諱那玉清飛天神王諱
忽玉清萬化玉女諱訶玉清考察上吏諱流
都上都神女名曲麗天機上相丈人諱育清
精玉光大神名飛洒斗中二大神諱阿陀龍

羅生胚變胎大神名阿繿三天阿那大神諱
育菩首


靈寳无量度人上經大法巻之二十八















