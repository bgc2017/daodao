










靈寳无量度人上經大法卷之五十一(五十一同卷)
燃燈破獄品
囘耀降光儀
玄師曰盟真科有囘耀降光之格懴除五
累苦門開生死之業道破黒暗之罪庭法
用梓木作輪如車軸之象上一層燈一十
二椀中一層燈一十六椀下一層燈二十
一椀共四十九椀中央五累苦門各立牌
書寫諸獄名目依迴耀燈儀仍造四十九
口小繒幡黄白之色互相交間上書諸天

尊琅函叡號於幡首朱書破酆都符法師
宣懴燈儀大法師持策杖左手搯玉清訣
右手執杖隨懴儀至每獄所卓立策杖念
大梵隱語以柳枝淨水洒之就燈焚化小
繒幡如此諸獄罪魂乗此陽光應時解脫
諸苦斷除五累煩惱惡障俓離塵勞之業
根又於輪之東西用絳綵三十六尺造長
幡一首幡頂揉金作泥書中斗之形幡身
用墨大篆囘耀靈幡四字空三字書轉輪
聖王天尊左手彩畫日形書太陽鬱儀帝

君六字右手彩畫月形書太隂結璘皇君
六字兩足分書囘耀頌曰
囘耀紫微宫曲映九幽户峨峨丘寒池
囘照廓冰浦炎炎烈火獄霈然洒法雨
拔度長夜魂上登朱陵府
此科乃洞玄之禁典若非妙行啓請宣示
則下世豈得聞見能囘三景之暉曲降九
泉之户使水火消滅毒苦金刃摧挫惡鋒
鐡城鎔解鬼官罷考滅萬劫之罪對拔億
萬之窮魂覩此三光俓生人天


梓輪





蔡致虚路時中儀不用梓輪以沙為之外
方内圎俓九尺凡三重如車輪樣第一外
圍二十四輻第二中圍十五輻第三内圍

九幅當中立𢌞耀靈幡一首燃燈一盞内
圍九幅燃燈九盞於燈後立三惡門三尸
道三徒界標榜中圍十五幅燃燈十五盞
於燈後立五累五道五苦門標榜外圍二
十四輻燃燈二十四盞於燈後立一十四
獄標榜
内圍幡榜九
色欲門元靈隱耀天尊
上尸道威光寳際天尊
天徒界普照幽冥天尊

愛欲門隨機赴感天尊
中尸道虚皇普濟天尊
人徒界大慈救苦天尊
貪欲門慈悲救度天尊
下尸道無邊普度天尊
地徒界法力超昇天尊
中圍幡榜十五
人道洞玉晨天尊
色累苦心門普光弘濟天尊
太山地獄苦道弘慈廣濟天尊

神道通光普照天尊
愛累苦神門法輪開化天尊
風刀地獄苦道靈源普潤天尊
鬼道慈悲惠愛天尊
貪累苦形門神光廣被天尊
摙山負石苦道玄上玉華天尊
地獄道寳光通照天尊
華競苦精門玉清玄上天尊
作江河苦道慈恩萬善天尊
傍生門金華慈惠天尊

身累苦魂門玄明梵行天尊
吞火食炭苦道玉真隱韻天尊
外圍幡榜二十四
監天地獄廣常慈愛天尊
玄沙地獄普垂妙澤天尊
無上地獄開度無量天尊
太真地獄光明寳華天尊
虚無地獄隨劫救苦天尊
火庭地獄尋聲救苦天尊
毒刃地獄無邊普濟天尊

寒夜地獄九幽拔罪天尊
律令地獄妙化無邊天尊
風刀地獄廣常覆謢天尊
九幽地獄金華廣耀天尊
刑正地獄聖力無邊天尊
太平地獄廣大慈悲天尊
清沼地獄無極快樂天尊
玄隂地獄輪轉萬變天尊
天玄地獄廣度沉淪天尊
天一北獄髙皇玉晨天尊

三十六天獄髙靈最妙天尊
元正地獄慈教廣度天尊
河伯地獄普垂惠澤天尊
禁罰地獄廣大無邊天尊
黄天地獄大弘普濟天尊
累劫地獄隨念往生天尊
女青地獄開度宿障天尊
三徒
天徒散形
(三炁陽光)(窮魂冠帶)

(定慧靈樞徳契玄無)

(混化變生)(善寂凝虚)(法輪運轉永免天塗)

玉清開光寳符付天徒驅雷役電官



右寳籙符命吿下落滅色根惡道靈官奉為
亡過某人斬除上尸斷絶天徒界上尸道色欲

門免天官奔雷逐電之役一如
吿命風火驛傳
年月日時吿下
具位姓吿行
地徒散形


(三陽交兆)(九地肇圖)(光顯開度)

(九炁華敷)(六字澄瀾)(脫彼地徒)
玉清開明寳符付地徒擔沙負石官





右寳籙符命吿下落滅愛根惡道靈官奉為
亡過某人斬除中尸斷絶地徒界中尸道愛欲
門免地官擔沙運石之役一如
吿命風火驛傳
年月日時吿下
具位姓告行

水徒散形

(祕景長生通真解滯幽關内景含和善破四魔眀徹)

(凝照玄阿)(水徒開泰永出愛河)


玉清開太寳符付水徒漣汲溟波官




右寳籙符命告下落滅貪根惡道靈官奉為
亡過某人斬除下尸斷絶水徒界下尸道貪欲
門免水官漣汲溟波之役一如
告命風火驛傳
年月日時告下
具位姓告行
右三符並用黄紙朱書符白素書告文搯
三徒訣存三官立於左右並降真炁入符
中畢用靈寳大法司印印之焚於獄燈前
焚時搯上帝訣誦呪曰

玉清寳符元始敕行幽徒禀命三官解形
赦除閉繫斷役消名隨品受化萬神奉行
誦畢剔訣焚道君敕赦焚敕赦時兩手並
玉清訣捧符於心誦呪曰
玉清上帝敕赦上清大帝敕赦太清上帝敕
赦敕命十方靈寳救苦天尊朱陵上帝朱陵
府神君南極長生大帝九天監生大神受度
亡過某人魂神玉皇有敕上奉道君敕赦十方
三界罪魂光散九幽流香滿庭唵吽吟嚧嘔
娑婆諦薩訶急急如太上道君敕赦律令

三尸符
世科度靈有斬三尸度五苦門儀盖本上
清洞真部元始譜録太真玉訣云夫學上
法宜遣諸欲落滅惡根道自然降仙自然
成當篆變景流光玉符依文施用即度三
塗五苦符是上尸符青書玄素中尸符黄
書白素下尸符白書白素色累門符墨書
白素愛累門白書白素貪累門赤書白素
華競門青書白素身累門黄書白素其斬
上尸符第子著頭上中尸心中下尸及五

苦符並著兩足於三惡門下叩齒九通而
呪之即世科上尸彭琚中尸彭質下尸彭
矯三呪是也本經无呪今宗壇受上清寳
籙則為之太上符法雖云神化无方濟死
亦可度生然斬三尸呪用於亡者其間未
免有窒碍處今故刪去所是落滅三惡飛
度五户靈官自属玉清靈寳大法隨訣召
降宣通符命開度亡魂則於理爲可行
上尸





中尸




下尸




五苦
第一色累苦心門符


(妙哉元始傾光紫微)(曲映九幽性悟神飛)

(霈然法雨)(徧澤一本作徧咸施濁咸啓)

玉清流火寳符




玉清寳籙符命吿下飛度色累戸靈官奉爲
亡過某人斷絶色累苦心門免泰山地獄苦道
之難一如吿命風火驛傳
第二愛累苦神門符


(陽炁上升出死度慶隂合陽交入生幽寥)



(火煉死魂二帝靈章得成仙質秀飄所吿)

神生
自超
玉清流精寳符



玉清寳籙符命告下飛度愛累户靈官奉爲

亡過某人斷絶愛累苦神門免風刀地獄苦道
之難一如告命風火驛傳
第三貪累苦形門符

(阿羅光明瞿曇混間)(玄景制會耀衢酆山)

(龍漢玄上𣑽炁虚閑)(勿渉苦津滅去凶殘)

玉清流景寳符



玉清靈寳符命告下飛度貪累户靈官奉爲
亡過某人斷絶貪累苦形門免擔沙負石地獄
苦道之難一如告命風火驛傳
第四華競苦精門符


(破暗燭幽)(靈暉斷除駕景九丘華競空浮)

玉清流霞寳符





玉清靈寳符命告下飛度華競户靈官奉爲
亡過某人斷絶華競苦精門免塡河灌瀆地獄
苦道之難一如告命風火驛傳
第五身累苦魂門
(八芒刀刃身累永度榮敷摧殂斷滅三塗)

玉清流輝寳符






玉清寳籙符命告下飛度身累户靈官奉爲
亡過某人斷除身累苦魂門免吞火食炭鑊湯
地獄苦道之難一如告命風火驛傳
右符各用青紙朱書封角逐門焚之掐上
帝訣存身爲靈寳天尊以炁吹之
焚符誦呪(誦畢剔訣)

玉清寳符元始妙章隱玄幽象妙逹群陽
變隂作晝廓翳停殃消除五累飛度南宫
皇人曰夫修真之士若能爲庚申甲子之
日書於黄素服之可以去三尸逐五苦也
後學之士謹而行之遇真有日矣
八難
鐵牀符




靈寳符命拔度亡過某出離鐵牀地獄乗此
陽光得生人道中常獲聰慧一如告命准靈
寳大法律令
刀山符



靈寳符命拔度亡過某出離刀山地獄乗此
陽光得生人道中證男子身常辭五濁一如
告命准靈寳大法律令

銅柱符




靈寳符命拔度亡過某出離銅柱地獄乗此
陽光得生人道中形體完全具足十相一如
告命准靈寳大法律令
鑊湯符



靈寳符命拔度亡過某出離鑊湯地獄乘此
陽光得生中華之國爲豪盛長者身一如告
命准
靈寳大法律令
爐炭符



靈寳符命拔度亡過某出離爐炭地獄乘此

陽光得生人道中值有道君理治之世一如
吿命准
靈寳大法律令
鐡輪符



靈寳符命拔度亡過某岀離鐵輪地獄乘此
陽光得生人道中獲禀命慈仁之惠一如告
命准

靈寳大法律令
鋸解符




靈寳符命拔度亡過某岀離鋸解地獄乘此
陽光得生人道中長值國土太平之世一如
告命准
靈寳大法律令
寒冰符




靈寳符命拔度亡過某出離寒冰地獄乘此
陽光得生人道中常與三寳相遇永證仙階
之職一如告命准靈寳大法律令
書八難符呪曰
天尊救群迷超度離八難慶會人道中
五苦一時迸永滅三塗津輪煥法周範
希夷養嬰童浩劫無窮限

右符用緑紙白書搯上帝訣書成逐獄門
焚之焚時誦呪曰
靈寳玉符超凌八難度脫窮幽得證彼岸大
道幽微陽光燦爛獲人道中發大讃嘆一如
告命准靈寳大法律令
玄師曰謹按清微寳格曰隂功有德超祖
考陽徳顯然福一身何不立功救無間自
然天帝賜子真亂臣賊子永沉淪猶依殊
澤化昆蟲九年諸天稱悦慶白日乘雲朝
玉清無間者幽隂苦爽也夫幽隂考治之

密旨各有攸宜凡世之四生六道輪轉生
死無有休息若非超生三界體入自然焉
能解輪𢌞之苦且人道至於戎蠻夷狄正
化不及日月不照之地但有三業六根五
累者皆生人也普綂於北天北天有三宫
鬼官之主非清泠青華紫衢三官也此之
三官專主三考報對身業重則火官考心
業重則録官考口業重則水官考若六根
三業俱重則風刀考也
人之生也父精母血凝骨孕肉而化生形

質胞胎養育十月全儀太微降炁生神夙
性隨化魂識方始生成爲男則天尊有位
爲女則元君有稱但縁三業自造六根牽
纏數盡歸空隨業受報肌肉沉於土壤魂
神絆於鬼郷非宿世而横亡社令都土主
閉係長夜永無出期儻若𡨚業酬還俓使
歸於鬼都萬劫亦未超生或罪多而功少
歴五苦而始有托化之漸設若功多罪少
經一塗畢而使證輪廻之福罪功俱鮮逐
業報生无功罪大萬劫沉淪或火官考則

銅柱鐡牀金汁爐炭火濠灰河火車鑊湯
之報或水官考則冰池寒塘毒糞穢臭之
報或録官考則金鎚鐵杖之報或風刀考
則屠割鋸觧飛戈飄戟拔舌犁耕迅雷烈
風八達交刃割切身心刀山劒𣗳分解形
體火犬毒蛇穿嚙骨肉燃骨燒皮灰粉神
軀晝夜之中萬生萬死業風吹洒應時復
形罪若淺薄苦盡化形尚猶不失人路多
生卑賤不具相貌之人或生四極戎狄夷
蠻之域罪重業輕生爲六畜之形十世五

世再循人道若也罪業重大風刀考掠之
後散飄神魂飛颺萬方隨其胎卵濕化四
生分形微細昆蟲永無再生人身之路更
有罪業少而過名大者備經三𡍼五苦之
後方入餓鬼之門再生劫運拘爲長夜之
徒擔沙負石漣汲溟波驅雷役電之後托
生鬼道醜惡之報億劫之中永沉隂冥於
是辛玄子酆都記云有胎生之鬼是此也
既生人世舉足動𡵯惟罪是修意志情累
皆爲根業善事善業彼求報此惡事惡業

此求報彼一失人身便有此境至於酆都
北帝啓陳尚云先縁不幸身任冥司動經
億劫不覩光明况其下鬼罪魂乎是以遵
承太上慈訓示此因縁使學士覩此苦報
旨趣體太上慈悲之念發慈悲之智慧行
慈悲之法門證慈悲之妙道使苦爽獲慈
悲之恩徳豈不樂哉是故祖師起救苦度
人之法門百千萬篇作苦海之舟楫爲成
真之俓路凡是學士發斯慈心者慎无曠
慢




靈寳无量度人上經大法卷之五十一






