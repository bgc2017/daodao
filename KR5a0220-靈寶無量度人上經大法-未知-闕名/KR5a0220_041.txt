










靈寳无量度人上經大法卷之四十一水一
　章表思存品
　皇人曰夫拜章之法乃明皇道君受
　靈寳天尊祕法黙朝三天口奏告啓之文
　非凡人所得聞之者皆三天有名眞人之
　位方可出入金闕非一品仙官不得行
　靈寳大法皆不能拜伏章表其罡風世界
　无
　靈寳真慧之光不能破之其法當用庚子
　之日天色晴爽備香案朝天門先兩手搯

　上帝訣變身爲真人之狀歩五行超脫罡
　執筆叩齒存元始三炁降筆中用黄羅雌
　雄黄夾硃砂篆符入於冠履之内并書合
　明都匠符置於淨室中并章印皆供設於
　聖前并書𥁞章圖逐日誦呪焚香存想令
　熟
　　　五行超脫罡






　　　歩罡呪曰
唵蘇俱波伽瑟𧹞魯斯㗶▲訶
　呪畢存三炁車兆身
　　　冠内符(東方隱/語書)



　　　左履符(南方隱/語書)





　　　右履符(西方隱/語書)





　　　都匠符(北方隱/語書)






　　　合明符(臨伏章時/安於簡上)

　　(心與神合神與炁合陽同日曜/炁與真合隂陽合真隂同月曜)

　　(三天運明帝真合靈/幹旋萬化洞達杳)(如日之升/回轉无垠)






　　　去穢符(三道投/入浴)


　　　(天地/氛穢)(尸炁玄水蕩穢/却隂香湯吐精)

　　　(玄光/豁落)(甲庚/東形)






　　　攝功曹捧章符

　　(梵炁/彌羅)(天光去來无礙/所推直透天門)

　　(捧齎/玉章)(出隂倐忽萬程/入陽風馬雲奔)






　　　開天符命(黄紙書符白/紙書告文)

　(天洞天真上通天關三部使者/速降威靈開道旡窮玉女靈童)

　(隂陽决吏/持火當凶)(衝除浩炁/大破罡風)







　　　告文
太上開天符命中玉女靈官使者齎執章表
遥詣三天所過罡風浩炁等神不得斷截章
表速達太上御前急急如靈寳大法律令
　　年月日時發

具位姓某押

　　　章印十二小符

　　　(頓/首)(玄再以/都拜聞)

　　　(臣/姓)(太陛王/清封下)

　　　(太/歳)(章月日/尾朔辰)
　　　思存訣
　先對御前依科宣科出官次開函搯左手
　卯文擎函右手開函念呪曰

唵烏輪摩塗攝
　次出章文在案上以銀刀金鴈玉魚朱筆
　安章上只展露太清函位次宣章畢香上
　薫茟填陛下字次以印印之印畢卷章香
　上度念呪曰
五色之烟衝章上天(搯中指下節存五臟之/炁化爲紫烟纏繞章文)
五色之炁衝章逹帝(搯中指上節存五方正/真之炁化爲紫雲之車)
下官故炁不得妄干急急如律令(寅文/吹彈)
　　　次封章呪曰
太上科禁青紫朱章隨吾心意逕造玄關

真炁封閉玉女捧函隨章從事驅穢除奸
上官典者无敢却還真元混結直透天關
去來无礙出幽入閑日月齊輝天地循環
急急如律令
　次操章畢即左手斗訣自心劃至髮際次
　彈化身爲枯木南方九鳳真官吐火焚身
　爲灰燼忽大風一作吹灰不見惟存元燒
　處有一白炁起結爲真人之狀存五斗罩
　體即通炁歩罡





　歩至第九歩望天門禮三拜起身以劒水
　噀四方畢即再禮三拜就舌柱上齶存壇
　下有紫雲之車將吏兵馬各従十方而至
　兆乃登車而上存天上地下並皆空然寂
　無所有
　　　訣曰
　紫車乃轉地軸其白炁從下丹田而上直

　衝泥丸須臾見從金門而入惟見金光萬
　道照映已身次存自己有白玉之光自兆
　頂門上浹金光交遘通繞己身内外瑩徹
　忽見一寳珠懸於虚空之中兆乃心禮黙
　奏事理畢須臾珠中有萬道金玉之光徧
　照十方世界一時明了有一真人就兆手
　中接章文奏太上少頃有玉童傳言以聞
　兆乃再三禮而退却存自天門而下至于
　壇表而興次覺真炁盈溢三炁交浹以意
　納下丹田

　　　書章表式
　科曰凡書章表先漱盥手面整飭衣冠淨
　室焚香如法上空八分謂省尺一寸之八
　分下通走蟻每行一十七字行闊一寸二
　分臣字不上行頭鬼字不得爲首不得垂
　死露生及抽破人姓名誠惶誠恐至再拜
　不得破行以聞去再拜下空一寸臣姓去
　以聞空三行太清玄元去臣姓名空三行
　太歳去太清空三行太嵅後空三行少則
　添紙一幅太清階五十二字攅長二寸四

　分
　　　供設章中聖位三十六分
道上二玄君五方五帝五童君
建節監功大將軍靈壇四獸神君
素車白馬大將軍正一功曹左右官使者
罡風騎置吏隂陽神决吏
科車赤符吏上仙上靈二官直使
察奸都官鉤騎吏三宫都官僕射吏
赤景子二君四都監功謁者吏
天騶甲卒郎吏虎賁吏收神食神吏

注炁監察考召官吏三元四始甲子諸官君
赤陽三十五官君天師門下典者吏
收炁食炁吏收鬼食鬼吏
收邪食邪吏收毒食毒吏
收凶食凶吏誅符破廟吏
隨章從事十二書佐監章按章從事
録章通章從事奏章考章從事
齎章定章從事呈章校章從事
直日上官典者章中四直功曹傳奏使者
驛馬上章吏直壇土地侍衞靈祇

　　　所屬宫曹月分
正月十二月上詣太上虚无丈人宫二月上
詣太上玄老仙都宫三月四月上詣太上三
天太清宫五月上詣太上重道宫六月七月
上詣太上九炁文昌宫八月上詣太上天帝
宫九月十月上詣太上大道宫十一月上詣
太上侍中左右監諸將軍宫閠月上詣大上
玄都宫
　　　所屬宫曹日分
一日建玉曹治赤靈宫二日太素玄曹治太

微宫三日太微曹治北平宫四日都正曹治
太清下宫五日正一曹治通明宫六日玄一
曹治上明宫七日太素曹治太清髙靈宫八
日雲集曹治紫微宫九日元靈曹治侍春宫
十日太清曹治紫靈宫十一日三水曹治素
女宫十二日司録曹治巨野宫十三日清叙
曹治西明宫十四日玄正曹治上絳宫十五
日中都曹治典平宫十六日司非曹治北府
宫十七日司奸曹治司命宫十八日綂部曹
治東明宫十九日綂録曹治西靈宫二十日

監考曹治司命宫二十一日監司曹治陽明
宫二十二日典考曹治太陽宫二十三日司
官曹治少陽宫二十四日玄元曹治太隂宫
二十五日太玄曹治少隂宫二十六日都司
曹治北辰宫二十七日都候曹治太白宫二
十八日直使曹治休明宫二十九日司直曹
治陽明宫三十日典考曹治啓明宫
　　　狀申
三元唐葛周三真君三天門下引進真官
三天門下上章詞表靈官直日上官典者

千二百官君
　　　申狀式
具位某
　右某今月某日時奉爲(某人/某事)拜奏某章幾
　通用方函封印全上詣某宫某曹治官乞
　謄奏
　三境至尊某隨章進對伏乞昭報除巳令
　直日官將齎章見到須至具狀申聞者
右謹具狀上申
某聖位伏望聖慈特賜

省覧所上章文乞不候𩔖聚先次進御
上帝金闕崇樓殿付與青腰承翼玉女常陽
朱雀童子即賜以聞恭聽
勑命告報以承詔召亦乞爲頒降合屬去處
　奉行上明
大道慈悲好生之澤下副幽顯望
恩之誠冐瀆
聖聰謹狀
　　年月日具位姓狀
　　　奏天師狀式(散壇朱/表用)

具位臣姓
　謹據某云今宵散壇切慮臣等預建壇席
　存念不正進退不恭有違壇律今拜言功
　謝過朱表一通奏詣
　三境帝闕切慮所奏朱表格式不合上天
　須至具奏告聞者
右臣謹録狀上奏
三天大法師正一靜應真君恭望
天慈察臣無知憫臣等凡愚不明正炁赦以
不及伏乞特賜指揮書佐除去外封隨誤證

定徑爲進呈不勝惶懼之至謹狀奏
　　年月日具位臣姓某狀
　　　左右牒式
靈寳大法司
　今月某日時奉爲云云拜奏某章一通方
　函重封印全并申状一通上詣
　三天門下某宫曹分投進除巳對
　聖宣讀點對訖須至專牒者
牒請
左右官使者隂陽神决吏左右上章諸靈官

逓至
三大門下母致上官典者有所譴謫牒至凖
式謹牒
　　年月日時牒
具位姓某押
　　　科前祕呪
九天上仙道化常生神室太景寢映珠瓊
逸宅丹元受事玉清十轉九囘七混五成
神暉共擢振策皇庭道逹三變身神合靈
玉帝散惠隱玄羽經千真傾輪五星命真

披銖巾羽森羅帝庭左命神虎右佩金兵
九天征伐煥擲火鈴滅魔破祅斬邪挾精
風火赫震六天摧傾豁落北酆九魔寒烟
失道者誅順道者生上帝有令敕衞神兵
千邪滅試萬鬼無停敢有干逆以付天丁
有祅則戮有毒則刑保神守衞攝邪戮精
六天以誅威鎮萬靈寶神驅穢霄朗三清
萬真受事俱會帝庭六象調和七景輝明
神風散魔道場肅清神惠蕩鬼玉帝祝生
九天乘命攝真御靈請奉皇命仙道乃成

　拜伏章表科
　　　各禮師存念如法
　　　宣呪
　　　鳴法鼔二十四通
太上玄元五靈老君當召功曹使者左右龍
虎君捧香使者三炁正神急上關啓三天玄
元太上道君臣今正爾燒香奏章願得八方
正真生炁下降臣身中所啓速達徑詣
至真无極大道玉皇尊帝御前
　　　長跪出神

謹岀臣等身中五體真官功曹吏岀直使功
曹二人岀正一功曹二人岀治病功曹三人
出左右官使者二人岀陽神决吏二人出隂
神决吏二人出科車赤符吏罡風騎置吏驛
馬上章吏官各二人出出者嚴装顯服冠帶
垂纓整其威儀住立臣前後咸受臣口中詞
語分别關啓此間某處四面真官注氣監察
考召官君道上二玄三元四始甲子諸官君
赤景子二君五七赤陽三十五官君四始五
老十二辰君三官重下考召諸官君將吏上

啓太上老君太上丈人无上玄老天師嗣師
系師三師君門下典者官將吏兵書佐小吏
奉行文書事臣等前後齋戒朝禮關啓拜章
奏表法符所請召法等上吏兵士卒并及所
在真官一切靈祇防衞臣身中應受功賞以
今云云謹依伏地拜上某章一通在臣奏案
之上函中謹以開函伏讀章文
　　　次於函中出章表乃呪曰
五色之烟衝章上天五色之炁衝章達帝下
官故炁不得妄干急急如律令

　畢讀章文於香上度過跪讀
　　　次操章
　章表安案上取太清太𡻕向上書刀著太
　清左朱筆一管著太清右畢三上香執簡
　當心操章曰
謹遣臣身中五體真官官一小吏十二書佐
重敕功曹使者皆各嚴裝顯服冠帶垂纓整
其威儀磨墨點筆佩劒治籙爲臣及時操某
章一通上詣三天曹隨章進對隨事分别章
中若有謬悮脫落文字不諦言詞舛錯不相

次比削治功曹以長毫利筆即爲改正脫字
爲注悮字爲定無令上官典者有所遣却閉
口含炁徑上三天无極大道太上老君御前
慎勿稽停左官歷關右官次稽次當令臣所
請時下所召時到所禳者却所厭者伏所濟
者度所申者通所奏者達若有下官故炁邪
精鬼賊於道路雲霧之中斷截臣章文使不
上達者録付天一北獄收禁依玄都鬼律正
法治罪以明天憲臣某伏在案前須待
玄恩報應

　次伏地良久存見三將軍左右真官功曹
　使者驛馬上章吏並乘車馬上有紫雲華
　蓋覆章了畢次乘赤紅炁上昇天艮久雖
　然瞬息俄頃早經歷數萬里相似赤紅炁
　雲霧蕩蕩然兩邊别無霞翳惟多寳𣗳升
　如數百里忽見一横道則日月黄道是也
　直過黄道了遥見前頭如五六里有紫雲
　隱隱然直進過紫雲見天門入天門數歩
　少停住諸侍衞靈官亦住惟與周將軍及
　直使功曹侍章玉童向前玉女把章表案

　直使功曹通傳直徃至玉關門下之覀謁
　見正一真人三天大法師門下大都功張
　再拜了具陳章表來由天師諾了即往鳳
　凰閣金門之外立須臾有一仙童朱衣玄
　冠於門内出向傳章玉童手中接章進太
　上少間見引臣俄而入見太上著九色雲
　霞之帔戴九德之冠當殿而坐左玄右玄
　二真人侍衞又有一太一著朱衣太上覧
　章表太一承太上意署太清玉陛下作依
　字了見一小仙童收章表於右階分付今

　日直曹官了便心拜辤太上出玉關門外
　再拜辤天師次同奏章直官抃躍却回至
　拜章壇所了起稱以聞以聞便取章表於
　壇西北燒之若尋常爲人拜章但存令真
　官與吏兵將軍章表往前行若修行章表
　一一自與里域真官同往
　　　納官復爐
臣上章事訖所岀臣身中功曹使者一切靈
官君吏各從臣衆妙之門而入在左還左在
右還右纒身繞骨彌綸天地營衞百脉復於

宫室一如故事無令差互


靈寳无量度人上經大法卷之四十一
















