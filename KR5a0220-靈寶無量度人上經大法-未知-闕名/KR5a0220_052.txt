










靈寳无量度人上經大法卷之五十二
　超度靈幡品
　皇人曰夫超度之格皆頼真師三田之炁
　以合天地三元之光呪訣符圖龍章鳳篆
　應魔王保舉昇度南天如若行持一念參
　差則再滯亡人於重暗之域不能覺悟得
　覩光明深可憫之故立超度之章令學仙
　之士遵而行之則濟死度生之事畢矣
　　　立遷神廻黄二幡
　此幡須按亡人年幾長短尺寸造之一黄

　一紅以按日月光明之象上書三天隠諱
　中書九天生神天篆呪章標於壇外以開
　長夜之光
　　　遷神幡首


　　　幡身書
　　　(慈悲化主九)
　　　(幽拔罪天尊)
　　　幡手書

　　　(符命通溟漠)
　　　(靈旛颺曉風)
　　　(遷神超北府)
　　　(飛舄上南宫)
　　　廻黄幡首


　　　幡身書
　　　(慈悲化主寳)
　　　(憧接引天尊)

　　　幡手書
　　　(太微回黄旗)
　　　(无英命靈幡)
　　　(攝召長夜府)
　　　(開度受生䰟)
　　　開道幡首書上帝諱


　　　幡身書六甲使者持幡開道


　　　幡手書空洞通幽呪
　　　(靈音振空洞)
　　　(九玄離幽裔)
　　　(感賞无凝滯)
　　　(去留如解帶)
　　　斛前救苦幡(用黄縜幡四首各長三/尺上書金書度魂呪)
　　　(妙哉怡五靈)
　　　(金書警萬神)
　　　(察命定録籍)
　　　(靈符度苦魂)

　　　度橋陽暉幡
　用黄絹作幡一首長二丈四尺幡首書北
　斗七星幡身書太一天尊叡號左手畫日
　右手畫月書陽暉度魂呪兩脚書九天返
　根呪
　　　北斗日月像(如常/式)
　　　陽暉呪
　　　(明哉太陽輝)
　　　(神光洞三清)
　　　(炁散玄漢内)
　　　　　水十一十九

　　　(靈烟生紫庭)
　　　(飄飄淩无形)
　　　返根呪
　　　(明梵飛玄景)
　　　(開度長夜魂)
　　　(遊爽赴期歸)
　　　(炁炁返故根)
　　　幡身書金闕梵行真人玉字
東極宫中大慈仁者尋聲赴感太一救苦天
尊




　　　道場内諸幡聖號
引魂明光之幡接𩲸洞照之幡霞光朗耀之
幡威靈拔度之幡垂光慈蔭之幡玉皇赦罪
之幡梵炁彌綸之幡明霞通智之幡法燈朗
照之幡慧光流光之幡玄明真定之幡靈耀
八景之幡金英護魂之幡洞鍳幽明之幡流
鍳照幽之幡五劫開化之幡通光普照之幡

混化變生之幡靈光皓映之幡垂光流照之
幡神光廣被之幡度明玉簡之幡滅光速感
之幡龍威梵度之幡
巳上二十四幡乃元始天尊在始青會演說
度人上品十方至真各執寳幡旋繞寳壇以
讃天尊度上世之魂凡遇立大齋不可缺也
三光煉度天尊大光廣照天尊重光返照天
尊寳光虚靖天尊流光梵現天尊三光耀明
天尊光道致人天尊金光玉華天尊慈光普
施天尊

　　靈寳懸幡科
　　　啓聖
伏以玉藏真文立種拔亡之式瓊科妙旨乃
文濟度之因爰建神幡是爲冥寳標太微廻
黄之字有無英命靈之功高懸碧落之中影
落虚無之内危竿一竪超長夜之幽魂妙範
繼宣救無鞅之苦爽諸天齊到萬聖臨軒光
映十方功皈三寳
　　　次念靈幡赦罪天尊
　　祥雲結就命靈幡影落浮空散世間

　縹緲凌風纔一舉舍靈俱得脫幽關
今則謹遵大法特建寳齋幡開昏迷接群生
之俓路符通溟漠按太極之真儀降三景之
輝敷至真之道既立一竿之上巳經萬目之
觀瑞炁遊颺六道四生皆離苦靈風鼓舞十
方三界以聞音普及存亡咸乘道廕
　　　次念寳幢接引天尊
　仙真慈惠極含靈髙舉華幡振杳冥
　咸使遷神歸碧落福資寰海保昇平
向來稱揚法事建立寳幡按明真玉匱之文

乃度死濟生之式憑兹上善廣利无邊資助
神魂超昇仙界伏願群仙接引速超清淨之
郷衆善矜憐俓上南官之府福霑幽顯惠及
含生一切有情俱登道岸
　　　保安遷神幡





　　　保安廻黄幡




靈寳无量度人上經大法卷之五十二

















