










靈寳无量度人上經大法卷之五十六玉四
取救亡魂品
皇人曰夫取救亡魂之法全藉預吿遷拔
朱章救苦符吏法式預於致齋前一月或
半月或七日擇吉地建壇以茭縳茭龍驛
吏二人各左手持劒右手持旛旛上書玉
皇赦罪天尊背負青玄救苦真籙其金龍
驛吏同黄籙院功曹符吏逕詣三官天牢
五斗天一北獄及酆都重牢幽檻鐵圍无
間地獄等處救拔亡魂前來齋壇其茭龍

驛吏同地道功曹符吏俓詣五嶽九幽水
府雷霆瘟司神廟社令牢狴等處救拔亡
魂前來壇所其符命並隨拔度朱章并赦
文一處發之先令幽隂赦罪放遂前來寄
城隍司伺候攝召受度若行持之士不先
行赦宥秪臨時追度實難彰感蓋救苦符
命非黄籙白簡之符也法中自有青玄救
苦破酆都之籙審而行之
明青玄救苦寶籙品範
皇人曰夫青玄救苦籙乃太一天尊真形

符也當以青𥿄三幅朱砂書之前題云東
極青玄九龍救苦真籙後書天書符文後
書天尊真形之符次書拔幽魂破地獄真
符并櫢文於後次苐書年月日時用衘位
并玄天師銜列之用方函重封印付扵艾
龍驛吏更以黄紙三幅朱書前題云南昌
紫微流金鍊真籙後書天書符文然後書
天尊真形之符次書金液煉形九天雷文
韓君真籙超生金籙并檄文於後次苐書
年月日時用銜位并玄天師銜列之臨焚

符之時當存身爲效苦天尊搯中指上節
丁罡面東叩齒九通念呪而焚之呪曰
青玄天尊敕符救苦度脱幽冥救愆鬼戸
隨願生天並无障阻靈寳律令開關地府
不許稽留逆命罪汝
唵辰吽卯吒离申呤子哩四中噠戌𠰢文


(彈訣取東方炁九口)


破酆都二十四獄元始威章
一名太一天尊真形符
一名青玄天尊救苦破酆都籙
皇人曰此是玉清寳光梵真元始烕章之
籙出九光紫陽之冊乃靈寳超度之文隂
曹合符之契冥司官吏覩之如上帝合同
之敕用黄紙朱書面西北長跪搯上帝訣

(大明東岀浮羅陽光)(紫炁鬱青九陽變化黄老真炁)


(龍篆成章)(三寳内章)(太一青玄九龍正炁破獄滅考)

(十方天尊混合成形上有分形三十六天下有三十六泉散影)

(變化億千)(玉主所指鐵城九光圓象摧毀罪業蠲消普照十方)


魂神受度敕降青玄
急急如青玄天尊敕
右符如欲破獄預先書下(陽日朱隂日墨)不以多
少臨破獄法師懷於心前候懴祝普掠燈
後搯靈寳訣黙誦化形呪一徧同符就普

掠獄中焚之再心祝敕吽叱哩見光明三
徧瞑目存燈光成百寳祥光上達九霄下
達九地存符化无量天尊徧詣獄中一切
罪魂俱蒙原赦化形呪曰
吾師天中救苦尊常善化形十方界以此威
神成大悲濟彼衆生无量苦九夜重昏幽暗
府普令朗照生光明牛頭獄卒盡升仙一切
罪魂俱解釋三塗五苦諸囚繫考對停閑上
紫清見聞有識及有情感此皆成无上道





告文
太上玉清寳光梵真元始威章拔亡寳籙道
君有命敕付崑崙破毀鐵圍羅酆幽隂十方
三界泉曲神郷三官九署十二河源上解魂
識億劫罪源疾除罪簿落滅惡根不得拘留
時刻升遷萬神護送俓詣人天隨品受化更
生福鄉一如告命

年月日具位姓某奉敕破獄律令
十方救苦真符

(清微天禹餘天太赤天)(玄元始天尊玄穹上帝靈寳至真明)


(皇道君今日告下)(南斗上生消除罪錄可韓奉命洞浮聽從)

(尋聲救苦太一天尊元皇誥文東南入神分形雲雨洒布幽牢立破西北)


(上方天尊)(西南西北東南五方五老東北下方天尊童子真人)


(下拔亡魂十方億劫應化天尊順炁萬萬苦爽法明分身下降便是太上)

(尊)(諸聖慧光九色三炁照破无間地獄𡨚仇和釋死魂上生風火驛呈)

(萬神禀命一如吿命)(手執靈杖破毀鐵城)
(寫了念三徧)




破獄十天玄化真符

(太一救苦天尋聲救苦天尊隨形赴感尊應念垂慈)

(九幽拔罪天尊隨方濟苦)(朱陵度命天尊回死注生)六轉

廣度沉淪天尊轉輪聖王天尊聖力无窮
天尊法橋大度天尊弘濟无邊天尊隨願

(往生天尊)(大慈大悲救苦真人四大慈大悲大慧真人極)

神章禀受符命敕剔一茟三官五常九府

四司五嶽九幽六洞十宫酆都主者普行
煉度一切亡魂岀離地獄上生天堂急急

(凖靈寳大法律令敕剔二茟奉行)(逍遥快樂天尊接引徃生極樂)



太上玉帝托生靈符
(青玄救苦)(慧光所至)(過度)


(拔度重隂廓照寒扄三界)

(昇入无形)(金龍負驛四天門王風火无停接魂上生)




告文
右太一玉帝托生符超度某久滯幽隂不得
托化況魂乗此符力人間天上隨業受生一

如告命
太一普度超生朱陵真符





右給付亡過某上生朱宫一如告命風火驛
傳
右焚香東拜存太一心拜九過奏所度事
先念聖號八十一徧吹筆書了又九徧呪

符東炁吹之
九幽玉簡

(日慧月慧星慧之光三光之光之光之炁煉魄度魂)

(幽冥夜壑咸覩光煇)(鐵城獄卒摧毀停刑)

(陽晶赫赫隂翳煥明)(隂陽合會三清空洞混元玉敕)

(曲赦苦囚速出重泉)(急急如靈寳大法超度亡魂律令)






太上玉簡九幽符命告下酆都九幽五嶽重
隂掾吏考官冥司典吏牛頭獄卒牢檻大神
拔度亡過某靈魂永辤長夜出離九幽得覩
慈光心神明了證品仙階𡨚愆和釋上生大
有之天一如吿命
九幽白簡


(靈寳祖炁)(洞玄梵陽之天九真赤陽之天)

(始青碧落帝合自然)(六陽元姑真王純化立降敕命)

(九壘遵承靈符九真妙應察命定籍度魂皈命天尊)

(時刻昇避不得稽停)




靈寳符命九幽白簡告下羅酆北府嶽瀆九
幽長夜冥曹土皇九壘十王案掾獄吏考官
六洞隂魔九宫主者溟泠大神拔度亡過某
靈魂銷平𡨚對洗滌深愆得離三塗永辤五
苦身超丹闕得覩陽光悟道聞經逍遥真境
乗此白簡拔度功徳上生天堂一如告命
天官玉簡(黄上朱書)
(玉虚九天)(九霄祖炁)


(九日導乾)(萬梵開張)

(明炁四騫緑羅大千)(洞妙執符把籙自真總監上天)

普受開度
死魂生身





太上玉簡告下天官三府曹局主罪仙官天

牢地獄考吏執法神紙拔度亡過某岀離天
獄赦除大罪得升梵炁之天不墮重隂之地
主者敬聴一如告命
地官玉簡(白上墨書)

(風澤洞虚金剛乗天)(幽廓大憲溟溟通幽)

(太上敕行斬絶地根神元解滌寃仇洞開陽寥元梵)

(解滯豁懷)(慶垂七葉塞遏禍根)





靈寳符命地官玉簡告下中元清靈三府洞
陽左宗天宫酆都右隂天宫九幽泉曲嶽獄
冥司主生死罪録靈官四十二曹考司典吏
案掾尊神拔度亡過某靈魂拔出地戸永離
幽囚乗沐陽光俓生妙樂乗此靈寳符命拔
度功徳上生福堂一如告命

水官玉簡(青上朱書)


(陽華真一太和妙惠)(霐淨玄開玄溟泉閉)

(明燭幽都紫雲覆蔽)(接舉身超魂飛天内)




靈寳符命水府玉簡吿下下方暘谷洞淵三

府清泠左府南水宫酆都劫量泉曲河伯水
獄冥司主生死罪録靈官四十二曹考司典
吏案掾尊神拔度亡過某永辤北都寒池泉
曲苦海溟波沐覩恩光俓生陽界乗比靈寳
符命功徳上生玄天一如吿命
皇人曰應普告三界符命並用依按紫英
應化寳經元始梵炁體雲篆而成寳符凡
吿三界神明莫不覩此而敬聴隨光而至
山簡符


(太上三天)(天帝三光鍳映玉真威制山靈)

(五帝廻運)(仙道常興)(真炁山嶽貫結蔵烟)





今謹有某州縣里居住弟子某歳本命生命
属某帝名係某山謹爲亡過某就某處修建
靈寳大齋晝夜行道事竟投簡靈山願神願

仙長生度世飛行上清至神至靈乞削罪籍
上名九天謹詣名山金龍驛傳
年月日具姓名於某處靈山洞府投下
投簡關
靈寳大法司關直日受事功曹
今發簡一面封印全前詣某山(或水府或太𡻕土府)
投下須至尊遣者
右關仰依
科旨火急齎詣分明投下不得住滯凖
律奉行故關

年月日時關
水簡符

(太上三元)(敕制九江四瀆水源河伯育祥)

(天河回運)(削罪九玄)






今謹有齋官某年幾嵗命属某帝云投簡水
府願神願仙三光同存九江水帝十二河源
江河淮濟溟泠大神乞削罪録上名九天謹
詣水府金龍驛傳
土簡符


(太上三玄)(大羅九地土府居中神載呈祥)

(萬仙朝會永作綿昌)




今謹有齋官某年幾嵗命属某帝云投簡靈
壇願神願仙中央九土戊已黄神土府五帝
乞削罪名謹詣中宫勒簡太玄金紐白信金
龍驛傳
山簡玉璧青圓







水簡玉璧緑八角



土簡玉璧白四方





右三簡梓木各長一尺二寸闊三寸六分
厚三分白粉塗簡雌黄界邊朱書符墨書
誥山簡水簡封皮並用青紙朱書土簡以
黄紙朱書金龍一條金紐十二枚玉璧一
事散壇逐䖏設醮投之
金闕玉皇寳誥符章
靈寳大法司
今月某日奉

玉皇睿敕付下玄文寳誥度脫罪魂超
度玉京者






















右奉
金闕仙籙
玉皇睿誥伏請
靈寳至真十方上聖依
靈寳度人之典施回骸起死之功敕下九幽
俾苦魂而開泰誥行諸地令滯爽以霑
恩主者奉行恭遵誥命
年月日

玉皇大天尊玄穹髙上帝
太上玉文酆都符命
靈寳大法司恭奉
玄誥拔贖罪魂往生
南府者
























太上玉文酆都符命拔除衆罪贖命幽都萬
神敬聽永无執繫垂天尊之慧命出地獄之
苦囚托質仙都常居樂境凖此奉行
年月日具位告行
无上盟真玉匱南昌上宫黄籙


(玉清清微天上清禹天寳君敕度餘天太清太赤天靈寳君敕度)

(神寳君敕度)(梵炁彌羅上極无上萬範開張大羅玉清)

(眇眇劫刃若亡若存)(天中之天玉龍章鳳篆山上京玉匱明真)

(赤書玉字八威龍文)(南宫度命光明紫户生仙充溢)
與天
齊年





赤明開化元始真圖混合自然体雲成篆瓊
文鳥迹炁結爲形上度生身劫劫長存下濟
幽魂苦爽永契玄恩今有云云謹叩頭哀求詣
玄壇請受
无上盟真玉匱南昌上宫黄籙一道付某齎
執永作津梁持爲身寳奉請南昌上生煉魂

君煉魄君煉形君煉胎君煉神君度魂君化
生君生根君護命君注生君火煉君水煉君
流火真人判生真人注福真人注夀真人煉
化真人左救世業真人右哀愍業真人混成
真人運炁真人超界真人昇仙真人同垂巨
澤受度亡過某上資往生南宫化生人天咸
乞真仙一合來降護持
上帝黄籙誥文諸天諸地上開八門三十六
獄執治隂官左右獄卒河伯掾吏三元九府
百二十曹局五局四司洞隂朔單執罰神兵

等拔度亡過某等消滅大罪塞遏邪源寃仇
和解黒簿除名魂神澄正識性圓明俓詣南
宫福智自生驂侍龍轅永契无爲道炁長存
一如告命風火驛傳
年月日道場告下
具位臣姓名告行
主籙南昌上宫韓君丈人
度籙南昌上宫煉化真人
南極長生大帝君
太上拔罪解寃真符

(太上天真玉帝上符天真皇人合明天帝天帝合明度脫幽隂)

(正元化道罪苦皆停日月罡斗照破十方世界八威吐靈泉扄死魂罪業)

(𡨚結皆停符炁三元三台三元三輔三光得度神人赦破地獄上度鬼魂)



(九天上帝七政八靈上清混洞紫府之君降赦元命升度仙魂)


(上天曲赦敕命非輕北都酆獄太一冥關咸停鬼魂承誥得赦上登帝君)


(紫極元君赦罪去業解釋𡨚愆上帝符命與道合并)(玉清赤書普告幽冥)

(𡨚結鬼爽拔罪釋愆朱陵普煉度化承今符命上度南宫更生澄質神識)

(上昇天堂)





祝符呪曰
天一赤文受度三清上應瓊府下徹幽冥
紫元符命拔赦鬼魂億曽无間苦爽遊精
削除罪業符到上生急急如
救苦天尊敕
右符乃九天之真元靈寳度人之炁結而
成文爲度魂不墮之書凡篆符須看受度
之魂罪業輕重如臨終之際及受患非業
罪之疾不須告行如自縊自殘瘵疾瘟疫
之疾死鬼方可告行此符專度不正死魂

當依法書篆先面北啓奏
東極訖變身爲救苦真人頂上清冠雲霞
青法服手執簡若天尊之形然後取東炁
三口再回身面北取白炁三口吹紙及茟
上想左右青衣童子二人手持赤書玉字
真文一軸一人持救苦真符在目前即手
搯青玄救苦訣卯文依法書篆鬼魂覩此
真文皆得贖罪解寃地獄聞之自然停苦
誥文
靈寳黄籙拔罪齋壇

本壇今月某日具奏
天省及拜貢章表上詣
三天金闕奉爲某乞拔度某請降
元始符命
太上拔罪解寃真符超度亡過某及五道
四生等衆出離冥塗上登
朱府須至告下者
符
右奉


玉皇上帝救苦天尊敕赦開地獄贖某不正
患疾罪魂告下天牢地獄无極神郷上元星
界波羅之獄下破酆都泉曲水府五嶽社令
十方世界冥司隂獄幽扄一切寃愆積罪苦
爽等衆削除罪簿落滅惡根隂治幽關不得
拘留逼合鬼群速赴生方煉質澄神蕩除隂
翳入道升
真一如告命
年月日時告下(弟子)
内封

太上拔罪解寃真符具位臣姓某謹封
方函
(太上拔罪解𡨚真符告下天牢地獄三界无極神郷)具位臣姓謹重封
靈寳无量度人上經大法卷之五十六

















