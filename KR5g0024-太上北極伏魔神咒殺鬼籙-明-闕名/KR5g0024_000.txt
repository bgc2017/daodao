








太上北極伏魔神呪殺鬼籙物五
據某郷貫居住奉
道信士某詞稱本命某年月日時建生上屬
北斗某星君即日謹齎法信叩頭恭詣
龍虎山
嗣漢天師門下拜受
太上北極伏魔神呪殺鬼籙一階佐
天行化助
國救民斷滅邪精消災度厄有違盟約身墮
㝠愆一如

玄科律令
北極天蓬大將領兵三十萬人
北極黑煞大將領兵三十萬人
北極八景大神領兵三十萬人
北極十天大神領兵三十萬人
北極十天大魔王領兵三十萬人
北極六宫大魔王領兵三十萬人
北極隂境飛雷電吏領兵三十萬人
北極豁落北斗七元大將軍領兵三十萬人
北極天騶甲卒天丁力士領兵三十萬人

北極大威力士領兵三十萬人
北極衛靈大神領兵三十萬人
北極巨獸大神領兵三十萬人
北極飛龍騎大將軍領兵三十萬人
北極飛虎騎大將軍領兵三十萬人
北極三五將軍領兵三十萬人
北極破邪將軍領兵三十萬人
北極收魂將軍領兵三十萬人
北極治病將軍領兵三十萬人
北極北斗火炬使者領兵三十萬人

北極南斗殺鬼使者領兵三十萬人
北極六甲大神領兵三十萬人
北極六丁大神領兵三十萬人
北極神呪勑緫監大將軍百二十人
北極神呪勑元陽大將軍百二十人
北極神呪勑平天大將軍百二十人
北極神呪勑飛天大將軍百二十人
北極神呪勑丹田大將軍百二十人
北極神呪勑氣大將軍百二十人
北極神呪勑水大將軍百二十人

北極神呪勑火大將軍百二十人
北極神呪勑遊神大將軍百二十人
北極神呪勑破泉大將軍百二十人
北極神呪勑召魂大將軍百二十人
北極神呪勑刀兵大將軍百二十人
北極神呪勑神祠大將軍百二十人
北極神呪勑劍刃大將軍百二十人
北極神呪勑石大將軍百二十人
北極神呪勑鬼大將軍百二十人
北極神呪勑蜚尸大將軍百二十人

北極神呪勑病大將軍百二十人
北極神呪勑斷瘟大將軍百二十人
北極神呪勑毒大將軍百二十人
北極神呪勑殃咎大將軍百二十人
北極神呪勑虎大將軍百二十人
北極神呪勑蛇大將軍百二十人
北極神呪勑蜂大將軍百二十人
北極神呪勑蟲蝎大將軍百二十人
北極神呪勑精邪大將軍百二十人
北極神呪勑魑魅大將軍百二十人

北極神呪勑魍魎大將軍百二十人
　　　太上北極第一神符





　此符佩之令人長生久視辟屍滅魔貼房
　室之中却諸邪精
　　　太上北極第二神符






　此符即北極酆都上清神符辟屍大籙
　　　太上北極第三神符




　此符治一切疾病佩之則保身護命度厄

　延生禁斷諸鬼斬伐邪神去災滅禍
　　　太上北極第四神符





　此符即北極眞書玉文辟屍神籙救治世
　民萬病千災誅斬邪鬼戴之頭上辟屍千
　里若所在有精魅以符貼之即滅矣

　　　太上北極第五神符






　此符驅斬蜚屍鬼魅邪精應被死喪之家
　爲害之者佩之則護身吉利
　太上北極第六神符　　







　此符祛厭水火災厄冝佩之及貼門上鎮
　中庭大吉
　　　太上北極第七神符




　此符去除瘟疾瘴毒佩之則身命永安鬼
　魅消滅

　　　太上北極第八神符




　此符解穢辟惡佩之則護身吉昌萬邪莫
　敢干犯
　右八符北帝所救世民一切凶横緫而佩
　之永無衆惡其妙非小功耳
　　　北帝大殺鬼符






　　北帝驅鬼滅惡魔符





　　北帝逐鬼魔符





　　右件符篆並用丹書






　


















　　　北極酆都六宫名


酆都山左北方癸地故東北爲鬼户死氣之
根山高二千六百里週迴三萬里其山之洞
天在山之下週迴一萬五千里其上下皆有
鬼神宫室山上有十二宫領鬼下有十二宫
統神每一宫週迴千里上宫左右各有六宫
下宫左右亦各有六宫故二十四宫也
　　　上六宫
第一宫紂絶隂天宫
第二宫泰殺諒事宗天宫
第三宫明晨耐犯武城天宫

第四宫恬照罪炁天宫
第五宫宗靈七非天宫
第六宫敢司連宛屢天宫
　　　下六宫
第一宫休明緫靈洞天宫
第二宫玄司重正宗靈天宫
第三宫統仙昇靈希微天宫
第四宫正眞紹靈宛司天宫
第五宫雲婁玉紀明晨天宫
第六宫崇虚赤映雲曲天宫

　學眞之士知酆都山上下鬼宫之名百鬼
　不敢干害夜卧之時向北而坐左叩齒七
　通右叩齒五通中叩齒三通祝宫門三通
　即念制鬼神呪
　　　六宫門制鬼呪
吾是太上第子下統六天六洞之宫是吾所
部不但所部乃太上之所生吾知六天宫門
之名是故長生敢有犯者太上斬汝急急如
律令
　右誦六宫門呪畢即念北極神呪

　　　北極制魔呪
紂絶摽帝晨諒事遘重阿炎如霄中烟勃若
景耀華武城帶神鋒恬照吞清河閶闔臨丹
井雲門鬱嵯峨七非通竒蓋連宛亦敷魔六
天横北道此是鬼神家
　　　召六天魔王呪
辟乾毒王六天鬼王震拾羅鈴北極魔王四
天皛皛酆都鬼相巴元醜伯九天都録緫領
萬鬼敢有不從急急如律令
　右誦畢存北極天蓬大元帥三頭六臂執

　鉞斧弓箭劍鐸戟索六物身長五十丈黑
　衣玄冠金甲領神兵三十六萬衆乃叩齒
　三十六通微誦其呪
　　　天蓬元帥呪
天蓬天蓬九元殺童五丁都司高刀北翁七
政八靈太上皓兇長顱巨獸手把帝鐘素梟
三神嚴駕夔龍威劍神王斬邪滅蹤紫炁乘
天丹霞赫衝吞魔食鬼横身飲風蒼舌緑齒
四目老翁天丁力士威南禦兇天騶激厲威
北銜鋒三十萬兵衛我九重辟屍千里驅却

不祥敢有小鬼欲來見狀钁天大斧斬鬼五
形炎帝烈血北斗然骨四明破骸天猷滅類
神刀一下萬鬼自潰急急如律令
誦畢次念火鈴大呪
吾是帝君之臣名書玉清下統六天北極鬼
宫悉是我營我之所部何鬼敢生右佩豁落
左帶火鈴擲火萬里威制萬靈有犯者戮有
干者刑帝君有令收捕無停天光駭動群魔
束形鬼妖滅種我得長生急急如律令
　凡誦是咒當清心靜念即感

　北極太玄諸靈官降衛兆身千災消滅群
　魔束形長生久視克得神仙
北極殺鬼印酆都召鬼神印(各長三寸闊/二寸一分)




　右二印一曰北極殺鬼印治一切疾病一
　曰北極酆都召鬼神印若世人被惡鬼山
　魈古怪所加使人狂言或入水火者以印

　印病者心上病人悉能言爲患之鬼其病
　立差
北極天蓬印天丁神印(各長三寸闊/二寸一分)




　右二印一曰北極天蓬印制伏隂魔救治
　疾病一曰天丁神印滅鬼祟治疾病佩之
　大吉

北極監殺神印帝君印(各長闊一/寸二分)





　右二印一曰北極監殺神印攝管諸神魔
　鬼一曰帝君印佩之前人禮敬魔鬼不干
太微帝君印(長闊一/寸二分)



天帝神印(長闊一/寸二分)



　
　右二印一曰太微帝君印佩之能使一切
　畏伏攝召神靈一曰天帝神印佩之則身
　得長生仙人護衛
北極大將軍印治病使者印(各長闊一/寸二分)






　右二印一曰北極大將軍印佩之能伏强
　蟲戰鬭一曰治病使者印佩之辟諸病治
　百疾癎病吞之即愈
天罡印太玄天帝神印(各長闊一/寸二分)




　右二印一曰天罡印以甲乙日印泥蠟上
　於病人本命地中埋之即差一曰太玄天
　帝神印一切奏聞之事用之能治萬病印

　病者心上立愈
　已上諸印並以雷霹棗木心刻之以甲子
　日或正月五日夏中丙午日三祭畢而後
　用之
　　　北極勑印呪
太上神靈炎帝之精光霞電掣明耀三清流
火萬里鬼無逃形神印一下伏滅邪精三五
將軍豁落吏兵平天戛地誅鬼不停飛符走
印頭戴五星擲火前殺萬鬼千精六天鬼賊
付與丙丁五靈眞老是吾本師無碍神通萬

靈同歸惡鬼絶滅不祥必追中黄九道威布
四維伏匿故氣不漏纖遺五瘟七疰吾能殺
之何鬼敢拒何神敢虧酆都戮形北斗斬屍
神刀一下萬鬼消糜急急如律令
　　　北極天丁神呪
大道有神名曰天丁奉承九天受事三清下
遊於世斬滅妖精神王一怒五嶽摧傾征束
群魔豁落鬼兵千千截首萬萬剪形羅酆敢
弑北都共營凶凶者戮善善者生六天沈魂
一一録名違道者死順道者生飛游災殺敢

變幽㝠急急如律令
　右北極妙籙乃北玄所祕上聖所宗佩受
　之士當設北極眞像具供養儀每年以龍
　行三日馬住五日猴所七日戌建九日及
　甲子庚申之日祭之每旦清心誦諸神呪
　凡滿萬遍可準成功所施即應實在精專
　微聲誦之聲高即恐驚神祇也忌生死穢
　觸即須解滌學士敬之
正一眞人曰世間善信男女佩受
北極妙籙依按修行可以摧滅精邪攝伏魔

蜮代
天行化助
國濟民功滿之日克得度世長年名書仙籍
七祖超昇位登天人輕慢祕文殃延祖考學
眞之士宜勉之焉
　弟子某即日齎持法信恭詣
　天師眞人門下拜受
　太上北極伏魔神呪殺鬼籙一階佩受之
　後誓遵
　科約一旦有違甘當

　玉律不敢怨
　道咎師一如
　玄科律令
太上北極伏魔神呪殺鬼籙
　　　請籙法詞
太上北極伏魔神呪殺鬼籙請法詞
維某年歲次某月某日某郷貫居奉
道信士某詞稱本命某年月日時建生上屬
北斗某星君注照即日謹齎法信叩頭恭詣
龍虎山

嗣漢天師門下拜受
太上北極伏魔神呪殺鬼籙一階敬奉修行
伏以
北辰在象御
天政於紫微
大帝居中焕
丹文於玉斗殲厥魔魅斬殺邪宗嘯命風雷
宣行號令隨時呼吸飛六甲於六天按呪指
揮攝萬神於萬炁縱横衝突者三十六將侍
衛送迎者百億千兵

威德難名
功勳莫述或違
嚴律甘受
㝠誅克志奉行佇祈
師命但某無任懇禱之至謹詞
天師門下
據弟子某齎持質信詣道自陳求受
太上北帝伏魔神呪殺鬼籙一階及請
眞師寳諱終身敬奉所據投詞即日告盟
天地立誓

三官破券分環依
科傳撥給付如後
　　　籙一階
太上北帝伏魔神呪殺鬼籙
　　　儀式
正一修眞指要節目
　　　祖玄眞三師玉諱
(祖師三天扶教輔元大法師正一/沖玄神化靜應顯佑眞君張道陵)
玄師嗣師太清演教妙道眞君張衝
眞師系師太清昭化廣德眞君張魯

(經籍度三師法諱)
(經師上清經籙南曹眞十玉府上𡖖都/天大法主嗣漢四十二代天師張正常)
(籍師上清經籙太極執法眞宰靈寳領教眞/人都天大法主嗣漢四十三代天師張宇初)
(度師上清寳籙靈寳領教玄化眞人南曹執法/仙宰都天大法主嗣教四十四代天師張寧清)
　　　臨壇法師名
　證　盟　師
　監　度　師
　保　舉　師
天師正應先生曰
碧霄結氣

紫極分輝著四極之格言攝群魔之威力輕
洩漏慢者結釁佩受精勤者降祥隱顯弗違
人神共賴故我
太上設教流傳世學由是歷代
師眞對敭
寳訓汲引有縁繩繩不絶我以夙慶世戴
國恩紹正一之師稱振天目之宗緒第法籙
傳世寖遠乃選良匠鋟木成書以久其傳若
夫禁戒持守惻隱慈悲從古至人莫不如是
登壇善信各宜滌除玄覽積行累功庶幾有

願皆符自此超凡入妙昭然盟載可不愼歟
天師廣微子曰我家以
太上符籙濟度人天保鎮
國祚千有五百餘歲矣祖訓孔昭奚庸贅贊
惟我先眞君際遇
聖朝混一區宇首見尊崇江南冠褐咸隸管
領子襲教以來三朝
帝闕疊被
恩光恭遇
龍飛特頒

焕號以精嚴比虚靖謂祇肅似沖和加官徵
例於唐朝胙土進封於留國做好事傳法籙
俾紹先猷祈福貺禦民災欽承
聖訓祈
天永命敢不祗勤度籙傳符益彰開化上以
對敭
天子丕顯之命下以敷錫庶民
皇極之休尚克時忱以介景福

太上北極伏魔神呪殺鬼籙
