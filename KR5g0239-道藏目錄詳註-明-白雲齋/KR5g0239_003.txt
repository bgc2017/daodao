






欽定四庫全書
道藏目録詳註卷三
明白雲霽撰
洞神部
本文𩔖
傷字號計十卷
太上老君說常清靜經
(此經諭清靜二字要人方寸虚明獨露真體⬤冲四大天地悉皆歸矣)

太上𤣥靈斗姥大聖元君本命延生心經
(斗姥為北斗衆星之姥主宰人身面有七竅以應乎心⬤有七真以應乎斗若能皈心持奉靜處𤣥機則)
(元皇正⬤來合我身矣)
太上𤣥靈北斗本命延生真經
(桓帝永夀元年正月七日上太上降蜀臨卬投天師張道陵北斗延生經一卷  則有飛神金闕中則有)
(保國寧家次則有延齡益夀祈禱灾福飬生之訣昭著幽微靡所不載)
太上𤣥靈北斗本命長生妙經(與清靜等四經同卷)
(開經無上妙品靈章)

太上説南斗六司延夀度人妙經(有符)
(桓帝時永夀元年上元之辰長老君復為三天大法師張道陵弟子左𤣥真人王  右𤣥真人趙昇演說)
太上説東斗主⬤護命妙經
(太上老君為天師説)
太上説西斗記名護身妙經
(永夀二年正月二日太上降蜀為天師説)
太上説中斗大魁保命妙經
(太上於永夀中興年與正一真人敷説)

太上説中斗大魁掌⬤伏魔神咒經(與南斗等五經同卷)
太上北斗二十八章經(一卷)
(説北元統二十八章)
太上老君説救生真經
太上老君説消灾經
太上太清天童䕶命妙經(有符)
(三茅山道者梁悟真受)
太上太清皇老帝君運雷天童隱梵仙經

太上老君説安宅八陽經
太上老君説補謝八陽經
太上説十鍊生神救䕶經(與救生等七經同卷)
太上飛歩五星經
(存五星之精蔵注五臟法)
太上飛歩南斗太微玉經(與五星二經同卷)
(内有五星䰟名七星⬤名六星秘諱)
皇天上清金闕帝君靈書紫文上經(一卷有符)

(此經五老上真仙都受聖君命授青童君青童君以𫝊逺遊使下教骨相𤣥名有仙籍之人應受此文者)
洞神八帝妙精經(一卷有符)
(持齋八戒法小丹法拘䰟法抱朴宻言三皇三一經九皇圖三皇符西城要訣三皇天文)
太上老君内觀經
(内觀之要在靜神照心亂想不起保神固根精炁不散蓋一身之主惟在於心心能禁制使形神不邪心)
(則神也變化莫測故無定形從道受分謂之命自一禀性謂之性所以任物謂之心心有所憶謂之意意)
(有所出謂之志事無不知謂之智知周萬物謂之慧動而營身謂之䰟靜而鎮形謂之⬤留神骨肉謂之)
(血保神飬⬤謂之精⬤清而駛謂之榮⬤濁而遲謂之衛總括百神謂之身萬象備見謂之形塊然有闇)

(謂之質狀貎可則謂之體大小有分謂之軀衆思不測謂之神藐然應化謂之靈炁米入身謂之生神去)
(於身謂之死所以通生謂之道道者有而無形無而有情變化莫測通神羣生在人之身則為神明所謂)
(心也所以教人脩道則脩心也教人脩心則脩道也内觀不遺生道長存)
太上老君説了心經
(内云心了真住了性真心心無所住住無所心了無執住無執轉真空無所處空處了真此是了心)
太上老君内丹經
(内言三乗丹法上有還丹金液中有神水華池下有五金八石)
太上内丹守一真定經

(南嶽七金寳山慶華紫光天母傳知言動二以為隂靜一以為陽二則有變一則守常  常悟明抱一契)
(真自然真定生光也)
太上老君内日用妙經
(内日用在二六時常要清靜靈䑓無物謂之清一念不起謂之靜心守其神身固其⬤無湏臾間斷方為)
(内日用也)
太上老君外日用妙經
(外日用貴在靜常安儉常足慎無憂忍無辱)
太上説轉輪五道宿命因縁經(與内觀等七經同卷)

太上化道度世仙經(一卷)
(化道品第一五行品第二𤣥理品第三論無上至真大道)
太上老君説天妃救苦靈騐經(一卷有符)
女字號計十五卷
太上老君説長生益⬤妙經(一卷有符)
太上洞神三元妙本福夀真經(𤣥一髙士苗善時經序)
(開明三景章天官誠運章地官厚本章水官歸源章三元體妙章三官慈誓章)
太上老君説解釋呪詛經

(此經太上老君受尹真人解釋呪詛魘禱之訣)
太上老君説五斗金章受生經(有符與福夀等三經同卷)
(内有五斗金章靈符)
太上洞神天公消魔䕶國經(上中下)
(上卷開度品第一中卷應機品第二下卷統御品第三)
太上説紫微神兵䕶國消魔經(與天公二經同卷)
太上日月混元經
(内云乾坤坎離剛柔配合四者相包謂之槖籥㑹於鼎中煉火為藥此神丹之樞要也)

太上洞神五星諸宿日月混常經(與混元二經同卷)
(言日月五星諸宿纒次變化神機占騐等訣)
太上妙始經
(言天道元⬤隂陽五行聚散刦運之數以及崑崙山嶽河海川源等語)
太上浩元經(與妙始二經同卷)
(經中七言古詩頗與内外黄庭符合)
混元八景真經(卷一之五共四卷)
(混元真人曰自為問答所喻事理言説不盡若統其説恐學人難曉是故並論根元問難令人省㑹天機)

(秘隱大功大隱大藥金丹細分三法乾汞坤鉛下乗三品出大功章虎鉛龍汞中乗三品大藥氣章龍鉛)
(虎汞上乘三品金丹章隂陽三元四象五行生成氣候氣數法則相合持氣章四象俱備隂陽氣足入造)
(化氣章老用少氣補攝章真王行定命氣章二氣相合注兼結氣功章五行各現本色與内外相應章定)
(金𤨏章𤣥珠結金丹章金液白膏成立大道等章)
老子像名經(卷五之十失五卷)
(髙上老子告上方延夀真人説上方梵⬤無極世界三百二十天尊顯化名號)
太上老君説報父母恩重經
𤣥天上帝説報父母恩重經(與恩重二經同卷)

(國朝神宗皇帝御製𤣥天報恩經序)
慕字號計九卷
道徳真經(上下同卷)
(太上老君在天皇時為通𤣥天師地皇時為有古先生人皇時為盤古先生伏羲時為鬰華子神農時為)
(大成子祝融時為廣夀子黄帝時為廣成子帝嚳時為録圖子帝堯時為務成子帝舜時為尹夀子夏禹)
(時為真行子商湯時為鍚則子後以商王陽甲十八年降胎至武丁九年生在周西伯時為蔵史號變邑)
(子武王時為柱下史號育成子成王時為經成子康王時為郭叔子西出闗自流沙還授禮於孔子在天)
(以王晨大道君為師在人間以常樅子為師蓋太上脩道徳其學以自隠無名為務居周久之見周之衰)

(廼遂去至闗闗令尹喜曰子將隠矣强為我著書上下篇言道徳之意五千餘言為衆經之鼻祖也)
道徳經古本篇(上下二篇同卷)
西昇經(三卷)(宋徽宗皇帝御製)
(西昇經三十九章乃闗尹望氣知有博大真人西遊廼齋莊遮道遨迎至舍請問秘旨於是復為著言若)
(干其微言奥㫖出入五千文之間大率以得一為要妙以飛昇為餘事蓋使天下後世趨妙達本致虚守)
(柔)
無上妙道文始真經(一卷)
(闗令尹喜周大夫也著書九篇一宇篇二柱篇三極篇四符篇五鑑篇六七篇七釜篇八籌篇九藥篇)

沖虚至徳真經(三卷)
(列子名禦寇鄭人也著書八篇天瑞第一黄帝第二周穆王第三仲尼第四湯問第五力命第六楊朱第)
(七説符第八唐封冲虚至徳真人書為沖虚至徳真經)
貞字號計六卷
洞靈真經(一卷)
(庚桑子一名亢倉子楚者陳人也著書有九篇全道篇第一用道篇第二政道篇第三君道篇第四臣道)
(篇第五賢道篇第六順道篇第七農道篇第八兵道篇第九唐封洞靈真人書封洞靈真經)
南華真經(卷一之五)

(莊子宋人也名周字休生睢陽䝉縣嘗為漆園吏學無所不窺要本歸於老氏之言著書三十三篇十萬)
(餘言唐封南華真人書為南華真經)
神符𩔖
潔字號計八卷
太上無極大道自然真一五稱符上經(二卷)
(此經乃太上寳之於紫微䑓衆真蔵之於大洞室黄帝受之為太乙帝君昇天上仙之道)
太上老君説益⬤神符妙經(一卷)
(内有貪巨祿文亷武破七星秘符三台華蓋寳符誦持佩符秘法)

太上老君混元三部符(三卷)
(都匠符解⬤符安宅符辟土氣符移徙符辟火符止䰧耗符田種符利蠶符百怪符䕶身符捍厄符雞怪)
(符延生符辟鬼符安䰟符辟瘟符産難符百解符)
無上三元鎮宅靈籙(一卷)
(安鎮宅籙以持助天地正氣輔國助時符籙)
上清丹天三炁玉皇六辰飛綱司命大録(一卷)
(存布南斗飛神之法)
玉訣𩔖

男字號計六卷
大明太祖髙皇帝御製道徳真經(卷一之四)
(此解以修齊治平為注首序云惟知斯經乃萬物之至根王者之上師臣民之寳極非金丹之術也蓋太)
(祖乃萬世聖君亦尊崇道徳如此)
效字號計十巻
唐𤣥宗御製道徳真經䟽(卷一之十)
(内分章逐句解言窮理盡性閉縁息想處實行權坐忘遺照損事無為理身理性之論)
才字號計八卷

唐𤣥宗御製道徳真經疏(卷一之四)
(御注八十一章製疏六卷内則修身之本外則理國之方)
宋徽宗御解道徳經(卷一之四)
(内多引莊易詞理)
良字號計十卷
宋徽宗道徳真經解義(卷一之十)
(登仕郎臣章安譔義)
知字號計六卷

道徳真經註(卷一之四)(河上公章句解)
(斯經原係上下二篇自河上公分為八十一章乃曰上經法天天數竒其章三十七下經法地地數偶其)
(章四十四)
道徳經解(二巻)(承議郎陳象古解)
過字號計十卷
道徳真經四子古道集解(卷一之十)
(古㐮寇才質集經其解多以南華通𤣥二  理㑹)
必字號計八卷

道徳真經𫝊(卷一之四)(呉郡陸希聲)
(以事理𤣥㑹通變機宜探至精之頥可謂神解矣)
道徳真經𫝊(卷一之四)
(資政殿大學士吕惠卿𫝊理言隂陽動静知時盡神渾融治身  國之道)
改字號計八卷
道徳真經三解(卷一之四)
(玉賔子鄧錡述字内有三解一曰解經惟以正經句讀增損一二虚  使人先見一章正意渾然天成無)
(有瑕謫二曰解道直述天地大道始終原反其數與理若合符節三曰解徳交索乾坤顛倒水火東金西)

(木結汞凝鉛一動一靜俱合大道凡五萬餘言名曰三解)
道徳真經直解(卷一之四)
(本來子邵若愚直解准此解凡言徳者事渉孔氏之門言其大道虚寂理  佛乘之㫖以儒釋二教為證)
(撮道徳合為一家此解下仍有留形住世長生之術中有保家長久之法上有出離生死常存之妙)
得字號計十卷
道徳真經論(卷一之四共二卷)(司馬氏簡畧)
道徳真經註(卷一之四)
(山陽王弼註言隂陽道理)

道徳真經註(卷一之四)
(眉山蘇轍註見性之言)
能字號計十卷
道徳真經新註(巻一之四)
(李約無言清靜飬心  為保國)
道徳真經指歸(卷七之十三内缺一之六)
(嚴君平退此解原本形氣以至神明性命所始情意所萌進  感應呼吸屈伸叅以天地稽以隂陽變化)
(始終人物所安窮微極妙以覩自然演要神⬤等語解之甚博)

莫字號計七卷
道徳真經䟽義(卷一之七)
(宋徽宗註以太學生汪澂䟽内逐句解  莊易文理叅證)
忘字號計七卷
道徳真經䟽義(卷八之十四)
(宋徽宗註汪澂疏)
罔字號計八卷
道徳真經集解(卷一之四)(趙學士句解)

道徳經全解(二卷)
(亳杜時雍逍遥解言隂陽理炁)
道徳真經次解(二卷)
(無名氏十有辯新⬤序  一條)
談字號計七卷
道徳真經章句訓頌(二卷)
(頌後解理明徹)
道徳㑹元(二卷)

(清菴瑩蟾子李道純元素述飬以正經逐句下添一注脚釋正經之義以正頥神  氣之要又於各章下)
(總言其理以明究本窮源之序又於各章後作頌以盡明心見性之機至於修齊治平紀綱法䖍百姓日)
(用之間平常踐履之道洪纎巨細廣大精微靡所不備於其中矣)
道徳真經解(三卷)(無名氏)
(内解言明而指遠文近而㫖幽)
彼字號計十卷
道徳真經口義(卷一之四)
(虞齋林希逸述發題論諸家解)

道徳𤣥經原㫖(卷一之四)
(道門髙士當塗杜道堅註原㫖序許切而淵愽)
𤣥經原㫖發揮(二卷)
(杜道堅述原㫖發揮十有二章前六章述皇帝王伯道徳功力之叙後六章述太上降生受經西遊之畧)
(總之不外理⬤象數)
短字號計八卷
道徳真經註(卷一之四)
(臨川吳澄撰)

道德真經集解(卷一之四)
(董思靖撰引諸家句解并太上史畧)
靡字號計七卷
道徳真經集註(卷一之七)
(唐明皇撰序左仙公葛𤣥序唐明皇河上公王弼王雱四家集註)
恃字號計八卷
道徳真經集註(巻八之十)
(唐明星河上公王弼王雱四家集註)

道徳真經集註(卷一之五)
(宋鶴林真⬤彭耜纂集註内列解經姓氏政和御)
巳字號計九卷
道徳真經集註(卷六之十四)(彭耜纂)
長字號計十卷
道徳真經集註(卷十五之十八)(彭耜纂集)
道徳真經集註釋文(一卷)(彭耜)
道徳真經集註雜説(二卷)(彭耜)

信字號計八卷
道徳真經註疏(卷一之八)
(呉郡徵士顧歡註疏言清靜臨民之街)
使字號計九卷
道徳真經𤣥徳篹疏(卷一之九)
(唐𤣥宗御註并疏䝉河上公嚴君平李榮註無西華法師成𤣥英疏    陽强思齊篹  言明道  為顯)
(徳有用以道徳二字為一篇之闗鍵也)
可字號計八卷

道徳真經𤣥徳篹疏(卷十之十七)
(唐明皇河上公嚴君平成𤣥英李榮强思齊六家註疏)
覆字號計九卷
道徳真經𤣥徳篹疏(卷十八之二十)
(唐明皇成𤣥英嚴君平河上公李榮强思齊六家註疏)
道徳真經集義(卷一之六)
(旴江危大有集而集義以無為自然為體以冲和黙契為用内  葆煉存飬外而清靖臨民)
器字號計八卷

道徳真經集義(卷七之十)(旴江危大有)
道徳真經論兵要義述(卷一之四)
(王真述論兵法)
欲字號計八卷
道徳真經藏室篹微篇(卷一之八)
(碧虚子陳景元纂  性命之學)
難字號計八卷
道徳真經藏室篹微篇(卷九之十)

(碧虚子陳顯微篹)
道徳真經藏室篹微開題科文疏(卷一之五)
(太霞老人薛致𤣥述)
道徳真經藏室篹微手鈔(卷上下)
量字號計十五卷
道徳真經衍義手鈔(卷一之十五)
(五峯清安逸士王守正集)
墨字號計十卷

道徳真經衍義手鈔(卷十六之二十)
(五峯清安逸士王守正集衍義手鈔二解)
道徳真經取善集(卷一之五)
(宋饒陽居士李霖集各家註解)
悲字號計十卷
道徳真經取善集(卷六之十二)
(宋饒陽居士李霖集各家註解)
道徳真經疏義(卷一之六)(趙志堅)

絲字號計十卷
道徳真經註(二卷)
(𤣥門開真宏教大真人廣陵仁齋林志堅註以本經解本經)
道徳真經解義(卷一之四)
(九天觀道士息齋李榮註深達竅妙出入有無)
道徳真經註(卷一之四)(李榮)
染字號計八卷
道徳真經集義大㫖(三巻)

(凝逺大師劉維永編集内有谷神圖三十幅圖得一圖道生一圖出生入死圖道生徳畜圖太虚肇一圖)
(九天生神圖四始圖應心為用圖𤣥牝圖天門開闔守雌圖十有三生死圖十有三攝生無死圖道徳階)
(梯等圖)
道徳真經集義(卷一之五)
(劉維永丁易東編集各家解義)
詩字號計六卷
道徳真經集義(卷六之十一)
(劉維永丁易東編集各家解義)

讃字號計六卷
道徳真經集義(卷十二之十七)
(劉維永丁易東編集各家解義)
羔字號計十卷
道徳真經廣聖義(卷一之十)
(唐廣成子杜光庭述引内術太上事跡氏族降生年代叙經大義解疏序  釋御註序釋疏題明道徳義)
羊字號計十三卷
道徳真經廣聖義(卷十一之二十四)

(唐廣成子杜光庭述)
景字號計十三卷
道徳真經廣聖義(卷二十五之三十七)
(唐廣成子杜光庭述)
行字號計十三卷
道徳真經廣聖義(卷三十八之五十)
(唐廣成子杜光庭述)
維字號計十卷

西昇經集註(卷一之六)
(華陽韋處𤣥句曲徐道邈冲𤣥子任眞子李榮劉仁㑹註碧虚子集)
文始眞經註(卷一之四)
(神峯逍遥子牛道淳直解經此解惟以真空妙有覺性員明解意外之言述羣  之髓因指見月山解悟)
(經既循末以歸本仍泝流而返源矣)
賢字號計十四卷
文始眞經註(卷五之九)(牛道淳直解)
文始眞經言外㫖(卷一之九)

(抱一子陳顯微述設夫言外經㫖者或因言而悉㫖或轉語以明經或  喻以彰𤣥或反辭而顯奥或句)
(下隱義或言外漏機或指義於言前或顯微於意外故總其多者目之曰言外經㫖是也)
克字號計八卷
沖虚至徳眞經口義(卷一之八)
(林希逸撰以清虚接物秉要執本為一篇主意)
念字號計九卷
沖虚至徳眞經解(卷一之十)
(宋杭州州學内舍生臣江遹進此解天瑞篇盡性逹命之㫖)

作字號計十六卷
沖虛至徳眞經解(卷十一之二十)(江遹)
沖虚至徳眞經義解(卷一之六)
(政和徽宗御註)
聖字號計十一卷
沖虚至徳眞經四解(卷一之十一)
(晉張湛唐盧重𤣥解宋政和訓宋左丞范致虚解和光散人高守元集)
徳字號計十一卷

沖虚至徳眞經四解(卷十二之二十)(同前)
沖虚至徳眞經釋文(二卷)
(唐當塗縣丞殷敬順撰元列子新書日録  碧虚子陳景  𥙷遺)
建字號計九卷
南華眞經義海纂微(卷一之十)
(武林道士禇伯秀述雱此解内集郭象呂恵卿林疑猶陳詳道陳景元王  劉槩呉儔虚齋趙以夫竹溪)
(林希逸李士表王旦范無隱等㑹粹衆説附以禇公妙解𤣥賞㑹心)
名字號計十卷

南華眞經義海篹微(卷十一之二十)
(武林道士禇伯秀)
立字號計十卷
南華眞經義海篹微(卷二十一之三十一)
(武林道士禇伯秀)
形字號計十一卷
南華眞經義海篹微(卷三十二之四十二)
(武林道士禇伯秀)

端字號計十二卷
南華眞經義海篹微(卷四十三之五十四)
(武林道士禇伯秀)
表字號計十一卷
南華眞經義海篹微(卷五十五之六十五)
(武林道士禇伯秀)
正字號計十卷
南華眞經義海篹微(卷六十六之七十五)

空字號計十一卷
南華眞經義海篹微(卷七十六之八十六)
(武林道士禇伯秀)
谷字號計十一卷
南華眞經義海篹微(卷八十七之九十七)
(武林道士禇伯秀)
傳字號計九卷
南華眞經義海篹微(卷九十八之一百六)

(武林道士禇伯秀)
聲字號計十一卷
南華眞經口義(卷一之十一)(虚齋林希逸)
虚字號計十一卷
南華眞經口義(卷十二之二十二)(林希逸)
堂字號計十卷
南華眞經口義(卷二十三之三十二)(林希逸)
習字號計十四卷

南華眞經章句音義(卷一之十四)
(碧虚子陳景元分章精解)
聽字號計十卷
南華眞經章句餘事(一卷)
(碧虚子氏内分章篇目並覽過南華眞經姓  九家闕誤同異各有異㫖)
南華眞經餘事雜録(二巻)
(公孫龍論三首白馬論指物論唐天寳手詔南華眞經序南華眞經疏序九證心戒并序)
南華眞經直指

南華邈(與直指二經同卷)
(崇徳悟眞大師賈善淵述)
南華内篇訂證(一卷)(臨川呉澄述)
南華眞經循本(卷一之六共五卷)
(廬陵竹峯羅勉道述性宗解)
禍字號計十二卷
南華眞經循本(卷七之二十)(羅勉道)
因字號計八卷

南華眞經循本(卷二十一之三十)(羅勉道)
惡字號計九卷
南華眞經新𫝊(卷一之十)(宋王元澤𫝊)
積字號計十卷
南華眞經新𫝊(卷十一之二十)(王元澤)
南華眞經拾遺(一卷)(王元澤)
福字號計六卷
南華眞經註疏(卷一之六)

(郭象註成𤣥英疏二公皆言外之㫖)
縁字號計八卷
南華眞經註疏(卷七之十四)
(郭象註成𤣥英疏)
善字號計七卷
南華眞經註疏(卷十五之二十一)
(郭象註成𤣥英疏)
慶字號計五卷

南華眞經註疏(卷二十二之二十六)
(郭象註成𤣥英疏)
尺字號計八卷
南華眞經註疏(卷二十七之三十五)
(郭象註成𤣥英疏)
璧字號計十五卷
通𤣥眞經註(卷一之十二)(黙然子註)
(文子姓辛名鈃一名計葵丘濮上人也師事老君早聞大道著書十有二篇曰文子歸本太上之言歴陳)

(天人之道時變之宜萃萬古於一篇誠經世之樞要也後唐𤣥宗時有徵士徐靈府隱修衡嶽註文子之)
(書上進遂封通𤣥眞人號其書為通𤣥經)
洞靈眞經註(三卷)(何燦註)
非字號計十二卷
通𤣥眞經讃義(卷一之十二)(杜道堅)
(内經於章首多稱老子曰者尊師也此蓋當時記習老子之言故不敢自有其名書十有二篇凡一百八)
(十八章此註隨意析之増八十一章章别其㫖題曰讃義)
寳字號計七卷

通𤣥眞經註(卷一之七)(朱弁正儀)
寸字號計八卷
太上𤣥靈北斗本命延生眞經註(卷一之五有符)
(𤣥陽子徐道齡集註文昌帝君𤣥靈符法)
太上𤣥靈北斗本命延生眞經註解(三卷)
(空峒山𤣥元眞人註解並頌)
隂字號計九卷
太上𤣥靈北斗本命延生眞經註(三卷有符)

(𫝊洞真註惡内多以天文罪福善  之語解之)
太上説𤣥天上帝眞武本𫝊神呪妙經註(卷一之六)
(鄜人方田子佩昇𤣥内教籙陳伀集疏)
是字號計九卷
太上老君説常清靜經註(一卷)
(都梁叅學清菴瑩蟾子李道純註以心易㑹解)
太上老君説常清靜經註(一卷)
(無名氏註解多引文子之言)

太上老君説常清靜經註(一卷有圖)
(海南瓊琯子白玉蟾分章正誤章終南隱㣲子王元暉註  太極大道章造化自然  賢愚見識章應現)
(無方章皆以圖像大道顯性命之至真見真空之妙有又述大道淵源老氏聖紀混元三寳之圖初眞内)
(觀靜定之圖金丹大道之圖𫝊經證道品𫝊經閒經知覺明師口訣行功成道超凡入聖等詩)
太上老君説常清靜經註(一卷)
(姑射山太𤣥子侯善淵註易斯註辭簡而甚易明理達而甚  行也)
太上老君説常清靜經註(一卷)
(左右街𢎞毅大師𫝊眞天師賜紫廣成先生杜光庭註)

太上老君説常清靜篹圖註解(一卷)
(混然子王玠道淵篹湛觀圖解開心易露先天得眞常  寂之妙也)
太上老君元道眞經註解(一卷)
(合明子隱芝内秀註法元道上篇元道中篇元道下篇兼行氣  飬氣𨗳引等法)
太上太清天童䕶命妙經(一卷)
(姑射山太𤣥子侯善淵註)
太上説五厨經註(一卷)
(唐京蕭明尹愔註入斯經五章盡修身衛生之要全和含一精義可以  神坐忘遺照安身可以崇徳經)

(云一⬤和太和存之則五臟充滿五神靜正五臟充則滋味足五神正則嗜欲除此經是五臓之所給如)
(求食於厨故云五厨耳)
靈圖𩔖
競字號計九卷
太上三元飛星冠禁金書玉籙圖(一卷)
(太上老君於鶴山以金書玉籙付天師張道陵有冠五星法冠七斗法冠五斗二十八宿法歩九宫斗訣)
上清金闕帝君五斗三一圖訣(一卷)
(周君口訣有守五斗眞一訣皆存想飛神貫斗之法)

四氣攝生圖(一卷)
(四氣調攝養生圖說)
太上通靈八史聖文眞形圖(一卷)
(内有八史通靈符𤣥洞八卦神符上帝秘於華蓋太㣲斗宿中如人佩之心開神朗名位得仙)
圖經集註衍義本草(卷一之五)
(宋通直郎辯騐藥材冦宗奭編撰通宋太醫助教辯騐藥材許洪較正  療風  用門)
資字號計七卷
圖經衍義本草(卷一之七)

(玉石部上品玉石部中品玉石部下品草部上品之上)
父字號計六卷
圖經衍義本草(卷八之十三)
(草部上品之中草部上品之下草部中品之上)
事字號計六卷
圖經衍義本草(卷十四之十九)
(草部中品草部下品草部上品)
君字號計六卷

圖經衍義本草(卷二十之二十五)
(木部上品木部中品木部下部)
曰字號計八卷
圖經衍義本草(卷二十六之三十三)
(人部獸部上品獸部下品禽部上品蟲魚部上品蟲魚部中品蟲魚部下品)
嚴字號計九卷
圖經衍義本草(卷三十四之四十二)
(䖝部下品果部上品果部中品米榖部上品米榖部中品米榖部下品菜部上品菜部中品菜部下品)

譜録𩔖
與字號計九卷
混元聖紀(卷一之九)
(宋觀復大師高士謝守灝編論太上老君乃大道之宗祖三才之根本隨方設教歴刦為師隱顯有無㒺)
(得而測如是垂世立教應現之迹昭昭然若日月其可無紀述乎幸高士謝君備考仙鑑總仙傳猶龍𫝊)
(列仙諸𫝊編成八百二十章名曰混元聖紀)
敬字號計十卷
太上老君年譜要略

(永嘉謝守灝編集皇譜考太上在天皇時降世號通𤣥天師起以至三  五帝夏商周秦漢晉宋歴代為)
(帝王師顯迹年譜要略紀)
太上老君金書内序(與要略二篇同卷)
太上混元老子史略(三卷)(謝守灝編)
(言太上老君乃應號治世為上三皇師中三皇師下三皇師五帝師從開闢至虞舜間為師不絶經二百)
(七十五萬八千四百餘年老君嘗命宛委山之神𤣥夷使者授禹玉書編得治水之術登位統天之道述)
(紀斯篇也)
猶龍𫝊(卷一之六)

(左街都監同僉書教門公事崇徳悟眞大師賈善淵編  𫝊内言太上起無始稟自然見眞身啓師資歴)
(劫運造天地興靈篇撰仙圖傳經藴為帝師降生年代明宗緒七十二相八十一好為柱史去周試徐甲)
(度闗試闗令試闗今道徳二篇等要典籍皆叙述𫝊内)
孝字號計九卷
太上説𤣥天大聖眞武本𫝊神呪妙經(内載金闕詔文)
眞武靈應眞君増上佑聖尊號冊文
(大觀二年戊子三月増上佑聖尊號冊文)
章獻明肅皇后受上清畢法籙記(本𫝊三經同卷)

(師壇度師上清大洞法師賜紫臣朱自英撰)
華葢山浮丘王郭三眞君事實(卷一之六)
(浮丘者與容成子黄帝遊周末授靈王太子晉漢授詩於申公與楚元王友度王褒以仙即古浮丘公也)
(王郭二真人本汴州陳留人王則方平之逺孫郭乃王之族弟蓋登仙度人顯迹事實亦載有歴代褒封)
(冊文并傳記碑圖詩文典籍共六卷計六十篇)
唐葉眞人傳(一卷)
(眞人姓葉名法善字道元一字太素本南陽人也大唐開元年登仙闡教度人事實紀述𫝊内)
地祗上將温太保𫝊(補遺附)

(黄公瑾述人太保姓温名瓊字子玉乳名卓郎温州平陽  也葢太保威靈顯化𫝊内甚詳)
當字號計八卷
𤣥品録(卷一之五)
(句曲外吏呉郡海昌張天宇集言道徳品道品道權道化道徳道術道隱道黙道  道質道華等篇)
太滌洞天圖記(三卷)
(嵩山鄧牧心編嶽叙山水叙洞府叙古跡叙碑記皆言洞天福地河  川源神仙眞人事跡靡所不該)
竭字號計六卷
墉城集仙録(卷一之六)

(廣成先生杜光庭集人仙録所載聖母元君金母元君上元夫人靈華夫  太真夫人麻姑太微𤣥女左)
(夫人東華上房靈妃紫微王夫人雲林右英夫人𤣥女孫夫人嬰母鉤弋夫人湘江二妃洛川宓妃揚都)
(女盰母九天𤣥女孫夫人蠶女彭女弄玉女園客妻昌容漢中婦河間王女采女太陽女太隂女太𤣥女)
(樊夫人東陵聖女西河少女已上皆女眞登仙者三十二位)
戒律類
力字號計九卷
太上老君戒經(一卷)
(言上戒戒頌三章大戒五戒律)

老君音誦戒經(一卷)
太上老君經律(一卷)
(道德尊經誡九行二十七戒老君說一百八十戒長存要律一百八十戒又有太清隂戒女青律戒道德)
(尊經想爾等戒)
太上戒經(一卷)
(内十戒當終身奉持大戒上品太上琅書十善十惡思微定志經十戒妙林經二十七戒老君二十七戒)
三洞法服科戒文(一卷)
(三洞弟子京太清觀道士張萬福編録)

正一法文天師教戒科經(一卷)(大道家令戒天師教)
女青天律(卷一之六共三卷)
(鬼律八卷紀天下鬼神姓名吉凶之術)
威儀𩔖
忠字號計十二卷
正一威儀(一卷)
(正一講經受職諸法儀則)
𤣥門十事威儀(一卷)

(執坐壇品第一禮謁品第二出入品第三坐啟品第四執瓶品第五洗潄品第六巾器品第七齋食品第)
(八請法品第九䕶持品第十)
太清道徳顯化儀(一卷)
正一解厄醮儀(一卷)
(凡人⬤盡陽九隂八灾憂不寧者依法禳之轉禍為福)
正一出官章儀(一卷有符)
(廻善章出官廻好等章)
太上三五正一盟威閲籙醮儀

(廣成先生杜光庭刪定)
太上正一閲籙儀(一卷)
(廣成先生杜光庭集)
正一指教齋儀(内説威儀十二法)
正一指教齋清旦行道儀(與齋儀同卷)
正一勅壇儀
正一醮宅儀
正一醮墓儀(與勅壇三儀同卷)

太上洞神三皇儀(一卷)(度三皇劵契章訣)
洞神三皇七十二君齋方懴儀(一卷)
(廣成先生杜光庭集)
太上洞君太元河圖三元仰謝儀(一卷)
(廣成先生杜光庭修)
則字號計十五卷
太上金書玉牒寳章儀(一卷)
(謝過祈安章言功都章保䕶嬰兒章斬惡破鬼章并科儀法式)

天心正法修眞道塲設醮儀(一卷)
太上三洞𫝊授道徳經紫虚籙拜表儀(一卷)
(廣成先生杜光庭集)
太上三五傍救醮五帝斷瘟儀(一卷)
太上消灾祈福醮儀
太上金櫃玉鏡延生洞𤣥燭幽儀(虛一真人序)
太上瑶䑓益⬤寳藉延年儀(一卷)
太上正一朝天三八謝罪法懴(一卷)

眞武靈應䕶世消灾滅罪寳懴(一卷)
北極眞武普慈度世法懴(卷一之十共五卷)
北極眞武佑聖眞君禮文(一卷)
方法類
盡字號計七卷
太清中黄眞經(二卷)(九仙君撰)(中黄眞人註)
(内養形神章第一食氣𤣥微章第二五芽惡草章第三烟霞靜志章第四百竅闗連章第五長存之道章)
(第六鹹淡辛酸章第七榖食精華章第八三蟲宅居章第九九仙眞⬤章第十胎息眞仙章第十一五臟)

(眞氣章第十二太極眞功章第十三九⬤眞仙章第十四太徴𤣥功章第十五九行空門章第十六六腑)
(萬神章第十七勿泄天機章第十八已上皆服⬤凝神眞訣)
太上𨗳引養生經(一卷)
(慎修内法王喬𨗳引圖彭祖𨗳引圖淘氣訣咽氣訣已上皆吐納留形法)
太上養生胎息氣經(一卷)
(六陽時法上清氣秘法檢時各景𥙷瀉圖六臟圖)
上清調氣經(一卷)
(内言各種調氣工夫)

太上老君養生訣(華陀授廣陵呉普)
(五禽第一吐納六氣第二養牛眞訣第三服氣等訣)
上清服氣口訣(内分别外⬤元⬤訣)
莊周氣訣解(與養生三篇同卷)
(論薪盡火𫝊之理養息續命之機)
嵩山太無先生氣經(上下同卷)
(内有服⬤訣進取訣淘氣訣調氣訣咽氣訣行氣訣食煉氣訣委氣訣閉氣訣布氣訣六⬤訣調氣液訣飲)
(訣調䕶訣休粮訣慎眞訣修存訣慎氣訣)

命字號計七卷
延陵先生集新⬤服氣經(一卷)
(修養大略張果先生服氣法鸞法師服氣法李奉時山人服氣法䝉山賢者服氣訣王圧山人服氣新訣)
(威儀先生𤣥素真人用氣訣胎息口訣胎息精微論胎息雜訣秘要口訣用氣集神訣煉氣法委氣法閉)
(氣法)
諸聖眞胎神用訣(一卷)
(御⬤之法并諸祖仙眞二十九家胎息)
胎息抱一歌(抱一歌二十一首以露胎息之眞㫖)

幼眞先生服内元氣訣(與抱一歌同卷)
(進取訣第一淘氣訣第二調氣訣第三嚥氣訣第四行氣訣第五煉氣訣第六委氣訣第七閉氣訣第八)
(布氣訣第九六氣訣第十調氣液訣第十一飲食調䕶訣第十二休糧訣第十三守眞訣第十四服氣胎)
(息訣第十五)
胎息精微論(内眞妙用訣胎息神㑹内丹七返訣)
服氣精義論(有符與精微論同卷)
(天台白雲子述五五芽論服眞五芽法服氣論服六戊氣法服三  七九氣法養五蔵五行氣法)
氣法要妙至訣(一卷)

(調氣法節氣法助𨗳引嚥氣法𨗳引新候要訣并諸氣法)
上清司命茅君修行指迷訣
(上士脩行煉氣訣天老十干第甲經十二月⬤法)
神氣養形論
(言神氣附形者生神氣離形者死)
存神煉氣銘(唐思遜孫眞人述)
保生銘(與指迷等四篇同卷)(唐思邈孫眞人述)
神仙保氣金櫃妙録(一卷)(宗里先生撰)

(服隂陽⬤符召六甲玉女法中嶽郄儉食十二時氣法食氣辟榖法眞人食黄氣法行氣法行氣訣治萬)
(病法)
臨字號計十卷
枕中記(一卷)
(禁避忌𨗳引法行氣法服日月芒法守一法餌藥法斷榖常餌法長生服餌大法服油法服巨勝法服雲)
(母法消玉法服䧺黄法服雌黄法合仙藥祭法服藥禁忌法仙人養生延年服五靈芝方採松栢法皆養)
(生接命術)
養生延命録(二卷)

(華陽陶隱居注禳教誡篇第一食誡篇第二雜誡忌  害祈善篇第三)
三洞樞機雜説(一卷)
(日用𨗳引神仙初地門啄咽按摩法北帝曲折祝眞聖仙品通靈眞香法降眞香珠等法)
彭祖攝生養性論(息息起居四時調養法)
孫眞人攝生論(保合太和之論)
抱朴子養生論(與養性論三篇同卷)
養生詠𤣥集(一卷)
(集中論榮衛論氣論䰟魄論谷神論返本還元論神與炁合論抱一論胎息論自然論龍虎論煉陽消隂)

(論三丹田論𤣥珠論𤣥闗論𤣥門皆修性命之法)
神仙服食靈芝菖蒲丸方
(言菖蒲者水之精神仙之靈草大聖之珍方遊山隱士遁世潜人皆服之身輕體健血化玉膏)
上清經眞丹秘訣(與菖蒲九同卷)
(内有療病等法)
太清經斷榖方
(服松根方服茯芩方服木方服黄精方服巨勝方未麥等方)
太上肘後玉經方(與斷榖法同卷)

(霞棲子盧遵元編集)
混俗頥生録(上下同卷)
(茅山處士劉詢編時飲食消息第一飲酒消息第二春時消息第三夏  消息第四秋時消息第五冬時)
(消息第六患勞消息第七患風消息第八户内消息第九禁忌消息第十)
保生要録(司議郎蒲度實撰)
脩眞秘籙(與要録同卷)
(符度人篹養食宜篇月宜篇皆調食  氣之仁術也)
深字號計九卷

三元延夀叅贊書(卷一之五共四卷)
(九江澄心老人李鵬飛集方論人説有飲食起居之節養生調攝之  悉備其中矣)
太上保眞養生論(頥眞養生絶論)
養生辯疑訣(棲眞子施肩吾述)
太上三皇寳齋神仙上録經(與養生論三篇同卷)
(内神呪齋録合上元香味法作香𤣥腴法作雲水等法)
太清金闕玉華仙書八極神章三皇内秘文
(三卷有符圖四微正章第一神宗章第二鬼宗章第三精宗章第  天條章第五天皇神印章第六天皇)

(神呪章第七天皇眞形符第八三皇劍法章第九所地皇神印章第一地眞形符篆章第二修士居山)
(宜章第三入山醮儀山主章第四高𤣥生風澤洞章第五對山元天靜地章第六辯識仙賔邪神章第七)
(辯識三十六種芝草變形章第八辯識三十六種仙藥形象章第九地皇君服餌仙木昇仙得道章第十)
(三制惡興善章第一立正忘邪章第二明昏亂章第  固形體章第四煉神氣章第五出聖胎章第六超)
(仙章第七人皇符印章第八人皇神呪章第九知生死五假素奏上法章第十此文藏於西䑓玉笈雲篆)
(龍章非賢不𫝊重𤣥甚秘)
三皇内文遺秘(一卷有符)
(遺文乃金闕神章三皇黙秘内文也)

履字號計十卷
秘藏通𤣥變化六隂洞微遁甲眞經(三卷有符)
(丁甲秘法)
太上洞神𤣥妙白猿眞經(一卷有符)
(孫賔法術)
太上通𤣥靈印經(一卷有符)
(通靈印攝鬼印召鬼印諸印文)
太上鎮元榮靈經(一卷有符)

(此經乃太上授與仙公天日山修行成道白日登天)
六壬明鑑隂符經(卷一之四有符)(言兵占)
薄字號計九卷
顯道經(一卷)(内言進道問荅)
神仙煉丹㸃鑄三元寳照法
(煉丹鑄天照法鑄地照法鑄人照法煉丹㸃五金法金鼎養丹法爐養丹法火候法皆言外丹)
元陽子五假論(與寳照法同卷)
(言金木水火土五假論)

太清𤣥極至妙神珠玉顆經(一卷)
(言周易卦氣時用周天逐時行水火秘法)
天老神光經(一卷)
(左僕射衛國公李靖修自言人出行將兵攻擊勝負湏察北斗星之⬤輔并  己神尤占騐吉凶之法)
鬼谷子天髓靈文(二卷有符)(法術)
先天𤣥妙玉女太上聖母資𫝊仙道(一卷)
思印氣訣法(一卷)
北斗治法武威經(二卷)

(言七星二十八宿飛罡歩斗之法)
夙字號計八卷
太上除三尸九蟲保生經(一卷有符像)
太上老君𤣥妙枕中内徳神呪經
(三䰟七魄三尸九蟲等圖呪法)
黄庭遁甲縁身經(與内徳二經同卷)
(存想煉神法)
紫庭内秘訣修行法(存想法)

太上老君大思圖注訣(一卷有圖)
上𤣥高眞延夀赤書(一卷)
(唐終南山林臣裴鉉表進)
紫團丹經(一卷)(談彼家)
上清金書玉字上經(一卷)
(方諸宫青童君𫝊存七星法)
衆術類
興字號計十一卷

上清金液神丹經(三卷)(正一天師張道陵序)
(上卷言金液神丹經文本上古書義不可解隂君作漢字顯出之合有五百四字言神丹中卷長生隂真)
(人撰煉各丹法下卷抱朴于述四海之内八荒之外殊方異域考記異同詳而辯之)
太清石壁記(三卷)
(楚澤先生編一太乙金英神丹方造大還丹方黄帝九鼎丹方六  泥法飛丹禁忌法飛丹發火吉日召)
(䰟丹法石硫黄丹法八石丹方五靈丹方八神丹方三使丹方召䰟丹方硃砂霜法金銀二粉法造内丹)
(法造硫黄水煉法鐵液丹法朝霞丹法光明麗日丹法凌霄丹法煉鍾乳法作鐵粉法療病狀法服八石)
(丹法水煉雲母法并丹經秘要口訣)

太清金液神氣經(三卷)
(言神氣者眞水火也無質生質虚無自然之妙以法召攝鼎中自生藥物矣)
太清經天師口訣(一卷)
(言外丹竒方并鉛汞等法)
太清修丹秘訣(一卷)
(内有採種靈砂脩丹法冲虛子大藥眞鉛訣二離二用法)
温字號計十卷
黄帝九鼎神丹經訣(卷一之二十)(孤剛子述)

(内缺首明神丹之由致取人貴法擇明師受訣不藉眞人法守神保身法居山辟邪鬼惡賊蟲獸法作竈)
(法五嶽三台法鐵鐃鈛法土釡法六一泥法作赤土釡法造丹鼎中黄宻固泥法丹釡法塗釡法牡蠣法)
(丹爐固濟法行泥法和泥法用和法酢法搗藥法孤剛子仙釜法作釜中𤣥黄藥法黄⬤石水法𤣥珠法)
(二精六一法百蒸九飛法作丹砂水法假别藥作⬤石水法作朴硝硝石法假别藥作戎鹽法假别藥作)
(石膽法假别藥作石脾法假别藥作東野硝石法速成水法諸水法作三轉酒法三十六方明用金銀善)
(惡服煉方法出水金銚法後灰坯食錫金法煉石膽取精華法丹法調煉法煉磁石法并諸品竒方)
凊字號計九卷
九轉靈砂大丹資聖𤣥經(一卷)

(靈砂大丹眞父母篇第一聖胎産土篇第二瑶池皓蓮篇第三仙掌月明池篇第四紫府金蓮篇第五紫)
(府湧泉篇第六七返金液還丹篇第八九轉金丹篇第九并火候等法)
張眞人金石靈砂論(一卷)(蒙山張隱居撰)
(黄金篇黒鉛篇雄黄篇朱砂篇眞汞篇砒黄篇成金篇釋紫粉篇釋還丹篇釋金液篇釋隂陽篇)
魏伯陽七返丹砂訣(黄童君註解)
(内歌十首言丹砂藥物)
太極眞人九轉還經要訣(與丹砂訣同卷)
(用藥方黄帝四扇散方王母四童散方茅君五種芝茸等方)

大洞煉眞寳經修伏靈砂妙訣(一卷)
(衡嶽眞人陳少微字子明撰物靈砂七返七篇金丹二章并火候藥  次第)
太洞煉眞寳經九還金丹妙訣(一卷)
(衡嶽眞人陳少徴字子明撰三内論煉汞要妙備載二章二章之中分為九品上  品則抽砂出汞煉汞)
(役金修金合藥合為七篇中三品略陳五石之金四黄制伏陽金變通下三品和合大丹爐鼎火候成丹)
(證眞之訣俱列於九品二章之中也)
太上衛靈神化九轉丹砂法
(第一轉化丹砂成水銀第二轉將水銀却變成丹砂第三轉却化丹砂成水銀第四轉化太陽流硃為丹)

(砂第五轉入隂陽爐子令藥砂堅剛第六轉變硬成伏火黄銀第七轉變黄銀成赤鉛金第八轉赤鉛金)
(成金粉第九轉造𤣥明粉法)
九轉靈砂大丹
(内有炒靈砂法造爐法鑄鼎法昇砂法煮砂法做銀硃子法一轉初眞丹法二一正陽丹法三轉絶眞丹)
(法四轉妙靈丹法五轉水仙丹法六轉通𤣥丹法七轉寳禮丹法八轉一寳丹法九轉登眞丹法又洗淋)
(法)
九轉青金靈砂丹(與神化等丹同卷)(外丹)
隂陽九轉成紫金㸃化丹訣(言神丹)

玉洞大神丹砂眞要訣(與㸃化丹同卷)
(姑射山張果篹砂辯丹砂訣丹砂隂陽伏制及火候飛伏訣伏火丹  可鎔皷見寳訣化寳生砂訣變金)
(砂訣變青金訣變紫金砂訣變紅金訣抽鉛煉汞訣變諸石藥訣四黄伏制變化訣紫金變眞丹訣煉聖)
(修丹石訣造小神水訣造大丹訣造藥鼎受氣諸訣)
靈砂大丹秘訣(一卷)
(抱一聖胎靈砂并九轉丹砂秘訣皆言大丹)
碧玉硃砂寒林玉樹匱(一卷)(西蜀陳大師述)
(内言銀鉛砂汞雜製藥物神丹服食等法)

似字號計十卷
大丹記(魏伯陽)
(大素眞人口訣用藥斤兩訣火候訣眞鉛眞汞訣用藥訣鼎器訣肘後訣)
丹房湏知(與大丹記同卷)
(高葢山人自然子呉悟述池言擇友擇地造丹室禁厭⬤鑿丹井取眞土造灰  添水合香建壇式採鉛)
(藥泥等法皆言神丹)
藥石爾雅(上下同卷)(廣梅彪集)
(飛煉要訣釋諸藥隱名考諸丹别名)

稚川眞人較證術(一卷)
(先天圖先天論淵源火候訣皆言外丹)
純陽呂眞人藥石製(一卷)(言外丹)
金碧五相類叅同契(三卷)
(隂長生撰言外丹法)
叅同契五相類秘要(一卷)
(太素眞人魏伯陽言神丹)
隂眞君金石五相(一卷)

(言藥物所産之源神丹秘㫖)
金石簿五九數訣(内言五金八石丹法)
上清九眞中經内訣(與五九數訣同卷)
(太虚眞人南嶽上仙赤松子述  言外丹)
蘭字號計十卷
龍虎還丹訣(二卷)(金陵子述)
(紫華紅英大還丹訣并治諸汞法俱言外丹藥物)
金華玉液大丹(三卷)(言外丹)

感氣十六轉金丹(一卷)(言外丹)
修煉大丹要訣(三卷)
(言外丹衆術法)
通幽訣(一卷)(言外丹)
斯字號計九卷
金華沖碧丹經秘㫖(上下同卷)
(海瓊老人白玉蟾授神三山鶴林隱士彭耜受言  丹法)
還丹肘後訣(三卷)(言丹藥)

⬤萊山西竈還丹訣(二卷)
(黄𤣥鍾撰言外事法)
枹朴子神仙金汋經(三卷)(言金丹)
馨字號計十一卷
諸家神品丹法(卷一之六)
(𤣥眞子孟要甫述丸抱朴子内篇作丹砂水法作金法作庚法作青白  水石法伏汞金法皆言天鉛大)
(丹)
鉛汞甲庚至寳集成(卷一之五)

(言朱砂雄雌水汞服食衆丹方)
如字號計十卷
丹房奥論(一卷)
(學仙子程了一著論一論眞土凡土二論眞鉛凡鉛三論眞汞凡汞四  三砂五論三皇六論三白七論)
(用鉛八論用母九論假借十論制轉十一論澆漓十二論㸃化十三論灰霜十四論烟煤十五論作虀俱)
(言外丹法)
指歸集(一卷)
(高葢山人呉悟譔言外丹藥物)

還金述
(陶植撰金上中下三篇俱言  丹道理)
大丹鉛汞論(與)(金述同卷)(唐金竹坡著)
眞元妙道要略(一卷)
(眞人鄭思遠述二黜假騐眞境第一證眞篇第  煉形篇第三)
丹房鑑源(上中下同卷)
(紫閣山叟獨狐滔撰四金銀篇第一諸黄篇第二諸砂篇第三諸礬篇第  諸青篇第五諸石篇第六諸)
(藥篇第七諸霜篇第八諸鹽篇第九諸粉篇第十皆金石雜⬤)

大還丹照鑑(一卷)(言外事)
太清玉碑子(五金還歌訣)
懸解録(與玉碑子同卷)
軒轅黄帝水經藥法(一卷)(煮藥石法)
三十六水法(煮諸石三十六褈法)
巨勝歌(與水法同卷)
(上清大洞道士𤣥明子柳沖甫述)
白雲仙人靈草歌(言諸草藥靈騐)

種芝草法(與靈草歌同卷)
松字號計十卷
太白經(一卷)(言丹道有十種不可𫝊)
丹論訣㫖心鑑(一卷)(外丹)
大還心鑑(言外丹)
大還丹金虎白龍論(與大還心鑑同卷)(外事)
大丹篇(一卷)(言外丹)
大丹問答(言外丹)

金木萬靈論(言外丹)
紅鉛入黑鉛訣(與問荅三篇同卷)(言外丹)
通𤣥秘術(一卷)(雜方)
靈飛散𫝊信録(製服雲母有益於人)
鷹門公妙解録(解說八石有毒不可輕服)
𤣥霜掌上録(與𫝊信三篇同卷)(即𤣥明粉法)
太極眞人雜丹藥方(一卷有圖)(外事)
玉清内書(一卷有圖)(外事)

神仙養生秘術(一卷)(内有辟榖等方)
之字號計八卷
太古土兑經(上中下同卷)(外丹金櫃諸法)
上洞心丹經訣(三卷有圖)
(太極眞人嗣孫手述  言内外二丹)
許眞人石函記(二卷)
(太陽元精論日月雄雌論藥母論藥母是非論丹砂證道歌聖石指𤣥篇神室𤣥明論金鼎虛無論明堂)
(正徳論言神丹大道)

九轉靈珠神仙九丹經(二卷)
(太清眞人述等言神藥眞人神水  事)
盛字號計八卷
庚道集(卷一之九)(言外丹)
記𫝊𩔖
川字號計八卷
太上混元眞録(一卷)
(太上以上皇元年丁卯下為周師到無極元年癸丑去周西度者此乃鬼谷子郭子張天師葛仙翁等引)

(諸年號以配人間時代者也厯厯考詳紀為真録)
終南山祖庭仙眞内𫝊(三卷)
(夷山天樂道人李造謙編)
終南山説經䑓歴代眞仙碑記(一卷)
(碑考有九天仙伯文始先生無上眞人等碑記共三十二位眞人)
古樓觀紫雲衍慶集(三卷)
(句曲宋象先集應大唐宗聖觀記尹尊師碑大唐聖祖𤣥元皇帝靈  碑古樓觀宗聖宫紀終南山古樓)
(觀刋闗尹子後序尹眞人道行碑共一十六通并名公題咏載其集中)

流字號計八卷
𤣥天上帝啟聖録(卷一之六)
(顯道八十二化)
大明𤣥天上帝瑞應靈圖(一卷)
(永樂十六年十二月初三日諸御製太嶽大和道宫之碑并呈瑞  圖)
𤣥天上帝啟聖靈異録(一卷)
(翰林侍讀學士兼戸部侍即徐世隆撰)
不字號計九卷

武當福地總眞集(三卷)
(林下洞陽道人劉道明集)
武當紀聖集(一卷)
(龍興路雲⬤樵翁羅庭震撰)
西川青羊宫碑銘(一卷)(樂朋龜撰)
宋東太一宫碑銘(扈蒙撰)
宋西太一宫碑銘(宋綬撰)
宋中太一宫碑銘(與東西二銘同卷)

龍角山記(一卷)
(唐明皇御製慶唐觀記并聖銘等記)
天壇王屋山聖跡記(唐廣成先生杜光庭撰)
唐王屋山中巖䑓正一先生廟碣
(中巖知宫陳道阜撰)
唐嵩高山啟母廟碑銘(與聖跡三篇同卷)
宫觀碑志(一卷)(翰林學士陶榖撰)
息字號計十卷

甘泉仙源録(卷一之十)
(夷門天樂道人李道謙集書内五祖七眞等仙碑文𫝊記勅  等集)
讃頌類
淵字號計六卷
清靜經頌註(神峯黙然子著)
北斗七元金𤣥羽章(與清靜頌同卷)
太上洞神五星讚(一卷)(張平子撰)
道徳篇𤣥頌(二卷)(宋鸞序)

道徳眞經頌(茅山蔣融菴撰)
明眞破妄章頌(與道徳頌同卷)
(虛靖張眞君著)
諸眞歌頌(一卷)
表奏類
澄字號計六卷
大明御製𤣥教樂章
(醮壇讃咏樂章迎鳯輦天下樂聖賢記青天歌迎仙客歩歩高醉仙喜等章)

太上三洞表文(三卷)
萃善録(二卷)(各門青詞)














道藏目録詳註卷三
