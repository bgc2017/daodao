








凝陽董眞人遇仙記帝十一
禄昭聞編纂
眞人家世隆安本姓术虎俗稱董氏諱守志
字寛甫號凝陽子元係女直人也父故不仕
母夙喪娶女奚烈氏生一男二女以祖遊宦
陜右遂寓居終南山大定庚子府帖夜下揀
閱軍徒後烏謀克遷隴州汧陽鎮防因家焉
眞人性資淳朴氣貌恢弘幼而篤孝長而異
俗雖隸戎行動作云烏迥絶流輩志慕玄風
而力不及行感遇正陽純陽海蟾三神仙察

其累劫修行迭作間出明話前因力加點化
故使抱疾拂亂其所烏有司坐是烏落軍籍
眞人縁此得專心於教門焉自是而後厥疾
弗瘳蒙上仙分之刀圭及鍼其膏盲授以鐵
馬星印而使之執持降以符水藥力而俾之
濟世留詩以勸誘之賜酒以慰諭之或歷試
其所行或提策其不逮或下臨於菴所或相
逢於道中靑天白日顯然見之其遇合未有
如此之拳拳也眞人自遇眞以來棄俗出家
結庵下志往來於德順秦隴間每每自悟隨

寓行縁信從者衆請藥而藥降療病而病愈
言雷而雷作禱雨而雨應出神入夢示現化
人凡有起心動念者善惡必先知之發於歌
頌見於詩詞岀語驚人無烟火氣也眞人於
正隆庚辰年十二月二十八日生大定庚子
隸於軍籍明昌乙卯九月一日出戌於德順
州南寨十一日辰時與衆會食間忽見一神
人身長八尺許頂分二髻容貌紫赤髭髯盛
美靑袍草履仗劍造門而呼曰烏汝隱於軍
中故來相接何焉不出眞人驚起墜於床下

即時昏悶衆皆扶翼之至七日稍蘇四肢不
能屈伸本寨千户申至總押所遣官醫驗以
焉癱痪遂得長假還歸汧陽本寨求治承安
丙辰三月三日未時復見神人衣白袍於門
首指面大笑眞人就卧榻瞻禮忽然不見因
問家人曰來者神人識之否答曰不識眞人
謂家人今夜甚要洒掃精潔庶幾神人再降
救我性命家人如其言已是月望日夜半神
人復降光明如晝異香滿室立於前曰爲汝
不省得此重疾特來救汝即於懷中取丹三

粒俾安三魂藥七錠俾定七魄語之曰服此
蕩散一切邪氣通身如火慎勿驚怖言畢遂
失所在既服丹藥病果痊愈二十七日午時
神人復降眞人喜而拜謝神人曰汝識鍾否
眞人曰識是處宫觀皆有之神人笑曰汝只
識撞的鍾不知聲從何來吾乃漢鍾離也焉
汝累世修行有缺功行故來賜汝鐵馬可隨
身執持勿得輕棄今歲運氣人多疾疫吾又
賜汝法水符藥可以救人補完功行汝可每
旦焚香請藥吾降藥與汝眞人依其言藥果

從空降下但有疾者服之必效凡請藥之際
屢見神人現於空中至誠祈請之人亦有見
之也眞人每呪水必先自飲然後賜人治病
日多飮水莫知其數人竟不能曉有縁遇之
者眞人必以詞示之丁丑年正旦見一異人
身長面黄髼頭跣足毛連蔽體麻繩繫腰兩
手扮肩仰天而行丐於市中口云只化一錢
與之兩錢者則云乞兒本來只化一錢安用
兩錢旣得錢即指而歎曰你却有眼只焉四
字教我等候一日但所化錢即以買肉將肉

并餘錢包之以紙齎至河畔以手掊沙土遂
取所裹肉埋之復累土如塜栽柴一枝掛紙
錢於上取棗梨獻于傍扮肩而坐俟觀者衆
至指云喚棗梨你棗後怎生棗得梨後怎生
梨得隨以兩手插土至於埋肉亟力揚之口
云棗梨不得直待恁麽如此行化數月時人
號扮肩先生眞人與先生每相會輒話修眞
之事凡百焉喻冀化出家眞人悟其言遂云
弟子願隨先生云汝未可去待你去得時我
將你去眞人問曰敢問法姓先生曰黄面劉

師也復問何方人也先生曰解州芮城人也
又問以修行之事先生索紙而題曰斬罷三
尸水望向西流到揚州恁時好抽頭一言有
神一神有言神言不信人不可乎言不顧形
出言難追精定則氣定氣定則神住精氣神
聚而不散眞日用也又留頌云來也無修無
形質去也無修無形質其中奪取造化機恁
時方可是無焉眞人深異其言先生自此别
去眞人每懷之八月中秋眞人與衆習射相
角勝負酒脯過傷故疾再作十月間隴州檄

取驗以疾篤方落軍籍不復舊隱即日肩輿
徑往白坡庵所甫及半載醫藥無效季冬生
辰因自責云予重嬰疾苦是聖賢有譴耶何
時復愈承安戊午正旦忽聞空中言曰既歸
道矣敢食酒肉乎汝之疾端由乎此眞人聞
此語改過自誓不敢重犯至上七日午時有
一先生黄面皂巾長髭布袍草履擔簦而來
問曰汝所苦何疾眞人告以腰膝烏患不能
行履復問所患得幾時眞人曰已及半載先
生曰即刻鍼剌今夜子時乃愈不然則否遂

扶起倚先生膝而坐遂揣穴施鍼先剌天門
次及百會一鍼在合谷二鍼在湧泉鍼畢先
生欲辭而去眞人請姓宇答曰劉止先生宿
不可夜旣分聞霹靂一聲眞人愕然而起腰
膝舒展病若拈去是夜大雪詰旦眞人喜而
掃雪至鄰庵衆焉驚異皆知遭遇上眞救療
之力也承安庚申十月望日於汧陽住庵忽
遇向者神人眞人急膝跪於前神人曰焉汝
不能省悟吾先賜汝鐵馬今又賜汝七星寳
印可作持修印馬者乃先天之物七星慧劍

也汝依法修鍊吾復提汝勿得漏泄記取記
取眞人拜謝間神人恍然不見泰和壬戌孟
冬十七日寅時忽聞空中降語云三河口相
會眞人倉惶趨進行至虚川澗口岸之南見
二神人己坐盤石(即鍾吕二仙也)眞人拜跪於前鍾
仙曰汝身垢膩太多何不入水中洗滌眞人
曰唯仙又指水中一大魚曰汝能捉否眞人
泝流而上搏之魚竟不獲又指一大龜曰汝
能登龜背否眞人勉力而登亦不能得二仙
撫掌笑曰汝魚龜俱不能得待汝洗淨垢膩

捉得魚龜吾復提汝汝望西南覷及仰視間
二仙恍然不見於是出水穿衣望空拜謝而
歸旣至庵中覺遍體蒸熱如此彌旬每旦沐
於三河頓然不食自覺有得於心常默然感
於仙眞也癸亥年眞人旣入道俗眷猶存室
奚烈氏親見眞人遇仙異跡遂割愛始得禮
師出家乙丑年仲春望日夜見鍾仙降於上
室中神光射人晃然如晝長跪於前仙誨曰
汝毋以藥與人恐悞人性命損汝功行吾前
與吕仙會於三河令汝洗垢膩捉魚龜汝悟

其㫖乎眞人曰否仙曰垢膩者乃心垢也魚
龜者乃性命也大抵修行只要除垢止念靈
臺無物自得性命相守鍊成金丹脱殻飛昇
遨遊仙闕汝切記取因留行藥吟其辭曰勸
汝行藥兮於心無益貪救他人兮不覺自己
縱然醫可兮人皆道好若是悮殺兮難還累
世似此行藥兮可不痛哉子細尋思兮經綸
不識吾今勸汝兮行藥勞神若不依從兮永
墮沉淪莫著聲色兮是非休說再勸於子兮
不得貪嗔亘古販骨兮何時得徹惜氣養神

兮固蔕深根改過歸正兮舊業皆消清淨無
烏兮與道合眞受人供養兮一心辦道若不
進道兮萬禍臨身吾今訣破兮省悟記取性
停命住兮遨遊輕舉若不改正兮一失永失
依此修行兮吾來提汝復取小瓢傾酒賜之
既飲而冥然不省己經七日然後稍醒見士
室中功德旛蓋所須之物俱焉灰燼滿室異
香不絶自兹厥後豁然大悟大安己巳上元
平旦於汧陽忽聞空中降語云汝之因縁在
於德順切記切記眞人亟出膽禮了無所見

仲春二十五日至順德專誘門人盧自然出
家既見與語若合符契庚午年德順卓庵仲
冬七日夜色將分眞人縱步前院仰觀乾象
適二仙乘彩雲而過眞人驚惶易衣焚香見
正陽上仙青袍草履一仙面黄髯美皂巾絳
服正陽手托一仙右肩立於大杏樹下霞光
射目香風襲人眞人拜跪正陽仙曰汝在汧
陽時有扮肩先生化汝數月不省悟汝以先
生焉何人也眞人曰當時先生云解州芮城
黄面劉也正陽指而笑曰即此海蟾公也後

於白坡庵有一先生與汝鍼法令汝病可亦
此海蟾公也烏汝前生亦是修眞之士吾與
海蟾亦曾提挈賜汝道號曰凝陽子法名遇
眞吾今與海蟾再來明話前因復賜舊號加
以和光老人法名守志又教汝三共之道水
火顛倒鍊金液還丹之法旣濟黃芽枯水銀
不飛走之訣汞鉛凝結神氣相守之道即賦
詩曰全神養氣得身安汞結鉛凝合自然入
聖超凡歸物外何愁不做大羅仙又曰吾曾
賜汝鐵馬七星寳印汝猶未省吾今焉汝言

之吾昔以劍法傳洞賔令其執以修行今傳
汝鐵馬星印與洞賔一同因賦二頌云其一
曰七星寳印正當權復顯光明照大千鐵馬
祛邪能代劍龜蛇自是兩相纏其二曰七番
提挈大愚頑鬢髮蒼浪老却賢若是蹉跎歸
地府人身一失永難還海蟾仙亦留頌云前
世貧人號海蟾今來說破舊因縁不因累劫
修行到誰肯頻頻提挈賢又以五言長篇贈
之曰吾今說大道亘古人行少要固水銀瓢
勿令猨偷了清淨眞無爲纖毫塵不擾黑雲

一點無湛然明月皎閉口牢藏舌六根盡除
掃北海黑龜兒南山赤蛇繞洞中雪飄飄爐
鼎自然造鍊成無價珍同赴蓬萊島此乃修
眞祕訣愼勿獨善兼汝有數子亦是前生法
眷汝曾於鸑鷟山登眞洞集休觀建庵號曰
凝陽與通玄子陳信道焉伴今谷神子馬善
能等焉汝之門人同作修持登眞洞乃張果
老仙隱通玄子即今之冰陽子陳知和也今
亦付之道號法名先令盟誓而後傳法方可
修行切記切記慎之戒之眞人拜謝仰視二

仙復駕彩雲而升空矣於是眞人復想二仙
提挈前生之言忽然大省辛未年往德順遇
眞庵道友聞眞人腹中雷鳴驚異請詩二絶
以示道衆崇慶癸酉仲春二十六日與師叔
陳先生歸汧陽天色昏暝黄塵障空至流江
峽忽遇二仙(正陽海蟾也)各乘花鹿而立眞人拜
跪正陽曰吾先付汝修眞祕訣當夜事煩恐
汝不明今復提汝勸化一切男女返眞歸道
可煉大丹養冲和自然之氣運用眞水眞火
汞鉛凝結烹煉成丹若不煉心定意息氣養

神如何得出離輪迴之苦莫起風波休生烟
火若嗔則神弱怒則氣散氣散則人亡人亡
則永焉下鬼何時出期陰符經云火生於木
禍發必尅姦生於國時動必潰知之修鍊謂
之聖人若人發火火生則烟起烟起則不見
形影暗中不覺損壞其身不可恣縱六賊三
尸只要勦除猨馬屏去萬縁怕汝不信火尅
金金尅木木尅土土尅水水尅火此是五行
相尅之法又如金生水木生火此是地道順
行即有生死只要水生金火生木此是天道

逆行豈有生死乎大抵修鍊决要養就水中
金此是五行顛倒法若人見吾一面三世不
墮地獄已後難見吾面切記切記若漏泄天
機流傳非人殃及己身罪禍必有如遇信心
之人先盟誓狀當其祖先次可傳法眞人拜
謝間二仙己上升矣眞人復四顧仰見一仙
立於峭壁松石間適師叔至眞人曰山間仙
人汝見之乎師叔曰不見眞人祝以虔懇再
拜果見仙人皂巾絳袍現於松石間風袖翩
翩迤𨓦而去衆雖瞻拜竟不得見師復迴德

順時孟夏中旬也貞佑甲戌眞人從德順往
汧陽九月望日起發十八日到隴州宿南關
未時分忽見正陽神仙立於河上問曰汝今
何往眞人亟拜而答曰弟子汧陽有土埪所
焉人占奪今故幹此仙曰土埪直錢耶汝性
命直錢耶汝只識得土埪昧了眞空著了假
空汝還不省墮落頑空眞人告曰何者爲眞
空仙曰眞空者遍塞虚空不染不著一靈常
在問識否眞人曰不識遂以氣一噓眞人頓
然省悟須臾失其所在行至汧陽惶恐不已

所幹之事更不敢言論至月餘復還德順遇
眞庵道友張二郞等問冬至一陽初生意㫖
若何師以詞贈之貞佑乙亥德順王進卿請
眞人齋畢送師至庵天已昏黑將欲吿歸眞
人留宿不可眞人曰汝可將吾鐵馬歸樓上
安奉若聞雷聲勿驚怖進卿一依師言夜坐
昏睡忽然雷霆震動樓屋柱礎幾拔滿家驚
呼進卿不覺明燈視之進卿面上髭鬚烏火
所燒家人呼起稍蘇翌日舉家具香花頂鐵
馬送還庵中詳陳其事眞人曰昨日雷作汝

呼不省知其因乎汝樓上有一孽龍隱於樓
壁掛刀中適值天雷收捉是時非吾鐵馬進
卿歸而視之果見龍跡銷刃突鞘而去樓壁
上爪痕尚存眞人隨機顯化人莫識之也丙
子年眞人自洛水復還德順抵壽聖觀行至
殿後松間忽遇二仙眞(純陽海蟾)曰吾於四海之
内化爲貧人口口勸人不回皆縁業障深重
慳貪嫉妬作業越煞奈何奈何吾有詞云日
常行遊四海每日街前鬧處爲乞丐口口相
違化不回暗損精神只烏凡情昧苦勸君生

死大頗奈頑愚作業貪心煞不肯修眞犯天
戒墮落酆都受苦無年代詞畢令眞人闡化
勸縁海蟾曰吾等觀見世間迷徒種種積業
萬中無一覺知汝但見女男可以勸諭令入
善道外修陰德内固精神若本性不昧於慾
界眞心自合於天道此箇幻軀假合四大何
輕何愛吾亦傳汝詞云子細聽吾教誨說與
門生莫把眞心昧若是不除墮口債走入輪
迴今世人身改鬢髮蒼休得怪莫戀凡胎假
合終須壞無事清閑鍊丹臺自爾純陽隨我

蓬萊會眞人受教畢拜謝間二仙遂失其所
在於是備云教㫖訓及四方不數年教風隆
盛無有不歸信也戊寅年門人盧自然等願
聞印馬源流故以歌示之元光壬午仲春十
二日夜及二鼓眞人靜坐間所聞空中霹靂
之聲愕然而起得降語云汝之因縁已在隴
地此處不可留心汝宜聽取眞人出前院觀
瞻了無所見癸未年隴州道友請師教化眞
人隨機顯現慈悲指人四方奉道者莫不忻
然而仰慕者亦衆矣周圍建庵數十餘所道

風日盛宗門烏之廣大矣正大乙酉大旱乆
不雨隴人請師作雨眞人以生靈焉心於是
潜靜太虚天雨自至矣丙戌年貞元節謂門
人曰我數四教指汝等生死事大辦道修眞
汝等於十二時中無一時在道受了十方供
養虚度時光向前還他口債受苦如何當得
但起意動念須要合於天心過去一切好人
皆是福縁廣大自能感動天地神明大抵修
行積功累行鍊性成眞休歇無事萬縁不染
眞清眞淨神氣冲和性命自然相守大丹自

然凝結功成行滿聖賢自然接引汝等共我
同伴能得幾時衆皆憂懼禮謝而退丁亥十
月旦日揭庵名爲養浩二十三日至二十五
日祥雲覆庵霹靂數四異香滿空人悉見聞
焚香請曰此何故也眞人曰祖師邀我赴蓬
萊之會吾將歸矣我昔遇正陽上仙時賜我
印馬令我修行今將鐵馬付盧自然七星寳
印付馬善能二人與我立教可爲師牧與我
當日傳法一同不得輕泄懈怠自然等吿曰
素無功行不敢當克辭讓再四眞人見不受

威形於色目光射人衆皆驚怖眞人曰不以
我教門爲念輒相違拒二人悲泣不獲已而
祇受眞人呼衆門人即令拜靈陽子谷神子
後遂索水浴旣訖索衣眞人曰不須綿絹厚
服但布素單衣即可皆曰冬寒奈單袷何眞
人曰我來時著甚來遂服單衣坐而良乆索
筆留三頌其一曰陸地一法船舉棹數十年
船棹都撇下我命不由天其二曰我有聚神
法眞火鍊丹砂無形亦無心認得祖阿麻其
三曰通神變化造物無窮我命由我天地難

籠頌畢囑門人曰待我歸後宜附隴下而已
言訖正未刻儼然而化矣時丁亥十月二十
五登眞之後遭時多故藁葬於低村養浩庵
越十二載戊戌門人靈陽子盧自然等歎日
月之如流痛音容之愈遠遂自秦度隴權爲
移殯親造墳庵彷徨瞻禮睹塜之北崖石上
有瑞草一株狀若紫芝枝葉如蓋蓊密蔓衍
蔽覆墳土命衆開穴有聲如雷挽紖舉棺啓
而視之顔貌如生周身之衣芒霜如雪異香
噴鼻周衣之棺奇花異草如刻如畫衆皆讚

歎不已翌日扶輿挽櫬葬于隴底龜山之下
時首夏十有三日也眞人資禀不凡夙性穎
悟眞神仙中人也旣獲三聖口傳而面命脱
馳馬試劍之習而爲修眞鍊行之歸離抗塵
走俗之形而爲超凡入聖之舉向也不識之
無今也筆則成書向也未嘗學問今也言則
成文命意高絶於古今措詞暗合於聲韻雖
博學多識文人才士有所不逮蓋其造詣極
深修行極至聖賢不期而自佑詞章不學而
自得宜與夫窺陳編以盜竊者大有逕庭矣

門人靈陽子等親炙日乆聞見日多得師流
傳遺文詩詞歌頌總四篇爲上中下三卷目
曰和光集不敢自私刻梓以傳於世别集眞
人出處遇眞紀年一帙曰遇仙記尚庶幾眞
人昇仙證道之源流垂世立教之本末開卷
而瞭然也故爲之記


凝陽董眞人遇仙記

