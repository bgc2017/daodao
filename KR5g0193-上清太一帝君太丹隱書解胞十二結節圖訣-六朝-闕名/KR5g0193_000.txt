








上清太一帝君太丹隱書解胞十二結節圖訣
夫人生由胞胎以自變禀血精以自成故旣
生而胞胎更結旣成而血液不留不留者帝
君混合則已留住之矣胞胎有十二結節盤
固五内五内滯礙結不可解節不可除故人
之病也由節滯也人之死也由結固也常以
本命日若八節日上請帝君與太一混合約
制百神而解胞中牢堅之結盤根之死節也
胞有十二結内又有十二節節在結内人不
知解胞結節者亦不免死矣𢘆解之者長生










胞上結一在泥丸中二在口中三在頰中四

在目中此胞之四結在上部
胞中結一在五藏中二在太倉中三在大腸
中四在小腸中此胞之四結在中部
胞下結一在膀胱中二在隂中三在後門中
四在兩足中此胞之四結在下部











解結之法入室閉戸存思先讀帝君以下百
神名字再過畢乃按次解結此法是帝君太
一混合二十四神解結除尸氣之道也兆以
本命日若八節日日中夜半時任意也正坐
向本命之方接手端心叩齒二十四通曰男

生某甲上啓胞父胞母始生之日三積留血
化爲十二大結今本命之日謹請三九之神
二十四眞人解三關十二結請言所召
東方青帝雕梁際字青平
五方五帝隨方色取冝設色






南方赤帝長来覺字南和




西方白帝彰安幸字西華





北方黒帝保成昌字北伐




玄一老子林虚夫字靈時道(服緑已下眼色依註/說餘並取冝設色)





三素老君牢張上字生道服素




正一左仙人仲成子一名帝賔字四華服紫





正一右仙人曲又子一名光賢字靈和淺紅服




太微小童干景精字㑹元子(一名三衿交一/名對帝真絳服)





上胎内眞等有九人外合九氣是爲九君爲
甲上解結結在上關四結解散津血流源長
上生籍永爲帝仙
太一尊神務猶收字歸㑹昌一名鮮明一名
寄頻服深紫






右無英公子玄元叔字合符子(一名元素君一名/神公子淺紅服)





右白元洞陽君鬱靈摽字玄夷絶(一名朱精一/名啓成絳服)




中央司命丈人君理明𥘉字玄度卿(一名神宗一/名靈華服紫)




命門挑君孩道康字合精廷(一名命王一名/胞根淺紅服)





泥丸天帝君上一赤子玄凝天字三元先(一名伯无上一/名伯史華降服)




泥丸天帝卿肇勒精字中玄生(一名起非一/名常扶服紫)





絳宫心丹田宫中元丹皇君神運珠字子南丹(一名生上伯一名/史雲拘浅絳服)




絳宫輔皇中一卿中光堅字四化靈(一名幽車伯一/名董史華絳服)





中胎丸眞是爲九君廻靈九氣化入絳宫五
藏大結大腸小腸皆當化散四結分昌中關
調利流注太倉千災萬禍一時滅亡記上生
録永無災殃




命門下一黄庭元王始明精字元陽昌(一名/嬰見)
(胎二名伯/史原服紫)




黄庭保鎭弼卿歸上明字谷下玄(一名承申伯一名/承光生赤黄服)





第一胎巾白氣君務玄子字育尚生素服





第二結中青氣君案延昌字合和嬰服青




第三節中黒氣君斌來生字精上門服皂





第四胞中黄氣君祖明車字神無極服黄




第五血中赤氣君混離子字叔保堅絳服





第六上玄元父君髙同生字左廻明淺紫服




第七下玄玄毋君叔火王字右廻光絳服





下胎九君胞胎内眞生化九氣是爲九魂九
魂精結胞中節堅使甲不夀中年隕顛今日
本命如往初生乞得解散十二死根名上玉
籍五符入身下鎭九氣永得纒綿上開九宫
下開九關禮讀再過都畢當和心下氣勿今
音輟而蹇也又閉目存呼太極紫房天皇大

帝君逢凌梵字履昌靈一名七靈一名神丈
人如此祝之三又存三九結解眞君東方青
帝雕梁際等下詣玄母叔火王等二十七人
同著朱衣黄巾黄巾者似逺遊冠之狀也貌
如嬰兒有無長短若兆不能諳識一二存念
者可入室按文施行之(已後山色雲炁人/物並取冝設色)










次引太極紫房並北靣對太帝君而各長跪
其言曰上關雕梁際等九人中關太一務猶
收等九人下關下一黄庭始明精等九人三
九二十七人即日縁氣内咽上開三關關有
二十四結結有二十四筋筋即已斷結巳解

散津血上衝徑滿泥丸玉液下順哺養百神
即日某甲名上帝籍長生神仙畢又存太一
召兆上詣帝君前帝君曰胞結已通光内徹
外使爾長生命不傾墜汝可合我形中矣帝
君因開口覺我忽入帝君口中徑到帝君六
合宫中帝君六合宫中又有太上神名重冥
空字幽寥無因告兆曰可食日精矣兆即取
日精食之作九咽止須㬰見向二十七眞人
皆在兆左右立二十七眞人曰某甲胎籍已
解穢氣皆除面巳玉澤體洞太虚長生億萬

帝君同符又存帝君祝曰
天上同眞是甲之身天上同靈是甲之形良
乆都畢也此爲九君混合内化百神解胞散
結開利三關上符六合併景帝君變化命籍
氣鎭泥丸長生受符方爲天仙者也存思都
畢乃更散髪更梳頭解衣更結衣洗手足









帝君泥丸中又有六合宫宫中有帝皇太一
君名重冥空字幽寥無兆知之者朽骨更生
五藏生華終身不畏怖畏怖之時北向呼此
名三過祝曰
羅阿重冥空雷風幽寥無上生帝君形祐兆
使無憂畢如與千人同侣












太一曰人有三魂利人之存人有七魄害人
之命七魄朝在人左目下暮在鼻人中下學
道者欲卧先以右手爪按左目下及人中各
三七過甚佳此制七魄之道也












帝君曰太一寳玄玉經太上眞人藏於五嶽
華房之内非有仙籍者不得聞見此也見之
者生行之者仙是故重爲盟誓束其天眞以
防宣泄流布離行耳自天尊貴仙幽祕此道
非仙骨者不授也無至誠者不聞也故經曰

師受者禮焉經之傳也從師而受受經而用
弟子道也傳授之際各齋七日或十日先後
又曰告齋各復八日也古者盟誓皆㰱血斷
髪立壇告天以爲不宣示信之約也今自可
以金青絲之陳以代髪膚之體耳列於別靖
祝啓上皇法用金鐶三枚鮮明赤而有光者
青繒九尺以代三契之盟亦可相連爲二十
七尺耳受經當寫爲兩通修一几一也盟物
僃録不得𥝠用以自營也故太上中經曰夫
師因經業故稱之曰生受者習焉以同其誠

推盟誓天固神告靈纒綿憂樂義齊死生於
是始驗尅終俱期仙庭者矣爾乃束拜諮受
修盟曲室尊早以顯三契分别孜孜之心寳
經藏宻施行要言誠存專一保敬師經方寸
敢怠如此始可與言神靈之交道徳之契矣
奉經而袐其道行事而遵其誓則上以刋名
於玉簡書帝録於太極若違其道也則七祖
受風刀之考玄母受胎零之害身爲下鬼門
亦堙滅摙蒙山之石以投積夜之河悲夫有
心之子其愼祕也哉此太上眞人契令張天

師演出於丹景經中有是愼盟之書也受太
上帝君之道用事如此故記而施行焉
金鐶三枚盟三元之誓也青繒二十七尺䌝
帛也盟帝君二十四神之誓也赤絲五兩以
盟五神公子之誓也和香二褁以爲告靈交
氣之因也筆一枝紙一百丹一兩書盟也
右五種以物器盛之不宣露也皆受經者具
也弟子寫畢乃齎經及信來詣師室而受經
受經畢乃得施用耳不盟受而竊行之者按
女青詔書失兩明也受而不行者有天災考

也行而宣泄者有風刀災考也傳非其人七
世父毋受其考也此
玄都鬼律女青詔書之㫖






上清太一帝君太丹隱書解胞十二結節圖訣
