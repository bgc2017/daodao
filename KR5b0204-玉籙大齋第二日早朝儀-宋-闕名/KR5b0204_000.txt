








玉籙大齋第二日早朝儀(午朝晚朝同卷)率六
各禮師存念如法
五星靈暎煥景丹庭包羅無外合炁群靈
濳形杳黙周遊五經揚威耀日役使甲丁
郤災除禍滌穢消氛萬魔恐怖龍虎飛奔
紫雲交覆萬炁齊并
鳴法鼓二十四通
无上三天玄元始三炁太上老君召出臣身
中三五功曹左右官使者左右捧香金童傳
言散花玉女五帝直符直日香官各三十六

人出出者嚴裝顯服冠帶垂纓關啓玄壇土
地方域神眞臣今早朝陞壇行道朝謁
帝真謹奏爲入意其諸誠意具載緘謄願得
太上至眞道炁靈寳瑞光下降流入臣等身
中令臣所啓之誠速逹徑御
至眞无極大道三清上聖
昊天至尊金闕玉皇上帝御前
請稱法位
具位與臨壇官衆等謹同誠上啓
虚无自然元始天尊无極大道太上道君太

上老君髙上玉皇十方巳得道大聖衆至眞
諸君丈人三十二天帝君玉虚上帝玉帝太
帝東華南極西靈北眞玄都王京金闕七寳
瓊臺紫微上宫靈寳至眞明皇道君三十六
部尊經玄中大法師上相上宰上保丄傳太
平下教二十四眞人西城惣眞王君太乙眞
人東嶽上卿司命茅君定録保命二眞人名
山洞府得道神仙三界官屬一切眞靈
臣聞四象吁貟隱太虚於元洞九陽煥散泛
妙炁於梵華碧靄森羅玄精杳邈通明三景

滋育萬生肇龍漢之開圖發始青之變化天
寳出書而傳世秀結神章玉清應號以度人
光浮靈篆真機敷露正道流行臣等謬合玄
圖獲叅上範憑瓊顔而妙感回侍晨軒想珠
口以凝神奉宣法事凡有所啓敢不以聞齋
意青詞謹當宣奏
宣詞
具如詞言不違懇欵恩惟太上分别哀祈
臣聞無形無影神風靜黙而洞煥太空若存
若亡四炁朗清而緬平一等群妖束首萬聖

臨軒臣等辨色精思凌晨對越清風發旦瞻
靈曜之方昇黄道啓明正羣隂之盡伏寳炁
空浮於玄座祥烟髙靄於大羅恭假香傳奉
修齋直以今第二日清旦行道請法衆等運
兹初捻上香
願此香烟騰空徑上供養
虚无至眞自然大道元始天尊願以是捻香
功德上祝
當今皇帝景命無疆伏願曆過萬年德光四
表赤烏流屋紹開火運之隆神馬出河𠃔格

天書之瑞誕恊靈而握梵永膺籙以受圖帝
祚昌隆皇天眷佑嘉祥交應景貺咸臻今故
燒香自皈依道尊大聖衆至眞之德得道之
後祈天長存
臣聞至道垂科鳯篆降清微之境元皇敷教
龍章浮碧落之空普濟幽明同霑福佑以今
第二日清旦行道請法衆等運兹二捻上香
願此香烟騰空徑上供養
玉晨至聖自然靈寳大道天尊願以是捻香
功德上資

所薦神靈伏願宴景玉京進階寳𠕋面
虚皇而受道陞瑶陛以登眞永處逍遥長居
極樂注銀河之仙𣲖擷瓊圃之天芳潤浹九
圍香傅萬葉今故燒香自皈依經尊大聖衆
至眞之德得道之後昇入無形
臣聞常應常靜靈光洞燭而萬行皆施圓寂
圓通惠醴遍沾而九泉均濟道慈廣大至德
涵容以今第二日清旦行道請法衆等運兹
三捻上香
願此香烟騰空徑上供養

混元大聖自然化主道德天尊願以是捻香
功德上資
所薦神靈伏願髙抗大羅冥通无色飄飄素
質練真於流火之庭鬱鬱玉葩秀實於琅霄
之舘應靈圖而乗運合空洞以生神上聖回
光神公攝景超證真常齊年天地今故燒香
自皈依師尊大聖衆至眞之德得道之後昇
入無形
懴悔三啓三禮
重稱法位

具位與臨壇官衆等謹同誠上啓
三清至尊十方上聖玉京金闕天帝天眞十
方師尊聖衆三界官屬一切威靈
臣聞十遍周回召至眞於碧落九幽開泰度
神識以昇仙臣等叨濯玄津竊乗良㑹所冝
離形黜智悟我理之兼忘守靜致虚錬形神
而髙舉蚤奉中盟而佩籙誓弘大法以度人
粗積微功少禆玄化况承詞剡恭爲典行伏
慮臣等戒踈德薄學淺才微冒犯條章惟希
寛宥伏願分别哀祈洞垂省覽頒布青宫之

符命開度
所薦之神儀徑入太清登眞成道則上明
天尊大慈之化下副臣等皈命之誠謹啓以
聞
一願靈光下燭二願道月揚輝
三願恩宣九地四願誠逹九天
五願眞靈俱㑹六願道炁周圍
七願天堂開敞八願地獄隳摧
九願玄功普被十願駕景空飛
十一願普天懷德十二願道合無爲

復爐
存神燒香
香官使者左右龍虎君侍香諸靈官當令臣
向來早朝陛壇行道之所自然生金液丹碧
芝英百靈衆眞交㑹在此香火爐前當願十
方仙童玉女接侍蘭煙傳臣向來所奏之誠
速逹徑上
至眞无極大道三清上聖
昊天至尊金闕玉皇上帝御前
玉籙大齋第二日早朝儀











