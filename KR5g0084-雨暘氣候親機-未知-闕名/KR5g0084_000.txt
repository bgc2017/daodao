








雨暘氣候親機笙一
太陽
日未岀先拂晨於東方日出處驗之黑雲如
雞卵如旗山陣烏罣罳龍頭蛇魚靈芝牡丹
並應當日未申時有雷雨或紫黑雲穿貫日
及在日上下並應當日若黑雲如魚鱗主有
風三日後方應雷雨
太陰
月色紅明日大雷雨色青赤應明日有圓光
大如車輪者明日大風三日後方應外有白

雲結成圓光不甚明日亦大風
天罡
罡星紅色摇動雷雨青色摇動明日大煞伐
星上若起白雲明日大雷星上若起黄雲炁
貫文曲星大雷雨雲炁罩上或有白雲自斗
中出明日大雷雨應未時白光恬靜明日决
無
北斗
白雲遮斗明日大變應未申或斗上下有雲
如魚鱗明日亦變白雲罩二星三星明日大

雷雨斗中有雲炁如水波白色明日大風斗
中上有雲如亂絮止有風斗下有黑雲擁上
者當夜風雨生斗下斗口有紫黑炁三日後
有雷雨青色應木日紅赤色應火日餘日雲
霞同如黄雲貫斗不過三日大雨白雲炁貫
斗亦在三日内雨黑雲炁貫斗立有風雨斗
下有閃電過斗及斗口當夜有雨
龍炁
拂晨東方看有五色炁如線過西者當日風
雨致雲興霧在中天而止者三日應晚日没

有五色炁界過東方者三日應
白虎
早起東方有白炁近太陽不甚遠此乃自寅
出申巳時隨日則未申時隨日應酉戌時有
雷雨
河炁
有黑雲成塊大者有風其形如猪渡河黑雲
如爛絮枯木若霞或遮太陰或在月下上應
明日雷雨白雲如綿絮小雨鱗而自南至北
者明日南風至别方同在日落後驗之

雷牌
拂晨看南方有黑雲最高者是謂之雷信明
日巳午時至中天而散去應未申時東方雲
頭高東方至餘皆同
欻火出神霄發號令當日酉時烈風
震雷大雨如注風沙拔木
欻火下水府開旗發號令申酉現當
夜子時發次日雷雨霶𩃱陸地波流
欻火出司日初昇黑雲如鷄頭如旗
山陣鳥罣罳龍頭蛇魚靈芝牡丹未

申時雷雨如魚鱗止有風
欻火駕衝巳午時出未時雷雨未時
見申酉時應
欻火會金虎帶雷殺出遊來日未申
時大風雷雨誅人畜伐廟天昏地黑
飛沙拔木掩日不開當日雷雨
欻火會金虎出遊巳出午應申出酉
應狂風驟雨乾上出有誅伐巽艮坤
入無震坎雷電雨可畏離兌入善
欻火出遊未申時雷雨大作陸地波


流
欻火帶白虎出遊來日早申時雷雨
大作
欻火會雷霆大煞名赤鷄紫鵝未初
雷電大作折木誅人驟雨傾盆
雷司化水頃刻雷電大作霖雨傾盆
欻火號令雷部諸煞聽命未申時狂
風飛沙走石雷電大作大雨伐廟邪
拔樹天昏地黑

欻火遣金虎傳令巳午日有暈外有
雲形如龍蛇三日内雷雨大作東南
方必伐廟邪誅兇惡之人
欻火與太乙交會今日現來日狂風
驟雨誅人伐廟拔樹
欻火躔舍或成段或如布幕去千萬
丈大旱狂風如此後閉日未申雷雨
掩日雲帶望巽方擊人伐精
微鳥現迹又名赤鼠遊城五六日南
方如此夜天河中無雲久旱極不可

祈禱天數也
金火大殺會戰未時雷雨大作大震
誅妖折木狂風冬月大雪無雲有雷
聲
北斗都水使者出遊風雨大作遍濟
通流但有北斗在近或天河近二更
時前後應
九斗陽芒火鈴將軍擲火同赤鼠五
六七月壬子至丁巳六日内有雲炁
如此旱類不可祈禱

乾精大煞黑龍如雲魚雙行度巽三
日内風雨大作轟雷掣電誅妖惡伐
畜人
冬雪雷神出遊申酉戌亥子丑方現
朔風大雪四方現形多則有雷電
辛君出遊金虎大煞四方無雲而忽
有黑雲如龍蛇或閉月來日未申時
雷雨三處來掩月伐廟誅人
子丑夜現掩月雪凍夏秋風雲雷雨
電蟲蝗人遭劫春三月如電蛇多者

六七月風雨多
辛君與使者出遊來日未申時雷震
霹靂風雨大作誅邪伐木
辛君會雷霆大煞遊宫黑雲如龍蛇
入月自艮來狂風驟雨伐木誅妖此
方人民多災
金虎大煞至宫春當時風雨夏秋眀
日未申時雷雨暈多擊伐
辛君遊月宫黑雲如蛇自兌入三日
大雨

使者領大雷五雷使者出遊即使者
與五炁雷公也來日未申時雷雨大
作
使者會北斗都水使者來日未申戌
亥時大雷伐樹誅邪擊人畜殺伐
使者令天罡趕煞一二日雷雨大作
白炁風伯朝斗來日刮地狂風飛沙
走石雷雨
使者會雷師出遊來日狂風大雨霹
靂誅妖


使者會都水水晶來日必主雷雨
都水使者出遊來日未申時大雨作
紫微察訪人三日内必主有雨

天罡會太乙七日内大雨陸地成河
霹靂伐廟誅精擊人畜
太乙交宫黑炁如雲遍來朝斗黑雲
蔽斗當夜雨開了來日未申時雨大
風雷如霧冲斗口亦同

青色光芒九九旱數不可祈禱蟲蝗
大發光長
使者如黑猪過河或成陣來日未申
時大雷雨如天河中聲如風響名使
者捲水來日大雨平地波流
欻火展翅當日申酉時雷雨大作
諸雷炁候
天雷巽上起鬼門上震又其聲隱霹靂雷惟
一聲入地此是天雷發撼

欻火降其雲如鳳翅或鱗並現青雲之上至
中天方黑或申日落山時現雲
神雷降則鳴于東
巽雷降其雲自東或巽或南平如一字或光
或黑至中天則風雨大作或黑在中天一字
白雲在巽則不雨
水雷降其雲向上出黑雲或青雲出水波樣
如此則風雨立至
太歲雷降其雲一色極黑一邊略些白雲光
彩如筆鋒移時暴雷迅風作也

社令雷降其雲黯黑似淡黑雲中出粉白雲
如畫若值天晴雨此雲現或雨陰現皆有大
風雨作七日來復定局
虛宿甲子庚子胃庚辰翌壬午角
癸未亢乙酉房庚寅畢癸卯井
癸亥璧
奎宿甲子癸未尾庚寅室壬辰奎
庚子鬼庚戌心壬子箕癸丑斗
乙卯女
畢宿甲子庚午星壬申翌癸酉軫

乙亥亢庚寅胃癸丑危庚申畢
壬戌參
鬼宿甲子癸酉房庚辰虛壬午室
庚寅參庚子氐壬寅心癸卯尾
庚申奎
翌宿甲子乙丑軫庚辰奎癸未昴
癸卯女庚戌胃壬子畢癸亥張
氐宿甲子庚午斗壬辰虛庚辰畢
庚寅角壬辰氐癸巳房乙未尾
庚戌參癸丑柳

箕宿甲子庚午室癸巳斗庚子奎
壬寅胃庚戌星庚申箕壬戌斗
癸丑女
寅乙波濤庚午火辰寅興浪己庚同巳如逢
癸炎光發午未陽壬癸在通申上過庚陰半
古房星觜室四番紅傾河畢觜奎婁璧翌軫
亢箕斗化龍
妙洞引
妙洞隱顯運龍韜且會東來黑炁高雲陣開
來開復合晩西重隱闇籠袍須知淡色相同

晩水炁重更始見遭陽炁鬪機開合顯如箕
如首氣雄豪或男或女兼牛畜不免加兵碎
莫逃怒氣黑紅兼叱咤細明此理便堅牢北
斗自上烏飛下三没餘存四示曹妙甚二存
蒙彩上上存下没小風騷陽家纔退西鄰北
未二條三或二操直上中衢斯是敵東西輪
逼脚迢迢雲仍如堵高來半暗合乾坤也遇
淘包了畢箕名吐舌年方癸丑黑猿號黑猿
頭上逢雙品西南東行又戰鏖先著緋黄後
披皂宣龍子字曰班鰲初初真學纔斯記更

把靈樞辨唧嘈
先天一炁雷霆玉章
夫天禀星象地推五行列二十八宿之縱横
有三百六雷之造化高明上覆日月星辰潜
沉下載風雨龍神歲君之旱各有分野天炁
下降地炁未升而先有雨天之至旱六九之
旬日光未升日炁未動而先有雨號曰旱魃
之神故乃天主旱也非運動身中之造化而
合天地之造化何得而雨也太陽者乃欻火
之神也太陰者乃都督猛吏之神也又有都

水炎司者亦存其章矣若非斡旋不得報應
雷首欻火律令君號曰白虎大煞神
有日若或此煞現金剛犯著也成塵
日傍黑炁如龍現定是須臾風雨興
東升西入雲貫日戌亥未申雨作霖
赤雞紫鵝在其中重則當日雷電冲
狂風折木誅精怪霹靂威聲遍太空
天旱之年看雨師雨師立脚重如山
頃刻之間雷雨作黑雲未雨密虹生
未申風雨定誅怪伐壇破廟震雷轟

烏猪吐火有電神未申風雨及誅精
重則雷霆轟霹靂冬九十月雪霜凝
夏月南方雲似火嵯峨耿耿直冲天
又無雲炁入天河九九之旱天數然
甲申丙子陰霜現到此方知小雨天
亥子之間肅靜觀黑牛半夜把河穿
更看烏雲貫斗月此時風雨遍山川
六甲晴空天主旱壬子丁巳赤龍現
仰看天河星斗稀旱數當時雨難見
清晨若被烏雲蔽黑翻皂纛不堪聲

未申風雨雷霹靂伐壇破廟更誅精
巳午日暈龍蛇現第三風雨迅雷鳴
東南方上誅人鬼古木惡廟不留停
太陰西没度巽方獨行明日生風雨
雷電飛空定伐人更誅六畜妖邪鬼
或是雙行度巽方號日乾精大煞神
定主第三風雨至轟雷殺伐震乾坤
烏衣如霞日不光或如幙布千萬丈
號曰閼伯天地驚未申雷雨及風狂
日在青天雲又侵龍行紅暈照乾坤

忽然離去數十丈又有一輪紅日明
二人相併一同行號曰雷霆前煞神
未日見時申日雨狂風拔樹鬼遭刑
旱數之年看木郞樞機神煞要推詳
忽然兩脚隨山走數定今年旱數常
列日青天數㸃翳三朝風雨未申霖
猛風折樹誅精怪牛馬遭刑不孝人
雲似亂壞大風作霧起遮天日月昏
頃刻青天轟霹靂風雲雨澤遍山川
霧炁遮天如龍現現則第三應未申

寅日遶時辰日雨妖邪六畜受天刑
清早東西雲似火猪牛形狀未申傾
西北晚有雲遮日月蒙雲急雨當旬
東南雲起如龍馬當日之間風雨隨
西北有雲如鵞撲三朝申酉雨來期
黑雲煙霧分輕重重則風雲霹靂聲
烏潤如山形似獸先雷後雨不須疑
霧露下山天欲雨重則三朝雷雨聲
輕則七日傾益雨霧炁遮天七日霖
日將晩雨旗脚現不然水炁過天津

定主未申風雨至滿空霹靂更誅精
雲如鵶績歸大嶺任是真仙雨也無
更有一般堪笑處不知玄妙却書符
太陰之宿猛吏神掌善伐惡定吉凶
更號名爲金虎煞祈晴禱雨最通靈
四望無雲日朗明忽然雲罩似龍形
定主未申發報應有雨無雷分重輕
黑雲未密月虹暈虹號流金大煞神
破廟伐壇誅妖孽春宵風雨當時傾
秋則未申當報應夏冬定主有淋淫

月躔尾宿如龍現疾病災危驟雨傾
狂風折樹飛沙石迅雷伐惡并誅人
月圍星度天主旱春冬戌亥加子丑
出則寒凝并雪凍雨雷電雹及嚴霜
疾病蟲蝗人受苦東西南北細推詳
月躔畢宿多風雨月黑兮爲天一精
春正三四多龍現定主六七風雨頻
日月昏暗多風雨月圍箕畢作狂風
未申風雨震霹靂伐壇破石馬牛人
月生霧炁如龍現子丑見時丑日霖

不然寅卯成湖海未申戌亥伐妖精
火雷之神北斗君掌握樞機定吉凶
主管人民中統攝號曰陰陽大煞神
陰陽大煞不堪說掌善伐惡不留停
忽然興雲貫斗内戌亥未申風雨興
古木惡廟遭霹靂羊人牛馬受天刑
黑雲炁貫廉貞雨三日之間雷劈人
白雲貫貪并巨曜大風無雨赤天晴
黑雲炁貫禄存星來日未申風雨驚
雷聲風雨震天地伐廟誅邪除惡鬼

天威神煞更誅人雲似黑龜冲破軍
破軍使見未申風雨興七日不能晴
七日之間成湖海雷誅人畜石山精
赤炁來朝貫斗中輕則未申風雨興
重則雷霆施號令追精伐崇逞天刑
白炁如飛冲北斗堪看雷雨定誅人
二十四炁皆如此七十二候細推明
雲炁雜興風雨作黑雲貫斗亦爲霖
白雲如霧來冲射未申風雨返雷霆
明月清風無㸃翳四岸無雲射斗星

陰陽不動殺不現便是符靈也不靈
南辰北斗推詳細尺寸高低分野分
深辨吉凶星煞處定知方所莫差論
五星若有清光色秃箒長拖十所旬
畢勢炎炎禱不得災厄蟲蝗人受迍
冬至前三并後四若也雷鳴并雪霖
此處雷鳴此不吉東西南北一般論
火星一宿出南方萬物生涯緫枯瘁
此處星紅此處旱紅暈光射定吉凶
火星箕畢多風雨餘者躔之主旱侵

六甲風雲頻著眼知斯消息自心明
早晚中秋勤著看天上無星旱數侵
石潤水流天欲雨炎炁蒸薰近雨淋
水炁升而魚躍淵螻蟻封穴雨時行
蜈蚣晝現路上走來朝風雨未申轟
虹霓西見當日雨未申誅伐樹妖精
若還東見高低看有雲無雨旱魃精
地炁升天三日雨天炁下降四時淋
地不至天天不雨天不至地旱將侵
夏見則秋無雨至春見六七雨淋淫

夏月北方天作雨秋月南方雨後淋
冬月南風天有雪久雨西風又放晴
是章者乃元始玉書非凡俗之祕典得知者
乃道根深重夙有因縁傳仁傳義傳德傳仙
雷霆誓重不可輕傳運雷霆於掌上呼風雨
於目前代
天宣化濟物利人永爲身寳戒慎之焉


雨暘氣候親機
