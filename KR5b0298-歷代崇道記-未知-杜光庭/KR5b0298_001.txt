










天書四十餘卷并玉箱玉杖獻於河東郡太
守張純純立遣使上進帝視之大驚不覺流
涕乃令宣示内外臣僚時冉癸爲主書中郎
將見之泣曰此是武帝臨崩時遺制令葬於
梓宫之内何由至此及披之卷後所有臣僚
校勘姓名于今見有存者帝乃遣使檢校茂
陵即又安完如故帝乃爲武帝造觀二所一
在長安城内一在茂陵之下以奉先帝也復
度道士二十人以奉香火也後赤眉之亂茂
陵爲賊所發於梓宫之中但見有劔一口方

欲取之其劔忽然哮吼騰空而去世祖光武
皇帝旣平王莽天下大定東封禮畢乃爲本
朝十一帝追薦及南陽舂陵名山大川長安
洛陽計造觀一百二十所度道士一千八百
人魏明帝爲武帝及先太后造觀於五都計
一十三所度道士一百九人仍詔道書同御
史裝飾呉主孫權於天台山造桐柏觀命葛
玄居之於富春造崇福觀以奉親也建業造
興國觀茅山造景陽觀都造觀三十九所度
道士八百人晉武帝於洛陽造通天洞天靈

仙靈寳四觀及諸州共二百所先魏末隴右
臨洮郡有神人長三丈著白衣垂素髮戴金
冠現於襄武縣告縣人王始曰不久當見太
平及武帝受禪果天下一統帝乃令於所現
處造告平觀即李宗之故居也别度道士七
人并前後所度道士共計四百七十二人時
吳郡臨平湖岸崩獲石鼓一枚遣使上進帝
問司空張華此物何用曰但以桐木刻作鯨
魚形扣之必有聲聞於數里至惠帝時於宫
中忽夜嗚不已帝甚惡之乃遣嵩山萬歳觀

擊之集衆自兹始也後魏道武帝於雲中太
原及河朔造觀計五十所度道士六百餘人
太武勑令天下造太平觀共二百七十五所
度道士一千三百人帝受籙改太平眞君元
年仍令四方内外上書言太平眞君皇帝陛
下自後帝嗣位並皆受籙後周武帝於長安
造通玄舘以延羽客隋髙祖文皇帝遷都於
龍首原號大興城乃朴都下畿内造觀三十
六所名曰玄壇度道士二千人煬帝遷都洛
陽復於城内及畿甸造觀二十四所度道士

一千一百人皇朝髙祖神尭大聖大光孝皇
帝於隋末大業十三年感霍山神稱奉太上
老君命告唐公汝當來必得天下至武德元
年晉州浮山縣羊角山著素衣戴金冠乘朱
駿白馬令吉善行告神堯汝今得聖理可於
長安城東致一安化宫而安道像則社稷延
長天下大定善行辭見天子何以爲據太上
曰但去有獻石龜者可以爲信善行乃告晉
州刺史賀君孝義孝義遂將善行見秦王具
言神人現事群官拜慶遂差左親衛帥杜昻

與善行於所現處設祭太上又現一如善行
所言以鞭指昻曰汝是何人昻曰是秦王使
者太上曰我不飲不食何用祭乎所有委曲
令人具知昻還乃言神人復現秦王大恱乃
令昻將善行入京上奏至京立未定果有印
州治中張達獻石龜上有文曰天下安子孫
興千萬歳千萬葉遂入面奏髙祖大恱詔授
善行爲朝散大夫賜物一百叚乃令通事舎
人栁憲於羊角山立廟復改浮山縣爲神山
縣羊角山爲龍角山太上又現爲善行曰天

子喜歡否對曰大喜又曰疑惑何事復對曰
爲不知聖者姓名耳太上曰我是無上神仙
姓李氏號老君即我也我即帝之祖也史記
中有傳亳州谷陽縣本廟有枯檜再生爲驗
我已令周公旦領神兵助國家打劉黑闥得
四月節即破矣孝義又令善行入奏髙祖乃
勑善行馳驛往洛陽軍所宣勑示諭至時果
平黑闥四海大定枯檜亦重生焉乃改廟爲
慶唐觀今觀内有明皇御製書碑及列聖眞
容並在武徳三年詔晋陽道士王逺知授朝

散大夫并賜縷金冠子紫絲霞帔以預言髙
祖受命之徴也太宗又加逺知銀青光禄大
夫並逺知預言之故也羽衣人賜紫衣自兹
始也髙宗龍朔二年詔洛州長史譙國公許
力士於邙山建上清宫以鎭鬼仙洞掘得古
石桉即仙人帛仲理之故基也及功畢帝令
設醮太上又現百官進表稱賀帝大恱乾封
初帝東封禮畢迥鑾亳州親謁太上謹上尊
號爲混元皇帝聖母爲先天太后仍改谷陽
縣爲眞源縣又爲太宗交文德皇后造東明

觀朴京師又勑道士宜隷宗正寺仍立位在
親王之次文明元帝天后欲王諸武太上乃
現于虢州閿郷縣龍臺郷方興里皇天原遣
鄔玄崇令傳言於天后云國家祚永而享太
平不冝有所僣也天后遂寢乃捨閿郷行宫
爲奉仙觀後慶山湧出於新豐縣界髙三百
尺上有五色雲氣下有神池數頃中有白鶴
鴛鳳四面復有麒麟獅子天后令置慶山縣
其諸祥瑞具載天后實録以表國家土德中
興之兆也又捨中嶽奉天宫爲嵩陽觀以追

薦髙宗大帝也竟傳位朴中宗孝和皇帝景
龍元年勑天下州郡並令置景龍觀二年改
爲中興觀三年改爲龍興觀其度人一依前
代故事睿宗捨東京宅爲景雲觀又捨太原
宅爲唐隆觀爲資薦天皇天后也明皇開元
中勑諸道並令置開元觀又製混元讃帝親
書勒之于石又勑五嶽置眞君廟又勑上都
置太清宫東都置太微宮以太原神堯舊宅
爲紫微宫潞州潜龍故宅爲啓聖宫並給衮
冕絳紗帷帳交龍門戟一如宫闕之制帝又

注道德經及製序引詔天下士庶並令家藏
一本兩街道衆乃以幢旛𠆸樂自禁中迎引
歸于太清宮香花之盛近古未有又勑置道
舉一如禮部之制帝親自策之達者甚衆後
蒲州奏因修紫極宫掘地獲玉石狀如半月
復有仙人杵藥之像扣之有聲頗甚清逺帝
令懸於太原玄元廟庭號之爲偃月磬東都
留守張𤦺奏汝州魯山縣因修仙居古觀獲
玉瑛扣之聲聞數里帝令懸於太清宫聖祖
廟庭衢州爲建觀宇穿地得魚一頭長三尺

其狀似鐡微微帶紫碧之色又如青石光瑩
雕鑴殆非人功所成也扣之甚響其魚亦不
能名遣使來獻帝令宣示百僚亦不能辨帝
乃呼爲瑞魚磬仍命懸於太微宫非講經設
齋不得擊之由是諸觀競以木石模之以代
集衆又詔諸官悉以宰臣及本道節度使領
之永爲常式帝又製霓裳羽衣曲紫微八卦
舞以薦獻於太清宫貴有異於九廟也帝東
封獲江淮間三脊茅乃令於所獲之地置靈
茅觀乃禮畢迴謁聖祖於亳州本宫親札道

德經於石作大幢造八角樓覆之於虚无殿
之前又幸懷州開元觀及閿郷奉仙觀爲王
公萬民所請亦親札二經以大石對峙立之
一如太清之製乃詔授鄔玄崇爲虢州刺史
開元十七年夏四月五日益州大都督府長
史張敬忠奏大聖祖混元皇帝應現於當管
蜀州新津縣津興尼寺佛殿柱上自然隱起
木文爲太上老君聖像當頂上有華蓋足下
前後各有雲葉天花共一十三處謹差判官
益州功曹參軍王大鐄檢覆得狀與本州刺

史李忠徇别駕盧昉縣令李韶道士僧尼一
百三十人狀同方敢上奏至五月二十四日
勑差内侍林昭隱宣取像柱入京於大同殿
供養又令兩街宫觀各賜供養七日却令進
入大内于今見在前後瑞應極多難以具録
二十九年正月七日陳王府參軍田同秀於
丹鳳門外忽見紫雲自西北暎樓又見混元
乗白馬侍從二童子二童子謂同秀曰我昔
與尹喜將入流沙之日藏一匱靈符在桃林
故關尹喜舊宅汝可請帝取之同秀具事聞

奏勑差内使李志忠監同秀往陜州桃林縣
南十二里故函谷關墟求訪之俄有紫雲白
兔現於枯桑之下便乃穿掘下至水際得石
函金匱玉板朱書細篆帝聞奏大恱即令京
師列十部樂歌舞鼓吹自通化門入其文於
寳輿中五色放光洞照天地帝於丹鳳樓上
身披龍衮手執金鑪六宫嬪婇競於樓上焚
香散花遥自作禮帝又令亂撒金錢於樓下
縱令士庶分取以爲歡樂斯須山呼之聲震
動京邑帝令置寳符於靈昌殿是夜樓閣林

樹之上皆有神燈乃於正月一日改開元三
十年爲天寳元年攺桃林縣爲靈寳縣其後
三年帝見靈符有天寳千載之字天寳已應
攺元之號遂改年爲載乃於其地長樂亭置
天寳觀御製并書靈符銘立於所獲之處又
於大内置靈符殿賜同秀五品正員宫宰相
請加尊號爲開元天寳神武之字制可之乃
大赦天下其年閏四月帝夢混元謂帝曰我
在城之西南久矣當與汝於興慶相見可速
迎我帝謂宰相李林甫牛仙客曰朕臨御海

内向三十年未嘗不五更而起具朝服禮謁
眞容爲蒼生祈福近因假寐見混元具言上
事遂差内使與道門威儀蕭玄裕於城西南
㝷訪數日忽於樓觀山谷間見有紫雲現白
光屬天於其下穿之果得玉像老君髙三尺
餘以進其日帝在興慶宮大同殿親自迎謁
果符興慶之言置於内殿供養仍令所司寫
眞容分送天下諸道宫觀遂大赦天下五載
帝夢見混元言我有靈應㝷當自至遂於太
白山獲靈符玉冊及迎到京置于靈符殿親

自供飬仍封太白山神爲靈應公改獲符洞
爲嘉祥洞於山下置眞符縣乃令諸道置眞
符觀仍編入史其年十二月帝幸華清宫其
月四日日未出時忽見驪山頂雲物積異須
臾雲散見混元聖祖現於朝元閣上帝與内
人瞻謁良久乃隱詔改會昌縣爲昭應縣其
新豐縣𨽻入昭應又封會昌山爲昭應山封
山神爲玄徳公改朝元閣爲降聖閣内岀圖
本頒示天下宣付史官八載帝獲二十七仙
玉像於寜州羅川縣勑令迎像入京一如天

寳初迎靈寳符儀注故事帝親自製讃㝷改
羅川縣爲眞寜縣於所獲處造通聖觀帝製
碑文立之于今並在其年六月大同殿産玉
芝一莖又造金仙玉芝二觀復度公主二人
爲道士又太白山人李渾上言見混元言金
星洞内有玉版石記聖皇福壽之符勑御史
中丞王鉷入遊谷行四百餘里求而得之勑
以殊祥頒示中外乃於其地造靈符觀閏六
月丙寅帝謁太清宫加五聖尊號作仲尼四
子像侍立於混元之前又勑十道大郡置玉

芝觀大赦天下九載太白山人王玄翼上言
混元大帝降現言寳仙洞中有妙寳眞符謂
帝取之勑刑部尚書張均工部尚書王倕往
取獲之乃造其靈觀十三載正月帝謁太清
宫又上混元尊號爲大聖祖髙上大道金闕
混元天皇大帝五聖各加謚號帝加開元天
地大寳聖文神武證道孝德皇帝大赦天下
十五載帝幸蜀混元現於漢中郡三泉縣黑
水之側帝親禮謁遂命刻石像眞容於所現
之處又於利州益昌縣山嶺上見混元騎白

衞而過示收禄山之兆詔封其山爲白衞嶺
於所現之處置自然觀又於嵩山置興唐觀
成都置福唐觀肅宗至徳二載三月十八日
混元現於通化郡雲龍巖初因郡人爲國祈
福建大齋會十八日忽煙霧異香氤氲不散
至辰時漸漸開霽神光照天因見混元眞像
立於山前自地接天通身白衣左手垂下右
手執五明之扇儀相炳然衆盡瞻禮其山雖
髙亦不及肘良久乃隱遂具上奏内出圖本
太上皇製讃幷序文繁不録具編史冊仍示

天下乾元二年帝夜夢二青童導從至一宫
闕謁見混元混元衣雲霞之衣冠九鳳之冠
坐方席垂寳蓋凭玉几執白拂左右侍衞眞
人玉女神仙童子五天力士羅列極衆帝著
絳衣秉圭立侍於混元之後遊涉山海經歷
甚逺帝一一潜記又見混元鬚髮皆黑及明
宣下兩街訪諸瑞像於務本坊光天觀聖祖
院果獲黑髭老君之像圖寫以進帝見大恱
一如夢中所覩乃出帝眞容令侍立於混元
之後仍頒示於天下普令供養代宗初於楚

州安冝縣獲八寳因改安冝縣爲寳應縣勑
於所獲處造寳應觀遂改元爲寳應元年大
赦天下徳宗貞元十年混元潜使金母累降
於果州金泉山授鍊炁之術付女眞謝自然
修習功成以其年十月十六日白日上昇後
三月乃歸謂刺史李堅曰天上有玉堂最髙
老君居焉壁上皆題神仙之名時注脚下云
在人間或爲帝王或爲宰輔神仙入謁老君
皆四拜焉自然言訖遂却昇天敬宗寳曆二
年正月帝有事于南郊朝獻太清宫御駕將

至長安縣主簿鄭翦忽見老君衣白衣容狀
異常謂翦曰當此路有井可速實之不然禍
在不測翦驚惶顧其地已微䧟遂併力實之
因失老君所在駕至具以上聞百官稱賀詔
兵部侍郎韋處厚爲碑起居郎栁公權書立
于實井之側乃編付史官其年十二月十八
日栁公權書碑之際忽有勁風颯然而起旋
飊不已乃見混元著紫衣金冠金履立於白
蓮花之上右手執五明扇左手垂下空中光
明如金色公權與鐫碑人瞻覩良久因以物

畫地記形像及畫畢混元忽以扇指空中流
光四散乃騰空而去衆皆側身仰視漸逺漸
小没於雲中遂以事上聞詔編事跡入碑之
中又勑於兩京造延唐觀文宗開成二年五
月中書舍人髙元裕爲閬州刺史於州北八
九里嘉陵江上小山之前忽見崖壁間光彩
有異近而觀之石上自然石文成老君眞像
眉髮衣章巾履服飾無不周備傍有一人寛
衣大袖持鑪薦香後一人童子雙髻髙束謹
若聽命皆非人力圖繪鐫刻所及元裕毎有

祈禱即紫炁上浮又有靈泉自湧士民請福
無不立効遂刻石建宇用旌其瑞乃畫圖呈
進乞編入史詔從之武宗會昌元年勑以二
月十五日大聖祖降誕之日爲降聖節仍令
兩京及天下諸州府設齋行道作樂賜大酺
三日軍期急速亦不在此限永爲常式懿宗
咸通十年九月十日徐州逆㓂龐勛領從黨
三千餘人來亳州太清宫其日宫北百姓三
百餘人見老君自宫中乗空而南須臾黑霧
遍南川中群賊迷路自相殺戮龐勛溺水而

死群兇自此殄滅汴州節度使太清宫使李
蔚具事上聞詔曰我國家系承混元教遵清
淨苦縣舊里聖相故郷宫宇具嚴廟貌斯設
昨者餘妖奔突縱火將欲焚焼隂霧覆閉於
晴空狂㓂顛迷於道路散𨓜原野遂至誅夷
緬惟玄功申兹靈貺内出青詞又委李蔚䖍
申告謝布示中外仍付史官十三年三月台
州剌史姚鵠奏於天台山修老君殿於其地
穿獲得石函冊文以進乞付史舘頒示四方
詔從之廣明二年三月河中節度使王重榮

奏據晉州申龍角山慶唐觀老君殿側栢樹
上瑞葛枯死重生先是武徳中混元應現後
於二樹間立殿宇逾年之後栢樹上忽自生
葛蔓長十餘丈榮茂於常其後齊王奪嫡此
蔓枯死旬月之後自其末青翠再生齊王遂
敗至中宗復位安史叛逆朱泚謀亂皆忽枯
落久而復生廣明元年黃巢犯闕其年秋葛
蔓枯死二年春枝葉重茂又於傍樹上别生
一枝旬日之中長五十餘尺相對繁茂有異
於常奏詔褒美編付史官其後祥異皆有詔

勑蓋美乎葛藟慶其孫謀瓜瓞昭其遠祚混
元流貺奕葉無窮者也皇帝駐蹕西蜀中和
二年八月九日進到帝令宣示内外三年三
月十一日亳州刺史潘稠差道士馬含章孫
棲梧等奏太清宫自乾寜四年已後累有逆
㓂侵犯眞源少或逾千多或至萬皆窺伺是
宫欲爲焚劫或來攻城邑或旁犯縣城老君
皆宻垂神化忽起濃雲或驅以隂風或擊以
雷雹率皆顚沛㝷至敗亡靈貺益彰神功罔
測㝷詔昇眞源縣爲畿縣仍內出青詞修崇

告謝帝即稽首東拜八月十二日勑亳州太
清宫是混元降聖之里名髙道祖福廕皇基
九宫之瑞井涵空一鹿之仙蹤在樹累代之
禎祥可紀近年之感應尤彰所冝嚴盛於福
庭安可荒涼於靜宇潘稠能施善政久染眞
風廣出俸錢備修宮觀垣墉梀桶無不精新
像設丹青彌加煥麗觀圖考事深可慰嘉其
住宫威儀道士呉重玄可賜紫仍號凝玄先
生道士馬含章孫棲梧並賜紫潘稠加金紫
光禄大夫檢校工部尚書餘並如故其年八

月一十九日夜詔帝房宗室李特立與道士
李无爲於成都府青羊肆玄中觀混元降生
舊地設醮祈眞忽見虹光如彈丸許漸漸明
大出於殿基東南竹林中跳躑入西南梅樹
下没於没處穿地三尺已來得寳塼一口長
一尺一寸五分闊七寸四分一邊厚一寸三
分並有花文一邊厚一寸八分重一十二斤
有古篆六字各方二寸深三分䥴刻瑩潔迨
非人工文曰太上平中和災九月一日西川
節度使侍中陳敬瑄奏曰皇帝陛下稽古順

天膺圖撫運凝懷至道屬想大同是用省方
以明罪己深仁旁達於下土至徳昇聞於上
玄符讖允臻禎祥間出降太上匡持之命清
中和㓂孽之災廼示明文爰形古篆足表妖
氛即殄聖祚无疆克知收復之期便是清寜
之日至十二日帝令宣示百官中書侍郎平
章事韋昭度戸部侍郎平章事蕭遘門下侍
郎平章事鄭畋御史中丞張瀆宗正卿嗣曹
王龜年表賀曰伏以萑蒲嘯聚車駕省方天
災流行國家代有陛下降成湯罪己之詔徴

王者有征之師顧彼兇妖即當殄滅清平旣
彰於嘉兆幽賛爰覩其祕文赤雀銜書貺豈
同於太上玄龜負卦慶難比於平災況因宗
室齋醮之辰仍有祥光跳躑之瑞其爲感現
可謂丁寧樞宻使李順融十渾十二衛都指
揮使田令孜表賀曰今者又有維城來於仙
觀至誠鑱發嘉兆俄呈現此時在地之赤光
是昔日度關之紫氣及穿積土果獲古文驗
逸勢於龍蛇即知平於梟獍於沖邃理頗甚
昭開旣太上今與平災知中和永昌厥祚所

現全因聖祖掘得又自皇枝捧此靈蹝可明
天意且混元聖祖每逢多難皆有殊祥唯彼
明徴備書正史昔於丹鳯門上告田同秀與
天寳復國之期今又青羊肆中示李特立以
陛下還宫之慶莫不天下幸甚乞付史舘帝
並俞之十五日李特立授太子校書李无爲
賜紫仍各賜縑帛三百匹二十一日又詔曰
太上玄元大帝與弟子文始先生講眞經於
樓觀之臺約後會於青羊之肆便乗雲駕俱
入流沙仙記傳聞地圖標載自周昭至于此

日曆数約二千餘年景象寂廖基蹤牢落今
因廵幸靈貺昭彰殊光跳躍於庭前靈篆申
明於樹下塼含古色字驗休禎中和之災害
欲平厚地之禎符乃現足表玄穹降祐聖祖
垂祥將殲大盜之兵戈永耀中興之事業須
傳簡册兼示寰區已付史官備令編録仍模
勒文字告示諸道及軍前其觀可改號爲青
羊宫仍置殿堂屋宇側近屬觀田地約有兩
頃近來散屬黎甿多植葱蒜清虚之地難使
薰蒸已賜錢二百貫便令收贖仍給公驗永

歸靖廬宗子特立已除官道士李无爲已賜
紫所冝昇奨用荷慶靈敬瑄位冠公台風行
郡國効節於延洪之代修心於道徳之郷遂
令境内消兵地中呈寳其爲休美倍可嘉稱
至十月七日勑髙品郭遵泰監建青羊宫土
木之工並用内庫宣賜自獲靈瑞之後至是
月癸丑近蜀郡㓂相次擒戮旬月之内遂致
清平駕幸青羊宮頒賜有差李特立賜緋授
龍州録事參軍又下詔曰太上垂祥青羊應
現禮冝崇飾用答殊休諸道州府紫極宫冝

委長吏如法修飾仍選有科儀道士祭醮是
月乙卯奏收復京城有以見大道垂休聖祖
昭祐洪圖延永唐祚無疆者也又勑翰林學
士承旨尚書兵部侍郎知制誥樂朋龜撰碑
立之伏乞頒示天下以表皇家承神仙之苗
裔感太上之靈貺實萬代之無窮也臣今檢
會從國初已來所造官觀約一千九百餘所
度道士計一萬五千餘人其親王貴主及公
卿士庶或捨宅捨莊爲觀並不在其數則帝
王之盛業自古至于我朝莫得而述也中和

四年十二月十五日上都太清宮文章應制
弘教大師賜紫道士(臣)杜光庭上進謹記

歷代崇道記






