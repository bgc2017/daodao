








太上靈寳上元天官消愆滅罪懴上(中下同卷)
爾時太上道君於開光太初之先集諸天神
仙大聖衆十極真人飛天神王同詣長桑林
下暘谷之壇旋遶行道三帀同心作禮上白
元始天尊(臣)伏見凡人不敬天地穢觸三光
出入北斗之前造種種惡業欺天負地縱横
兇愚或貪愛悋惜不肯布施誹謗聖賢致遣
注名黒薄善惡童子四直功曹使者日夜上
奏上元天官洞靈元陽之府遂使經年累月
轗軻競生凶喪破敗錢榖耗散非横連緜官

司牢獄繫閉不息畜養不旺田蠶不遂運意
乖錯所作不成(臣)等仰賴宿因今身獲慶值
於此日得覩無上元始天尊解釋愚懷願垂
哀愍如蒙㫖諭斯乃朽骸重生仰受恩育難
酬鞠養於是元始天尊告太上道君曰子今
所說凶殃之理實可哀憫欲甦迷愚咸居福
岸汝當復坐諦聽訣言天尊曰人生富貴衣
食官職奴㒒牛馬田蠶孳養皆是前世供養
三尊歸命上元一百二十天尊而獲此報如
造惡不善之人出生世間便遣貧窮衣食闕

乏雖是人身形不具足或聾盲喑啞攣跛癡
愚或遭蛇虎所害或被天雷霹靂或野火焚
燒瘟災瘴癘兵傷獄死所作不成所求難遂
與諸眷屬不相和睦累𡻕迍邅連緜不泰求
安无路蓋爲前世造作惡業故令受此苦厄
以報宿殃若欲開度可尋髙上道士明了經
文如靈寳自然典式或一日二日三日并一
夜行香陞壇關奏六時行道轉禮上元一百
二十天尊名號懴悔罪愆免諸苦惱
人各恭敬

至心朝禮上元九炁天尊
至心朝禮嚴淨法力天尊
至心朝禮應變威德天尊
至心朝禮無畏梵行天尊
至心朝禮大智慧海天尊
至心朝禮无量法藏天尊
至心朝禮大悲萬善天尊
至心朝禮玄微自在天尊
至心朝禮無邊明覺天尊
至心朝禮慈和妙寳天尊

至心朝禮端嚴威力天尊
至心朝禮光明上照天尊
至心朝禮法橋大度天尊
至心朝禮開顯妙門天尊
至心朝禮弘通保命天尊
至心朝禮護䰟慈救天尊
至心朝禮因縁濟度天尊
至心朝禮流光法喜天尊
至心朝禮玉真慈愛天尊
至心朝禮威聖化凡天尊

至心朝禮常安定慧天尊
至心朝禮洞靈慈念天尊
至心朝禮信慧匠成天尊
至心朝禮増益聖志天尊
至心朝禮功德嚴淨天尊
至心朝禮寳光慈救天尊
至心朝禮混成長樂天尊
至心朝禮普光淨愛天尊
至心朝禮乗光善寂天尊
至心朝禮相光自在天尊

至心朝禮金真度命天尊
至心朝禮金定玄通天尊
至心朝禮垂慈普濟天尊
至心朝禮洞暢髙玄天尊
至心朝禮長生萬善天尊
至心朝禮至靈淨妙天尊
至心朝禮眞遊髙上天尊
至心朝禮法流逺洽天尊
至心朝禮髙德寳藏天尊
至心朝禮凝常轉念天尊

至心朝禮玄德定願天尊
至心朝禮總真應見天尊
至心朝禮妙成圓行天尊
至心朝禮龍德威嚴天尊
至心朝禮髙玄太素天尊
至心朝禮妙色金華天尊
至心朝禮靈真大帝天尊
至心朝禮金姿妙相天尊
至心朝禮開明㫖要天尊
至心朝禮無上最勝天尊

至心朝禮長存駕景天尊
至心朝禮元靈妙本天尊
至心朝禮運度四生天尊
至心朝禮元流妙化天尊
至心朝禮應世法王天尊
至心朝禮仙遊淨妙天尊
至心朝禮無極玄微天尊
至心朝禮聖智飛玄天尊
至心朝禮超登寳海天尊
至心朝禮流光普壽天尊

爾時上元天官上元真人諸飛仙衆三十二
天大羅天上無極世界一切衆生道俗男女
莫不傾心歸仰稱揚讃歎六十天尊名號是
時生死報對一切消滅
太上道君及諸衆聖聞此演說不勝欣喜普
勸諸衆生皈依投懴悔
即日歸身歸神歸命
太上無極大道上元六十天尊無極聖衆懴
悔受性以來至于今日觸犯上元天仙日月
星辰二十八宿南辰北斗出入衝突之罪或

有所犯殺他畜生資啖之罪不肯布施惟思
貪惜慳悋財寳之罪啖食衆生血肉以自滋
潤身口之罪飛鷹走犬放火燒殺山林百蟲
鳥獸之罪見人疾病困苦不生救濟醫療之
罪攔截要路不通往來之罪不敬三寳背師
敗道之罪訾毀風雷雨澤之罪常行惡心惟
擬損人性命圖他財寳之罪盗人妻子奴婢
之罪盜人尊像鍾磬旛花法席道具經典之
罪如是六根三業諸惡罪愆無量無邊不可
勝計今生前世所有一切罪過今日至心發

露懴悔願乞蕩除伏願上元飛天神王十直
真人天帝使者録其罪目攺作齋功將奏天
曹當令某過去見存免受大災得離苦源受
諸快樂及諸仙衆常賜護持
人各恭敬
至心朝禮上清玉真天尊
至心朝禮太皇黄曽天尊
至心朝禮太明玉完天尊
至心朝禮清明何童天尊
至心朝禮玄胎平育天尊

至心朝禮玄明文舉天尊
至心朝禮七曜摩夷天尊
至心朝禮虚無越行天尊
至心朝禮太極濛翳天尊
至心朝禮赤明和陽天尊
至心朝禮玄明恭華天尊
至心朝禮耀明宗飄天尊
至心朝禮竺落黄笳天尊
至心朝禮虚明堂曜天尊
至心朝禮觀明端靖天尊

至心朝禮玄明恭慶天尊
至心朝禮太煥極瑶天尊
至心朝禮元載孔昇天尊
至心朝禮太安皇崖天尊
至心朝禮顯定極風天尊
至心朝禮始黄孝芒天尊
至心朝禮翁重浮容天尊
至心朝禮無思江由天尊
至心朝禮上揲阮樂天尊
至心朝禮無極曇誓天尊

至心朝禮皓庭霄度天尊
至心朝禮淵通元洞天尊
至心朝禮太文翰寵天尊
至心朝禮太素秀樂天尊
至心朝禮太虚無上天尊
至心朝禮太釋玉隆天尊
至心朝禮龍變梵度天尊
至心朝禮太極平育天尊
至心朝禮華林主筭天尊
至心朝禮西靈記名天尊

至心朝禮丹闕上生天尊
至心朝禮朔方落死天尊
至心朝禮臨正大魁天尊
至心朝禮青天護魂天尊
至心朝禮白天侍魄天尊
至心朝禮赤天養炁天尊
至心朝禮黒天通血天尊
至心朝禮黄天中主天尊
至心朝禮保制劫運天尊
至心朝禮使天長存天尊

至心朝禮元始安鎮天尊
至心朝禮八威龍文天尊
至心朝禮玄中太皇天尊
至心朝禮上帝髙真天尊
至心朝禮傾光回駕天尊
至心朝禮監真度生天尊
至心朝禮度人不死天尊
至心朝禮南昌上宫天尊
至心朝禮碧落宫殿天尊
至心朝禮疾除罪簿天尊

至心朝禮隨縁應化天尊
至心朝禮受錬更生天尊
至心朝禮普度無窮天尊
至心朝禮時刻昇遷天尊
至心朝禮上元證果天尊
至心朝禮飛天遊弈飛仙聖衆
爾時元始天尊重告道君曰吾自從無始以
來應感十方安鎮國土教道衆生開度一切
若是名山洞府道士女冠修奉禮拜上元天
尊名號度脫九玄七祖上生天堂身得成眞

安間自在若國王帝主州縣牧宰官僚人民
長者居士有諸災難疾病纏綿當於宫觀靈
壇家宅建置道場然燈燒香精心脩齋皈命
上元應感天尊無極聖衆所有河沙塵數罪
障應時消滅一切疾病隨念解除安鎭國祚
保天長存天下太平萬物甦息人民歡泰災
害不干魂神超度道炁㝠扶如是瞻敬之者
不問郷村男女官職人民但於每年之内三
元八㑹四時八節五臘十直之日燒香然燈
修齋行道言功謝過當獲洪恩若要然燈之

法春則然九燈亦可九十燈亦可九百燈夏
則然三燈亦可三十燈亦可三百燈秋則然
七燈亦可七十燈亦可七百燈冬則然五燈
亦可五十燈亦可五百燈如是依科四時運
炁悉達天曹各得福慶或在名山靈壇宅舍
州縣郷坊江河水上如是之處以一日三日
七日建七七四十九夜然燈修齋禮誦聖號
所在人民廣作道場懴悔罪愆俱蒙赦宥悉
遂消除功德無量不可思議於是
天尊及諸仙衆說是經巳作禮而退敬奉

教㫖志心稽首禮
無上虚皇正眞三寳


太上靈寳上元天官消愆滅罪懴上
















