








二篇同卷珠九
元陽子金液集
還丹金液歌註


元陽子金液集
真隂真陽是真道只在眼前何遠討凡流歲
歳燒還丹或見靑黄自云好
真隂者聖人只説北方壬癸水是五行之
首隂君曰北方正氣為河卓東方甲乙生

金砂說此一物者爲五行之首訣曰北方
有水水中有金金始隄防水中有金呼名
爲庚辛之金其卦屬坎宮也真陽者南方
熒惑星是也生自甲乙寄位丙丁燧人能
發其光變化生爲熟名爲太陽之精卦屬
離宮内有砂汞時人不可知之世人不達
其理遂將雜物及朱砂水銀修之爲至藥
忽見靑黃之色自言其藥好矣
志士應須承怯則莫損心神須見道但知求
得真黄芽人得食之壽無老

注曰志士須知䂓則而行䂓則者即是天
地之機也運動法象火候進退皆似連珠
合璧忽聚或散徃來出入貫串内外相應
更無差失測候及時即成王藥古訣云失
在抽添得在受炁得王成寳號爲真黄芽
者且不以凡物製造得成此物是天地之
精㣲妙之氣結成凡人極難會所以云莫
損心神須見道
黄芽不與世鉛同徒以勞神不見功虚失光
隂生白首何處悠悠訪赤松

黄芽者不是世間黑鉛黄丹燒成黃芽出
自太陽之内從虛無而生歸在中宮黃帝
之位道徳經云狀若眀䆫塵故非世人家
所有之物淮南子赤松子知之赤松子者
即是淮南王也訣云准南王鍊秋石呼黃
帝美金花更無別道志士不知此真訣徙
自一生白首所以受之歸身師師者是口
訣也
神水華池世所稀流傳不許俗人知還將世
上凡鉛汞相似令教人不疑

神水華池者岀自太陽之内為火之精仙
人採用號爲神水華池其精凝白似馬牙
硝未伏火者若經鍊之後呼爲金液華池
名爲真鉛亦名白虎若修之後即汞無黑
色若要住火感應只在咫尺間此在口訣
難以書傳仙人將黑鉛和水銀採神符白
雪相似令教人不疑如用黑鉛水銀皆不
是真法縱遇至人终日相隨與至道不相
契终不傳付此術注訣只要世人悟會自
是人之根性與至道不相契會聖人终不

欲令其絶於後代所以三百二百年方傳
一人夫學道之人切須廣修隂德見於道
師敬如父母首尾相似不辭辛勤得此方
可傳授參同契云虚有好道之名珠無鍊
丹之志未有小失便起大怨如此之人去
道逺矣
青龍逐虎虎隨龍赤禽交會聲嗈嗈調氣運
火逐離宮丹砂入腹身自沖
青龍者是木也位在東方甲乙之宮卦主
震内含離氣爲太陽之精赤禽之志其

性猛急聖人呼爲汞白虎者是西方金神
位在庚辛之上卦在兌此金無形質生北
方壬癸水中煆鍊之後則永無黑色名爲
白虎亦名金液此物能尅東方甲乙之木
當兩情相尅之時自有聲爆動驚人星曜
流暉當此之時即便交會自然相合體似
瑠璃未交會其色凝白食木精之後色乃
方變爲甲乙之色青龍也調氣運火逐離
宮起自復卦一陽爻生相次運行周而復
姑連珠合璧或聚或散徃来貫串出入無

定若運行度差錯即退而不要無論年月
終不成也參同契云三日月出庚狀象釣
八日上弦平如繩十五日乾體就十六日
相次缺至二十三日為之下弦到二十七
日沒也故云滅沒也此數合在口訣太陽
初出東都桃山上應中國酉時雞盡鳴唯
有戌亥子三時是絕聲之處世人只聽凡
聲未辨三時之説但解明雞法霄漢亦相
侔矣月初出之時前後各餘三日只明二
十四日學道之人不知此要徒用一生至

功内迷者不可知矣
五行深妙義難知龍虎隱藏在坎離還丹之
術數過百最妙須得金華池
五行者是金木水火土龍藏者藏在坎離
宮離卦二陽一隂内虚受其龍也龍者火
也火者汞也名爲姹女若見白虎即便受
胎十月滿足自然相生白金生水中坎卦
二隂一陽爻金在水中不現其形唯有一
法採而取之名為真鉛即是水火二性爲
之隂陽更無雜物隂符經云金丹之術數

過百要在神水華池訣離龍爍動迸金星
杳杳含光藴至精潜應四時生萬物運窮
三載保延齡消鎔碧水飛雲渌火爍金花
混氣清鍊岀華池逢虎後節符進退變黃
輕如斯之訣甚至露矣
丹砂其位元非赤四季排來在南宅流珠本
性無定居若識其原似秋石
丹砂者本只説白金一味元非赤色配位
在南方流珠者即是流汞也其性猛急須
以秋石製之方可得住秋石味能苦辛酸

甜醎五味氣足能具五色古歌曰一物有
五彩永作仙人禄
日魂月華二氣真含胎育子自堪神變轉欲
终君自見分明化作眀䆫塵
日魂者是太陽之精生在木有火火化而
成土土是火之子故云五行火火化爲土
爲之至藥聖人獨知之月華者即是白金
名號為玉兔生在水中訣曰月華屬坎自
虚行水沃之時得至精精氣遂龍成變化
感通兀質應時靈霜飛皎潔凝如雪素體

凝新體夜星若鍊真隂逢虎後木龍和會
契同情此說一味白金爲鼎氣上下兩弦
八日上弦金半斤于丁上十五日乾體就
三五圎暉二十三日下弦数三五水丰斤
有一十六兩一兩有二十四銖計三百八
十四銖爻應三百八十四爻爲六十四卦
一鍊應一爻一年有三百六十日内有二
十四氣應天之大數謂之天符其鼎應上
下兩弦爲之乾坤能生萬物隂符云爰有
竒器採氣為之鼎始生萬象金碧云神室

者丹之樞紐非世間五金其丹如成狀若
明䆫塵服之貫入三丹田中是也所以云
黃帝得之先固三宮後理萬國自古聖人
皆服此藥得道長生更無别藥志士從而
行之
鉛汞一門不可依金丹祕訣聖無知莫將世
上凡鉛汞論年運火競相持
鉛者北方之水五行之初其數一其色黑
訣云北方黑帝精一身無定形若逢三户
物姹女當時驚此物名真汞鉛者生在水

中與離氣潜通訣云金不露形汞不呈才
聖人訣法象彩玄㝠之氣成其妙質爲住
世之藥聖無知者秋石是也亦名白金能
流能滑故非凡物不是世間凡物製造志
士如修至藥不用朱砂水銀最爲精妙者
也本只說白金一味留住玄㝠之氣白金
與汞是聖人真訣矣
天生二物應虚無爲妻爲子復爲夫三五之
門唯日月能分卯酉座爲初
天生二物者即是隂陽二氣聖人以怯象

運動火候故名為採火者之異名微妙之
氣結實成其王藥即是日月之精日爲夫
月爲妻藥為子子是日月之精人食此精
與日月齊年三五者是土木之數三者木
也五者土也木中有火火化爲土謂之至
藥服在中宮能分卯酉卯者東方甲乙位
在丙丁酉者西方庭辛金在水中煆鍊之
後其色凝白又能食木精所以得金尅木
座爲初者起自復卦陽爻初生行度至離
宮没在坎宫太陽初出在扶桑上行兊宫

沒於西上陽爻漸衰隂爻正王謂之滅没
此數者難申説自古學道之人無一知者
要在口訣難以書傳謂之天符大殺之神
含養天然禀至神沖和之氣結成身富貴只
縁懷五彩心知鉛汞共成親
至神之藥是沖和之氣將金養汞以有合
無一有一無謂之道有者虎也無者龍也
陶真人云鍊空者至於鍊砂鍊砂者合於
至道古訣云一物有五彩永作仙人禄只
是說此一味白金修鍊之時而有五色光

明照目煆鍊得成即見其寶陶真人修寳
鍊寶見寶別寳賢人得道謂之真人也
乾坤不許相爲避志士元知在天地十月養
成子母分賢者何曾更運氣
乾坤上下釡也上盖象天金有半斤下坐
象地金數三五銖有三百八十四鷹一斤
爲之乾坤天否地閉水火自生神精現焉
不得亂失十月滿足自然成形質者何曽
更運其氣藥成體就却入大庚合内周遊
赤鳥經營三載其道畢矣人得食者壽同

天地
玄黄㝠寞不可辯鉛汞之門義難顯世人不
暁定其原細視至行自然見
玄黄者藥之本體名字極多學道者不可
辯真假鉛汞之門不可說其原來處學道
人切在深會隂陽細視五行自然相見志
士相傳父子難遇縱此得其人難體其事
不可以意求之縱有學道只是好燒金鍊
銀終不求住世長生之道或云终無知此
道如此用意去真逺矣

嬰兒漠漠不可悟徒以勞神虚見苦但知會
得聖人言即是分明上天路
愚迷之意不可操持遂用他物修營至道
無論年月终無成者自勞其神至於白首
如會至人之言准其繩墨修鍊得成上天
何難
三四同居共一室一二夫妻爲偶匹要假良
媒方得親遂使交遊情意宻
三者木神也四者金神也二物爲夫婦之
道汞入金中同居一室須要良媒良媒者

即南方丙丁火神也不知此要虚受辛苦
浮沉恍惚性難辨悮取迷徒年月逺欲知靈
藥何日成陽數终須歸九轉
金沉石浮世人不知解迷徒之人更難親
鍊變至九轉極陽之數紅紫射人號為大
運之丹豈非容易天機張而不死矣
隂陽㝠寞不可知靑龍白虎自相持年终變
轉自相噉白虎制龍龍漸希
隂陽之道難究其原若信百方终無所成
成龍虎兩相飮食白虎制龍兩相交持其

汞欲飛被水相拘留汞去不得即成至寳
也
乾天爲父坤老母南方朱雀北玄武年終歳
久俱成土時人何處尋龍虎
乾者爲天為父坤者爲地為母此意白金
爲鼎器也南朱雀火神也名爲鉛修鍊功
畢俱成於土即是龍虎呼吸之理也
三人義合同爲宗常飮日月照其中已過三
花金再液九轉須終歳月功
三人者即是水火金三物也其宗祖日者

太陽之精月者玉兔之精徃來照曜其中
留精於鼎内化歸坤室三花者火之異名
遇金液不可捨也兩相交會歳月將滿其
丹必成也
靑龍本質在東宮配合乾坤震位中白虎自
兹相見後流珠那肯不相從
靑龍者東方甲乙位居震宮其數三其色
靑王春之三月汞陽氣能布枝條芳榮天
氣下降地氣上騰即木宫中有其父號爲
靑龍白虎者七殺之神能尅木木龍欲走

被金制之不能去也木龍者即是真汞火
氣纔動漸被收之還被歸本宮故云還丹
也金木相返之義
龍虎修來五轉強爐中漸覺菊花香如今修
鍊正當節莫恨悠悠歳月長
夫修大丹志意巖谷休粮停厨書夜精心
專思漏刻抽減無差不辭得失希望丹成
臨爐瑞應香氣如菊花也
欲識丹砂是木精移来西位與金并凡人何
處㝷蹤跡恍惚中間在杳㝠

丹砂本是木之精精是離炁故名汞恍恍
惚惚其中有物杳杳㝠冥其中有精此義
深逺難究其根也
悟者猶如返岐蹤迷途不易尋路苦三人運
合同一原本性何曾離宗祖
悟者非難迷途不易三人即水火金三物
事同一原唯聖人獨知之矣
一人本有一人無金公爲婦木爲夫玄寘深
奥不可度志士何曾肯語圖
一人有者即是金公也一人無者即是青

龍也其義深逺之事學者不可語圖夫學
此事者切須勤苦志忘飢罷寢不辭辛勤
審察師㫖縱過至人絳日話論自己根性
不契至道如何得成志士未得至道之時
亦甚茫然及至得了覓人慱付猶萬萬中
不遇一人學得之者不可閉其大道矣後
來學者心自嗊嗃我慢只求乾銀濟世之
寳絳不求濟命之藥如此之人實可痛乎
虛棄一世或云終無此道蓋爲正氣不真
邪氣叅雜則與道爲隔也此訣三十首句

句華秀字字顯理偶以愚情注解其文重
疊事同一原令人不用水銀朱砂及五金
有質之物修營至道至藥根本不是世間
凡物後來學者切冝細詳其事不出象中
忝為忠臣孝子不解尋真實爲苦哉
玄天汪汪配地黄男精和合並同房白液爐
中隨月化時人服者瑩心涼
天地玄黄是隂陽二氣男精汞也白液者
金也合歸一處爲之黄白象雞形入鼎燒
之然後變色成丹人得食者能殺三尸去

九蟲令人無所染謂之真人也
金木相傷誰定原五行相返自相連世上共
藏隂火白誰能識得黃芽鉛
金能尅木木中藏火火能消金五行相返
又能相成從子到午是相生自午至戍是
相尅如斯相連相返之事合在口訣所傳
世間鉛汞不相依志士元知在坎離賢者共
藏人不見淮南修祕在華池
世間凡鉛汞且藏府無類服者隨滓而下
终不入丹田中華池者即神水也訣内華

池是白金不載方書訣在心沐浴須傳外
炁法陽數還令反作隂金體水銀也非作
水銀形鍊藥須通訣無師莫謾施不傳神
水法由來歳歳飛
九轉丹成歳欲終開爐忽見藥花紅水火變
来俱作土時人何處覓金公
陽數日滿開爐鼎狀如朝霞其色紅赤黄
歸在中宫水火二物俱化成土也
鉛汞相傳世所希丹砂玉質雪爲衣朦朧只
在君家舍日日君看君不知

砂汞非赤色古人只說白丹砂亦爲名白
馬牙砂只是西方金是真也
還丹入口身自輕能銷久病去祅精貪爱自
兹無所染能改愚人世與情
至丹入口三尸並死令人無所染謂之真
人也
誰悟靈丹出世塵三花合會與龍親君看前
後鍊丹者誤煞千人與萬人
三花者火也如能運合靑龍自生五行顛
倒術龍從火裏岀五行不順行虎向水中

生將銀投水將水投銀是水是銀



元陽子金液集(終)





