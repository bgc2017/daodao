








太上老君說上七滅罪集福妙經
爾時
太上老君昔龍漢末劫在須彌山絶頂峰上
與天仙地仙飛仙神仙十方來衆集於頂上
宣說道法以善眼觀瞻南閻无極衆生家家
盡有瘟氣官府口舌破財失職人口死亡之
患尋時召北斗七真訊問天下萬姓盡遭其
事是時北斗七真乃整衣冠端簡向前瞻禮
三拜上奏
老君曰納臣之言萬民不信三寶背正信邪

十惡五逆不解回心向善逐月上七亦無燒
奏懴洗身心保安骨肉是時斗口使者每到
上七抄劄善惡上奏天曹滅尅禄壽致令有
此禍害上奏
老君善哉善哉北斗七真善能奏對利益之
事衆生不知不覺豈懼灾危北斗七真可先
爲十大滅罪消灾興福助善天尊若善男子
善女人聞此上七妙經供養燒香對聖念誦
者能消開眼合口生身所造罪障業障即隨
聖號消滅一切所作之罪是時

老君即說名曰
貪狼天尊願我宅舍得安寧
巨門天尊願我父母保長生
禄存天尊願我榮業得稱情
文曲天尊願我闔門盡康健
廉貞天尊願我子孫保榮盛
武曲天尊願我衆惡永消滅
破軍天尊願我六畜保興生
輔弼天尊願我疾病得痊瘥
三合天尊願我財物不虛耗

華蓋天尊願我横事永不起
道言凡俗無知上七真聖每月降在人間可
以消灾懴罪請福延生隨力章醮福德增崇
其有上七善男善女不信香火此爲輕生迷
本不愧人身天司奪禄減筭如此之人身謝
之後漂諸六趣生禽獸中永失人身上七之
日善男子善女人能修燒香進奏善達天曹
世世身富聰眀人中殊勝其有男子女人生
身果薄貧窮縱知上七無力修奉可以酌水
獻華望北斗稽首禮拜念北斗十大天尊及

本命真君名號者皆得延生注福繫係人身
灾厄蠲消獲福無量福壽增延保安家眷以
今轉經功德先用裝嚴上界諸天十方大聖
國王帝主師尊父母下爲今時轉經弟子一
家大小各乞平安次及法界衆生俱離苦源
齊登道果而作誦日
於是七元君大聖善通靈
濟度諸厄難接出苦衆生
若有咨告者持誦保安寧
盡憑生百福皆由奉此經

道言說經將畢龍鶴天仙來迎
老君還於玉京是時
老君重告北斗七真日可以宣揚正教濟度
衆生福利無邊同霑上善若善男子善女人
一生恭敬轉念此經信受三十年者天曹有
字地府除名禄盡壽終不居幽界一逕昇天
十王案上永絶姓名是時
北斗七星成道真人再拜
老君流傳在世廣行傳度勿云非人誠慎之
焉



太上老君說上七滅罪集福妙經


















