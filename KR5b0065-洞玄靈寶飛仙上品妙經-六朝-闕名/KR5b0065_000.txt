








四經同卷服七
　洞玄靈寳飛仙上品妙經
　太上靈寳天尊說延壽妙經
　太上七星神呪經
　太上虚皇保生神呪經
洞玄靈寳飛仙上品妙經
道言飛仙經者岀於太原之山玄妙宫中眞
人空虚法師與十方太上五嶽仙人九天玉
女七十萬人之衆來在玄都玉京紫玉臺之
上說三昩無量神呪大經化於天下當爾之

時諸天仙衆三十二萬人來稽首請問
天尊曰我等弟子愚心六極不解開閉昔蒙
先師垂眷賜授黄赤紫符三洞眞秘行道救
人不自中替今世淺薄浮逸人多不信道法
三洞之化其愚人皆信邪倒見當入九幽長
夜之府無有出期愚人不信無復奈何大劫
運至天地將壞不久水來蕩除九億萬衆人
民崩散與泥同流如水歸海何可以爲化天
尊大慈之心不審如此薄頑之人何以救之
當有異法可得聞不

天尊曰汝所問甚是善哉無量之道今有仙
人之術子但諦聽當次受汝
道言閭浮之國化而不信欲求升仙先求受
籙黃赤紫符開導之源後得三師過度分了
得真人無量三十六部經契三天大明以受
神呪殺鬼生人道士治病救濟百姓當受此
經大無之衆盤䭾九天兵符召籙百鬼雲雷
大符九天捍厄太一眞契得仙之本也道士
以受此內外法籙便成仙人得道之次當如
法行道功滿三千白日升天庚申甲子本命

日六齋十直亦當焼香行道消灾散禍安宅
求福一二行之不得自隱而行之考及子孫
七祖父母當受長夜九幽不但自身即令下
賤貧窮口舌官事日日虛使吏兵從其身子
欲求道在子心也
一心奉道亦得飛仙　助人作齋亦得飛仙
當路作井亦得飛仙教人作善亦得飛仙
供養道士亦得飛仙救拔法門亦得飛仙
敬重老少亦得飛仙月月建齋亦得飛仙
齋滿三七亦得飛仙不食供師亦得飛仙

口不說惡亦得飛仙　一心敬法亦得飛仙
不貪世業亦得飛仙　不𡜍不妬亦得飛仙
不壞人心亦得飛仙　不求好勝亦得飛仙
無有偏心亦得飛仙　平等一心亦得飛仙
口常好語亦得飛仙　布施道士亦得飛仙
看侍疾病亦得飛仙　借貸貧窮亦得飛仙
立治齋堂亦得飛仙　橋梁度人亦得飛仙
施人經書亦得飛仙　火起助滅亦得飛仙
救人懸乏亦得飛仙　水中接人亦得飛仙
念師憶道亦得飛仙　晝夜燒香亦得飛仙

助人齋廚亦得飛仙　爲人立行亦得飛仙
供養給師亦得飛仙　不使師怒亦得飛仙
念道修行亦得飛仙　與師屋舍亦得飛仙
奉師勤苦亦得飛仙　心常向道亦得飛仙
日日長齋亦得飛仙　不偷人物亦得飛仙
行道不厭亦得飛仙　好善禮拜亦得飛仙
施人巾㡌亦得飛仙　愛念孤貧亦得飛仙
教化弟子亦得飛仙　天祖年輪亦得飛仙
嵗食不缺亦得飛仙　不有違道亦得飛仙
投命爲師亦得飛仙　種樹千根亦得飛仙

渡頭渡人亦得飛仙
道言道士求仙學道第一建齋便有萬神在
空玄之中吏兵萬兆悉在齋堂之中子等一
心得講論法事達此無量飛仙天人萬兆玉
女一十萬人太上無數之人來下看人作齋
齋法在勤子等不可不慎之
道言爾時飛天仙王天帝仙王三十六天仙
王復有仙鄕童子仙威童子仙郡童子仙度
童子仙鴈童子仙眞童子等三萬六千人俱
到大羅宫中廵謁天尊頭面著地稽首作禮

歡喜踊躍依位而坐圍繞天尊三匝畢竟侍
座良久䖍恭作禮仰承威光得見諸天大聖
仐同㑹聽受飛仙經彌日繼夜是時衆中有
一仙人姓吳名剛文與太上眞人論議於義
不得解釋仙王時即上白天尊未審二人孰
是孰非於衆座思勝伏願天尊賜垂判釋
天尊即語剛文無理退仙之位令在月中伐
於桂樹不得同侣于仐爾是時仙王重白
天尊今日侍座實爲傾喜如此大聖等衆有
三萬六千人同在道前聖人真人仙人如斯

等衆並是徃時賢哲法師於虚空縱有修功
立德成道因縁今由忘矣不識仙聖階品及
將來世學仙道士諸善男子善女人等悉皆
不曉及諸布施入於道場功德學於長生度
脫泥九因縁伏願天尊次爲解說使來世人
知善橋梁知善因縁知善福田爾時
天尊在玄都玉京七寳臺中舉身彈指歎言
善哉善哉天堂悉皆振動即告仙王卿等須
能作此問開悟一切將來後世甚爲要手今
當以次爲汝開示昔日因縁作大舟檝作大

橋梁作善因縁作善福田盛聽在心汝昔從
無量劫來從生至死今日得登天王之位功
德如此不可思議皆從修來汝等功德成就
漸登無上道果六道智慧徃諸下座聖有九
品眞有九品仙有九品卿解乎如此等衆並
是徃昔開光元年龍漢赤明皆逐劫而來修
功立德輪轉生死入諸地獄鑊湯鑪炭刀山
劎樹銅柱鐡牀吞火食炭或作畜生身種種
訖竟今得成就至長壽處不生不死湛然當
住仙王汝等須皆知凡聖不相去離凡人學

道至仙從仙至眞從真至聖從聖如許積功
皆從凡人間來譬如造臺先從下起千里之
行始於足下故謂功滿三千白日升天矣

洞玄靈寳飛仙上品妙經
















