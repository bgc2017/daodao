








黃庭内外玉景經解推十
　　　朝散大夫賜緋魚袋臣蔣慎修上進
　　　仙人章
仙人道士非有神積精累氣乃成眞
　神无方也眞有物也无方則仙道所不能
　有有物故可以積累而成焉
黃童内音難可聞玉書絳簡赤丹文
　脾部之宫中有明童故曰黄童也黃庭三
　叠皆以誦詠五臓不接外物故曰内音也
　所謂諸天隱韻蓋本諸此夫至人无所事

　乎聞衆人聞而不能解无所事乎聞與夫
　聞而不能解皆所謂難可聞也欲聞且解
　者无他焉賾其意而巳仙道多方然要在
　與陽俱升者也修鍊之精成乎純陽故其
　為書物之以玉玉之為物純陽之精也上
　清之氣下與物接故其為簡色之以絳絳
　之為色天道之降也所謂純陽者本乎一
　隂一陽修鍊而成之也以其本乎隂陽故
　其雜而成文則曰赤曰丹赤以火為陽丹
　以二為隂賾道德之意見於物色蓋如此

　也書載道者也簡載文者也載道以鈍陽
　之精載文以天道之降皆所以象其物冝
　也文也者分隂分陽迭用柔剛參伍錯綜
　以成理致於事為華於時為夏天道下濟
　萬化呈露於斯時也析理精微擁瑩道妙
　則赤丹之義於此明矣
字曰眞人巾全巾
　能解其義則所謂積精累氣以成眞也其
　稱字者以道成而尊故褒其名也老子云
　字之曰道與此同意巾金巾者精氣所生

　皆首於肺故其飾如此
負甲持符開七門火兵符圖備靈關
　負甲者北方龜蛇之屬背隂以自衛者也
　火兵者南方朱島之屬向陽以制敵者也
　七門者耳日鼻口所謂生門生門外通識
　性内合故荘子曰聽土於耳心止於符推
　此而言則知六入之用皆有符於焦牖之
　問者也是以開七門者必先持符持符而
　開則无妄作之咎矣然而持符開門又必
　先於負甲者以謂生門一開六賊入之所

　以急於自衛自衛者固則无有後艱此所
　以爲負甲持符開七門也符圖者河圖九
　宫皆我合也左三右七戴九履一二四為
　肩六八為足此則一身上下无所不契故
　可以備靈關也靈關者三關之中三才道
　備人配天地所以爲靈也精神盛衰生命
　之本内與數合外與理符則安動之愆无
　自而至也治國者門關用符節未有啓閉
　入出而不由符者也門近也關遠也近旣
　啓矣則遠者不可以无備此所以爲火兵

　符圖備靈關也
前昻後卑髙下陳
　前昻者朱鳥之屬趨上者也後卑者龜蛇
　之屬趨下者也旣曰昻卑又曰髙下者昻
　卑位也因其昻而高之因其畢而下之人
　也陳謂列而布之人所為也
執劒百丈舞錦幡
　執劎百丈言威烈之壯也舞錦幡者文採
　之振也此皆火兵之具也幡以表衆使人
　樂從是以舞之劎以勝敵使人畏服是以

　執之
十絶盤空扇紛紜
　九官十色相屬而為錦根離而為絕絕者
　蓋以色不相屬為名其實幡也度人經所
　謂十絶靈幡是矣膽部云九色錦衣緑華
　裙者正色有五加以文章黼黻以應九宫
　而木出於土青黄合體其變為緑是十色
　也此章所論眞人之道要在驅除邪偽全
　其神守必使符圖之數冥契脗合外物之
　來无巇可抵故此十色周匝綿宻莫得其

　際雖有邪偽日遊其藩孰得入其舍也然
　猶未忘驅除之術則所謂能為不可勝以
　待敵之可勝也夫能為不可勝者無他術
　焉資乎威明之神而巳矣此所以十色全
　備與膽相應也然而膽屬少陽雷電八震
　龍旂横天蟄蟲昭蘇上下交泰故其文相
　屬而為錦眞人者外群乎人内成乎天獨
　立而不攺周行而不殆此則與物遠矣故
　其文相離而為絕然則上言錦憣下言十
　絕要其終也

火鈴冠霄墜落煙
　火鈴膽之成聲於此言者所謂資乎威明
　也夫邪偽幽沈下道也火鈴飛空上道也
　然膽之威聲上而不下則幽沈之類得其
　便矣是以火鈴之勢雖飛空冠霄而以墜
　落為用也膽部言擲而此言墜蓋擲而墜
　之其義相成也煙之為物不可墜也今言
　墜落煙則其下擊之勢迅矣蓋火陽物也
　鈴隂類也火鈴者陽中有隂離象也離以
　上爲利以下為用此性命之理也

安在黄闕兩眉間此非枝葉實是根
　天庭天位也黃庭地道也地道主内其勢
　下也以其内且下所以出而上通者必有
　闕焉闕者當塗而髙也兩眉之間實為天
　庭而黄庭之闕亦居其間是以有黃闕之
　名也黄關者天地徃來升降之大塗也天
　地訢合以産萬化則眞人之道要妙在此
　此所以上下配合而為二才也然黃庭位
　下而黃闕在上故言安在安在者疑所在
　也疑所在者以道无不在故也道无不在

　則其疑之乃所以在之也枝葉者由根出
　而非根也以其非根是以榮枯代謝日攺
　月化而根不典也眞人者歸根復命獨成
　其天則彼盗誇之徒文采利劎飲食貨財
　貪著追求有係於此皆屬枝葉所以眞人
　負甲持符開門備關屏絕外物廻光反照
　則云爲動静皆由根出而无虚妄之咎故
　曰實是根也
　　　紫清章
紫清上皇大道君

　此則无為之皇有作之君總號一帝也首
　章離而為二此篇合而為一者以上篇論
　眞人之道屏絶外物廻光反照等不等觀
　得光分別見諦成道名為眞人故夫无為
　之皇有作之君總歸一帝更出互用其道
　微妙非思量分别之所能解唯有眞人刀
　能知之
太玄太和俠侍端化生萬物使我仙
　太玄者北方玄天孳萌化物以固靈根太
　和者東方蒼天委和生物以逹靈芒二神

　俠侍尊歸一帝而仙道達矣蓋仙道雖廣
　要在存生故自北之東以應陽中化生之
　理於此備矣然四時成歲天道乃全止乎
　陽中特其端耳
飛升十天駕玉輪晝夜七日思勿眠
　天數唯九今言十天則其一虚也亦猶大
　衍虚一妙本在焉古之眞人見諦成道妙
　解一帝之旨則可以超越九天之外獨遊
　虚一之境所謂飛升十天也飛升者與陽
　同波故曰玉輪玉純陽也輪下道也言乘

　純陽之氣自下而升焉夫陽動於下復之
　時也七日來復復之數也思所以上達也
　乗純陽而上達者非好眠之事也古人聞
　道淫思七日至於骨立立反眠者也然此
　修為之功其於眞人之道蓋原始而言之
子能修之可長存積功成鍊非自然
　化生萬物使我仙者帝使仙也帝使仙者
　自然而然也是以我之我内道也子能修
　之可長存者學所成也學所成者非自然
　也是以子之子下道也夫道非自然非不

　自然此文獨以自然為非者所以立教也
　教立則學與自然同於一致
是由精誠亦由專
　精誠而專乃積功成鍊之事也誠元疑也
　專不貳也无疑於物物亦應焉不貮於心
　神亦凝焉商丘開信妄以為實故泳河而
　得珠無疑而物應也佝𠉯丈人不以萬物
　易蜩之翼故无徃而不得不貳而神凝也
　學道之人存想三宫萬神應念精誠至矣
　然物或間之鮮不失墜故當斷滅因縁屏

　棄名利一心志道道可得矣
内守堅固眞之眞虚中恬淡自致神
　内守堅固乃精誠而專之事也内守者无
　他求也无他求則專矣堅固者執而不捨
　也執而不拾則誠矣專而無他求則不失
　眞矣加以執而不捨則眞中之眞也然專
　而無他執而不捨則或蔽而不通故虚中
　恬淡所以救其蔽也虚中則不專於内守
　者也恬淡則不專於堅固者也然則内守
　堅固著法者也虚中恬淡離相者也非著

　法不足以入道非離相不足以得道得道
　則非求於神神自致矣
　　　百穀章
百穀之實土地精五味外美邪魔腥
　土地精者不足以養神而可以養形也邪
　魔腥者不足以養形而其發聞又加穢焉
　加穢而云美者皆知美之為美斯惡矣不
　足以養神而云精者言猶有以輔其眞也
　以其者於土地則有親下之理其與飛升
　十天不可同日而語也

臭亂神明胎氣零那從反老得還嬰三魂忽
忽魄縻傾
　神明之容以清虛條達為善飲食厭飲溺
　於馮氣失其清虚則臭亂矣胎氣者所受
　於天渾淪和合生理内發自然堅凝及夫
　視聽食息交攻於外日鑿一竅而胎氣零
　矣神明臭亂日以變滅則非所以反老也
　胎氣散亡則非所以運嬰也魂所以為靈
　也神明散亂終身不靈故三魂忽忽也魄
　係於形者也胎氣散亡形體毁憊故魄穈

　傾也
何不食氣太和精故能不死入黃寧
　人之生氣之聚也聚則為生散則為死故
　食氣者所以使之聚而不散也太和者少
　陽之氣委和而生口為其官漱咽靈液以
　生光華此皆生理之本不假外物自足為
　養故能不死也黃寕者混康之所以為康
　也脾部之宫清穀散氣主治百病故常運
　而不寧今以眞氣自養不假外物則無所
　主治故能寕而康也論曰前章云内守堅

　固眞之眞虛中恬淡自致神則是積功成
　鍊以成眞人故此章絕棄外物以眞氣自
　養則可以不死也至於初學之徒天眞未
　完神守未固則所以補相生理蓋亦元所
　不備外物之養固未可以絕棄也故天産
　養精而神氣叅定地産養形而膚革充盈
　則所籍脾胃合德致功芳澤滋榮其補大
　矣是以太倉明童主調百榖兼資五味推
　鍊致新運動無方所居之宫謂之黄庭庭
　者布治之地中部老君所以有為也至於

　積功成鍊内守堅固則百榖五味一切棄
　絶虚中恬淡則脾胃之宫同於虛室故其
　所入謂之黄寕黃寧者雖未離乎形色而
　近於寂然不動者矣十天眞人所以无為
　自然蓋本於此


黄庭内外玉景經解













