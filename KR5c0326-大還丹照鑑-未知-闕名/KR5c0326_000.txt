








大還丹照鑑如六
夫大還丹者虚無之系造化之基包一氣以
爲先闢二儀以垂象則所謂天兹顯瑞物稟
含靈緫四象以成形區五行以定體窈冥之
内斯道莫可窮恍愡之中唯情不能度適自
夐古迄至於今廣演繁文細敷輿論致後學
罔明其旨顧前賢畢了之機倶隱玄言曷探
秘法余生居梓郡世本皇都祗自童稚之年
便慕神仙之道心專棄官不務榮名知死事
之畢期遂求生之延駐想世問多種唯人最

靈萬法登眞莫不由己遂遊勝境或步囂塵
訪志友以討論冀明師以傳授洎乎天不辜
願果值竒人指示龍虎之形方明龜蛇大體
乃更徧尋仙訣廣閱丹書將明可乆之元用
證返淳之理遷凡易聖非積行以難儔轉魄
歸陽在䖍誠而自偶何況大丹者光凝日月
冷浸雲霞澄兎窟之精輝混龍胎之流影靈
蹤罕露塵跡寧諳究此者悠哉信死者倍矣
其有貪財逐利厚巳薄人縱妻妾以滿堂誰
能代死假使金玉以盈屋豈續長生萬種千

般荒郊堆土何曽百嵗唯恣躭媱奉道者無
非慾貪苟學者剛言深㑹以至鬢銷黳色容
減童顔始歎隙影難留仍嗟逝波不返如此
流軰豈不傷哉或有近學之徒悞執先師之
作論還丹則隂陽莫曉言賦命則動息傷神
錯認汞鉛妄求赤白或云内化五臓外化五
金㸃金須得庚化銀須用艮或云金化金兮
銀化銀自此更無別神聖此大謬認上仙之
說焉得妄將草石欲造金銀實爲天池懸殊
可謂謬矣予甞念愚昩不知陽中有隂隂中

有陽伏汞即汞結河車吸鐵者須明磁石乃
合夫婦之道自然法度周旋但明性情克無
不就若世別有黄白之妙則神仙之道全非
古令一門更無二議偶因閑暇採摭仙經重
刪先聖格言留爲後人軌範名曰照鑑登仙
集緫成一卷分作三十三篇實謂鑒彼瘕疵
厥號登仙令妍醜便分遺精微易㑹悉是靈
文秘㫖丹訣玄機俾盡顯於前賢庶普明於
後學伏願仙眞鑒祐上帝垂慈洞化廻匡護
之心太清資拔昇之道以貽同志用滌弘襟

略覽者似玩珠珍得卷者如懷異寳儻依經
訣必契超凡若以自意修治定是耗財罄産
非人勿示輕洩隂誅時廣政壬戌二十五年
寅月上元集序
北方歌曰
北方玄武身本照家郷體住崑崙國尋常定
志有長生方圓任性可生得隨流信運長爲
客誰識我身性無白不獨含著五行精就中
徧感隂陽魄調和兊震爲夫婦四象排來在
髙處分明指似後人言莫使昏迷錯天路

眞水異號
曰白金曰靈珠曰眞身舍利曰流汞曰流砂
曰玄珠曰衆生曰活寳曰九轉金丹曰摩尼
珠曰丹砂曰夜光珠曰太隂眞水曰窈㝠華
池曰鳥金礬曰崑崙礬曰黒金曰聖石曰金
公曰玄武烏驢乳曰波斯礬
西方歌曰
西方白虎本屬隂爲男爲女亦爲金長立子
宫胎産午成形兊體坎同心嬌姿玉貌欺冰
雪素質含光洒輕血則知喚作白琅玕怎識

我身是明月無媒自嫁得黄芽生死須歸戊
己家炎烈下時寒國上陰陽催促緫成砂若
人㑹得吾此語目前便是三清路駕鶴沖天
日有期定知永劫抛塵土
眞金異號
曰白虎曰白金曰太白曰太玄曰太眞曰太
素曰具水銀曰水精曰秋石曰石液曰玉液
曰眞鉛曰乾精曰羙金花曰雄金曰河車曰
柔鋃曰眞金曰坎男曰玄液曰水中金曰神
符白雪曰聖無知曰錫𢗞脂曰白馬牙曰好

丹妙
南方歌曰
南方朱雀其身赤猛烈雄强勢難敵性共乾
坤造化齊體並隂陽難消息水妻土毋木家
子白帝金形胎受此四象皆因我氣生萬類
須由我氣死性連甲乙氣徧通媾扇金娘嫁
木翁歸投戊已到中宫看看變轉緫交紅此
謌不悟慇懃說句句從頭細分雪莫言積學
但隂功始解消詳吾志訣
眞火異號

曰太陽曰侊惚曰赤石曰赤鹽曰朱雀曰朱
兒曰紅鉛曰火鉛曰眞火曰紅石英
東方謌曰
東方有本本名砂爲男爲女亦爲芽受氣午
成須立子含精育質長金家自從成長多年
月朝朝各自向天涯莫欺形貌黒皴皵渾身
緫是日精華忽若遇著隂家子不假良媒自
相許迎歸寳帳到中宫隂陽氣合情意與特
地爲胎重造化運動坎離巡八卦十月懷胎
母子分定知霄漢𩥵鸞駕

眞木異號
曰青龍曰曽青曰木精曰火精曰玄女曰金
液曰姹女曰流汞曰流珠曰明璫曰金津曰
赤髄曰離女曰雌金曰坤精
中方謌曰
中央戊己屬句陳體合虚無與道隣純抱元
和精粹氣陶身萬煉緫成眞木妻火子水家
鬼水土相鎮不能起還教却産西方金遞代
相承壯精髓雖然我身無正形志事隈慿四
象生四象不因連我氣水金木火豈能成徧

通金木恩情熟留向胎中親養育兩物相和
氣緫并須慿丙火來煎蹙丙火元來是我命
節候輪排依法令自合天人造功機誰見仙
家眞徑路
眞土異號
曰黄土曰眞土曰紫土曰菊花曰太易曰眞
黄芽曰眞龍虎曰二氣靈砂曰大還丹
論二氣産黄芽第一
夫黄芽者乾坤感合造化成形隂抱陽魂陽
抱隂魄陽靈而血輝瑩徹隂眞而玉彩通明

奪月而素光爭發闘日而紅霞亂起金身鬐
鬛徧體生皮長於陽位暗共隂精與五金之
作媒統一石而爲主明之者頓沖於霄漢昩
之者長處於風塵日用而皆不識波波而成
皓首
謌曰
乾坤感應始爲形造化元因北戶成日月周
旋魂魄合隂陽交媾結爲精分明一氣從金
長認取黄芽自水生無限虚於塵世裏時人
日用不知名

識鉛汞第二
夫修大藥先明鉛汞之眞元合煉成丹須達
坎離之正理鉛包隂髓是爲虎而坎方汞産
陽精故稱龍而離位坎月離日㑹來往之梯
媒離女坎男應返還之綱紀鉛受辛育故被
褐而懷金汞禀甲胎自著緋而含木鉛非世
錫汞豈凡銀鉛是天地之根基汞是隂陽之
靈氣鉛含日魄汞飲月魂鉛是眞鉛汞非常
汞抽五行之筋髓相結成金合兩象之精華
變凝成液日虧月滿魄沉而自䘮陽魄月缺

日盈魂消而却終隂魄隂陽感合配成龍虎
之夫妻水火返交斷出乾坤之丹藥陽能制
魄運行而自作金形隂以拔陽返轉而始爲
神質隂陽滿足待成岀世之丹砂水火數終
便是騰霞之流液紅霜鼎上忽赫赫之朝霞
素粉爐中奪熒熒之瑞雪澄澄血彩曉日吐
於扶桑湛湛水輝秋月浸於寒渚青峯迅鶴
孤棲桂樹之花芳霄漢横霓迥族芙蓉之翠
艶搗研之際散芬馥之馨香才撚之時流光
輝之微動變煉成寳服食迴顔刀圭而頓得

沖虚羽化而翺翔天地
廣成子口訣第三
世上忙忙没了程百年如夢瞥然榮不知道
有雲衢客剛自爭超塵裏名若欲留年從太
一須吞靈藥便長生純燒天地隂陽髓煉取
乾坤日月精
傳付二味
要伏離宫亦等閑捜求坎戶取精研但比夫
婦成交感孕出黄芽見本源若不親傳師指
受此外徒勞虚費錢火候仍修終九九丹成

直待是三年
楊眞人口訣第四
淮王煉秋石黄帝羙金花世人不悟莫咨嗟
神仙之藥徧中華不用鉛不用砂迷愚之者
亦如麻修取鉛煉取砂頃刻之間見黄芽得
黄芽莫謾𧩊將此黄芽配女家夫妻和合歳
月賖身披紫服駕雲霞驗之刀圭是河專
再謌
隂中有陽陽中有隂旣識砂中汞須求鉛裏
金二味實天地之大寳日月之至精錬得此

者下鬼不欺
梁丘子口訣第五
水中鉛火裏鉛水火二鉛同一原不知咫尺
是神仙敬將朱砂酒醋煎千千萬萬化爲煙
假如伏火只成頑欲得人間作地仙煉取五
行四象全隂功濟世眞上天
彭眞君口訣第六
隂陽造化不須傳只用水銀是黒鉛不傷汞
不傷銛此物道中玄復玄世人識得眞龍虎
成道只在片時間

程先生口訣第七
白虎者是鉛中之精華青龍者是砂中之元
氣精氣交媾而變黄芽鉛得汞而相親從無
而入有汞得鉛而輪體從有而入無二氣相
生得歸眞一變轉四象不失五行内外坎離
陰陽出没精研戊己秀光迫然聚爲碧峯散
還紫府金水相配數立卦爻天地開而混沌
交日月合而三才足鼎器非異胎息難分心
在腹而千智生藥居鼎而萬種化屯從子數
䝉至午修鑪上霞飛輝光奪曰餌之延壽寒

暑不侵㸃化五金永爲世寳
羅浮先生口訣第八
世上喧喧車馬人紅顔縁鬢不長春藥術相
傳萬甲子學者茫茫尋不眞尋不眞莫生嗔
蓋爲黄芽不得眞鉛是鉛汞是汞世上之人
緫錯用草黄芽木黄芽世上聞說也亂誇自
古口傳不形紙燒者徒勞盡破家堪分付遞
相傳固濟元來此道門妄傳非人遭殃禍父
子麤踈不合言黒服硫黄燒不煙餌之中壽
幾千年更加金室乾坤内脫世浮空得飛仙

隂長生口訣第九
金作骨兮鉛作身隂陽定配龍虎親紅顔二
八三才合八卦分張斗建寅從子午不須移
七十二候莫參差姹女因媒歸太一紫微宫
内生雄雌鉛中寳砂中珍此物含弘象五神
七月懷胎分六甲終歳人轉乃成眞淮南法
煉秋石黄帝金花燒琥珀白酒盃添九醖香
晶輝甘甜號龍液一人有一人無三姓同家
二子俱狐兎非群不乳馬異類天然種性殊
冥復冥玄復玄此法非人不可傳世人不知

世上藥知我還命不由天
淳于叔通口訣第十
夫太陽之精名曰青龍青龍屬木木色乃青
青中又返藏其火火色赤歸南方則丹砂也
木是火母配居東方所得青龍之號非人間
凡木矣青龍即汞也姹女也經云河上姹女
靈而最神得火則飛不染垢塵鬼隱龍匿莫
知所存將欲制之黄芽爲根訣曰
黄芽即鉛也黒也色禀北方是太隂之精好
伏不動善能制陽陽性好飛能被隂伏且砂

屬火陽也内懷竒靈鉛屬水隂也以性製靈
水能滅火豈不明矣論曰木性能直而被金
之所傷水性能柔而被土之所尅土德雖厚
而被木之所害金性堅剛而被火之所鎔此
五行之相尅大道之常義也故世人隂陽不
曉鉛汞幽深誤用相和而爲丹藥服之則毒
衝五臓蓋爲未測浮沉如斯餌者之人豈見
善終夭壽皆至少死實可愍傷世人少其所
識多其所惑而自誤矣
玄黄子口訣第十一

求仙覓黄芽須得眞鉛花並是自成者乃可
作金砂重飛服一粒騰空入碧霞周遊天地
外處處是仙家
尹喜眞人口訣第十二
至藥須用鉛盃向黒中聚若欲識黄芽先應
問隂土眞鉛配坎男戊已來相顧只此號黄
礬便是還丹祖
陶植眞人口訣第十三
眞汞非水鋃還向此中得若要眞水銀須求
坎裏力又訣曰一中有一眞爲陽是水之子

屬在西方
玄光先生口訣第十四
夫養生之術非難亦非易世人也用鉛不得
修鉛志才與脱黒衫便即露素質灰池炎火
上刀圭依法律鉛白還同此抽時莫教失持
入赤色門黜時堅如石藥用眞水精八數爲
第一妙精亦八兩陽人身上出兩般相合和
甑山須秘宻凢曲烏龍上數滿經三七一兩
眞龍腦還要肥蘇膩白色眞龍腦蒼色亦不
是別有方法製取用在臨時二物合爲體須

使眞金器世人㑹此語地仙只這是若將非
處用殃禍自立至十年暗障日五載不見明
若黜一粟粒須㬰即抵聖
謌曰
參同金碧盡藏情頼有隂君序節明學人更
遇清霞訣龍虎從兹識本形
天生元氣本虚無紅顔長者體如酥火裏變
身還火裏仙人得意號玄珠
世人識柔不識剛便道黄芽色帶黄學來若
到盃鉛境始信黄芽色不黄

爾朱翶眞人口訣第十五
置天立地混沌分造化含花處處焚一隂一
陽乃成道秋石蒼蒼浪子孫玄武朱雀明前
路湧泉眞汞守乾坤鼎鼎製鉛成寳物姹女
藏頭不肯出十二葫中紫河專四十二氣烈
仙窟顔如玉貌如霜棗葉雄朱修修畢手摶
日月入爐中炎炎赫赫魂不失非濟凡間飢
凍疾不如學道急須岀水煑㝠㝠白虎身獸
鑪上下兩莫測火象不遊於兎穴大悟不拘
於小節迷者心差皆緫失非傳下界盲瞽人

滅族亡身不可出六謌六謌爾翺巳去往蓬
萊白日霞仙今古宻鶴呌前程洞庭湖禮我
聖祖爲留術去无聲甘如蜜一七二七七萬
畢開鑪忽見火一團光彩炎炎赫赫奕雖濟
凡間飢凍疾不如訪道棲金室
沖虚子口訣第十六
歎羨巨江月影沈金之主起見鉛心須當努
力求仙訣莫使蹉跎嵗月深
又謌曰
九鍊鉛精火道成我家何慮不長生朝尋弄

玉過仙府暮謁麻姑入太清神照本來自靈
氣漢武榮知有俗情萬事只今空寂寞一生
飄蕩落浮名
黄大仙口訣第十七
日魂月魄無形狀採得天然太新樣契合神
仙實難論雲霄起在黄芽上龍騰虎伏變金
田始末須得岀世鉛爲家爲屋自然居配儷
之時頃刻間認得離胎爭欲言不在丈書口
訣傳
元陽子口訣第十八

還丹篇還丹篇欲得黄芽先炬鉛陽壬不去
火中走陰丙如何得作煙難抱卵兮日數足
母生子兮十月全但得坤來爲屋宅坤至何
懇不作乾伏吾此法在目前違吾此法饒萬
年八石須向火中走莫弄水飽費君錢還丹
不是世難學自是時人志不堅若明魏君謌
十首千迴海水變桑田
羅公遠眞人口訣第十九
世人不知丹有神試喫狼毒必害人將知世
上有善惡何不將身近善鄰女媧鍊得五常

氣變化成形補天地三十六筭世間知七十
二石列具位天得一而能長地得一而方乆
金得火而轉精木成炭而不朽故知唯錬唯
精大還如何不有凝我神定我心志精可以
成黄金河車本向鉛中取姹女還須汞裹尋
傍思之物謾周彰太一岀水八公量淮南調
鼎彭祖甞得道同歸不死郷固濟精研須緘
宻一文一武莫踈失釜下唯鋪渌海鹽鑪中
少用槫桑日紫煙碧焰噴人香赫奕魚鱗透
目光須同魏伯雲中去莫學姮娥月裹藏鄷

都落名天府記地下隂官大怖畏兵刃水火
不能忤何但蟲蛇兼虎兕亭亭金骨皆堅牢
鬱鬱縁身徧緑毛曽觀東海幾廻變數度曽
偷王母桃乘龍駕鶴傾城市驅䇿雷公使神
鬼七日應歸緱氏山千年少别遼東水道是
易亦火難青龍白虎自相盤隂車濕陽車乾
夫妻相對卦中安四方未住霑顧色五箇王
候盡罷官
抱朴子口訣第二十
朱砂水銀入華池收得黄芽人不知本是仙

人留口訣世上喧喧亂言說七十年中付一
人分付還須有仙骨一一事須手眼傳採取
只在片時間河車覆在丹田裏制伏只在黄
芽邊
質轂子口訣第二十一
鉛若是眞不失家臣鉛若不眞其汞難親
楊玄一口訣第二十二
世上人人盡好藥箇箇元來尋不着也道用
鉛不用鉛及至用鉛還是錯用鉛不用鉛不
用得長年用鉛須用鉛用鉛住丹田無鉛不

成丹還丹生在鉛金公能住水黒鉛有黄芽
黄芽入汞家覆載以河車
謌曰
鉛向鉛中出銛同色不同若能分皂白日日
是仙翁
僧若訥口訣第二十三
黄芽砂汞造隂殻含陽花不得黄芽理還丹
應路賖世人煉至藥盡認鉛黄花黄花是死
物那得到仙家黄芽非外藥内象取精華若
到黄芽地金銀徒爾誇

謌曰
芽若是鉛去鉛萬里芽若非鉛從鉛而始鉛
爲芽母芽爲鉛子旣得金花捨鉛不使
張華眞人謌鉛汞第二十四
赤龍化爲粉白虎利如霜其中投石液還要
帝流漿調神清五臟欲得錬三光專守堅氷
性如何隂使陽
二味口訣
虎伏龍亦藏龍潜先伏虎但畢河車功不用
隄防慮黄老學飛仙狂迷不得路迴首指牝

鷄不測隂陽數却坐太一宫參商方始遇左
右得近神四相皆扶護乾坤法象成臭有仙
人顧
劒州張司馬口訣第二十五
九九之中乾體開華池金液自徘徊隂陽鼎
上先光彩鉛花鑪裏考三才即知造化由人
手術正藥眞神自來到此修時應出世四時
不用苦相催
謌曰
其色光輝耀日月無窮改變不思議但住鉛

砂成寳後歇頭一任丙丁吹
函谷關老君鉛汞謌第二十六
紅鉛黒鉛大丹頭紅鉛黒鉛體同金黒金取
精赤取髓解用赤黒藥無比用赤入黒保長
生用黒入赤天仙矣顚倒兩法緫稱鉛黒能
變化赤天仙至道之人莫容易貪財好色不
須傳函谷關頭粱石山老君鐫石留此言
岑眞入口訣第二十七
天生太素地産靈津能伏能飛變化如神陰
陽宗祖道契君臣聖人秘寳非者不聞且太

素爲君靈津爲臣合和兩性呼吸相吞爲夫
爲婦男女姻親變化鉤牽恩愛傳眞
謌曰
東方青龍丙丁甲乙西方白虎壬癸凝液二
氣含眞世人難覓機持此寳一水一石灰池
熖爍名除死籍
傳付心訣再謌
水神投金碧乾坤日月精坎離爲旣濟三才
顯其名陽數居隂殺隂數歸陽刑欲知顚倒
術相尅是相生若修諸八石千萬無一成欲

覓眞道者壬癸上尋庚
崔玄眞岷山子口訣第二十八
岷山寳室九仙居日月縈迴洞底虚爲有眞
人常鎭此玉留盤結氣長舒曽遊海嶠崑丘
客違控龍駢亦探𦣱鍊得精華九轉成中有
白銀相韞積月中玉兎坎中陽外柔形容内
有剛二象雄雌同一體還如金向水中藏金
水相合是魂魄三才變異誠難測倐然龍虎
兩交并化得龍兒在杳㝠狀似凝酥黄芽雪
亦如玄圃玉華結本非世上起機心元是具

人留祕訣留祕訣不參差晃山石室有丹砂
至道之人依此法飛取青龍作一家季魂周
天成氣質重與水銀相固宻似子還婚小女
兒蘇張下說情難失相傳此物是黄芽重重
金鼎貯金華制成雄黄偃藥砂六一緘封須
祕宻莫教神室有纎瑕火候初從一陽起乾
坤兩卦成終始文經武緯啓靈機一法先王
傳袐旨蟾蜍天上盡還生丹鼎開時見道情
毎度恢竒别起象璘㻞紅紫狀難名却取金
合雄作匱世光流盡赤龍飛燒金學道岷山

子親得眞人受玄旨玄旨唯論汞與鉛修得
黄芽身不死鍊丹鍊志兼鍊神不營名利顯
清芬逃名違去塵埃外楼託空閑契上眞莫
學人寰囂簿士役役終身愛名利雖然有意
慕椿年未免將身在朝市
寳眞君七返砂謌第二十九
金公年六十六十金公老姹女年六十六十
姹女少金公年三十姹女還漸少老翁得少
妻枯楊自生篠夫妻同一處成道和合了根
本是黄芽金公元一家姹女入鉛室須更地

變茶覆月合仰月仰月急須賖固濟重固濟
固濟似丹家丙丁張下詖混沌自甜葩七八
陽數極九六更須加四殻陽旣滿五色似朝
霞去陽除覆月上上好黄芽黄即黄金色白
即白馬牙變化成運載故號曰河車玄明與
濵伏夫婦同一家本是王陽術黄帝羙金花
智者能隱秘愚者向人誇若達此道者鶴控
白雲涯
漢祖天師口訣第三十
鉛抽髓髓抽精精髓相合丹必成一斤水銀

十七兩一兩變化是鉛精將此鉛精作大丹
老子九轉入生研一兩水銀特牛力服之今
人貌若仙貌若仙兮筋骨堅筋骨堅强返枯
槁截舌人間不須道未能隠顯岀沒藏切須
慎口莫顚狂若教上界天神怒恐遭非横及
刀光
果州謝自然口訣第三十一
白女正當年十六自誇弱質顔如玉常嗟歳
月無良媒晝夜孤單唯獨宿爺娘不審他心
意謾說張三并李四幾度爲話緫不成教人

羞天復愧地忽遇黄婆來扣門說道金公體
性温遂將二命問君平君平斷言此好婚不
偏不曲合乾坤審此因縁甚宜良至今子孫
滿帝郷昔時不因黄婆力如何得契合隂陽
曹眞人口訣第三十二
捉取東青龍配與西白虎更將南朱雀㑹偶
北玄武四者窮其根本來同宗祖世人不知
深衆石多錯悞不解演隂陽配合爲夫婦隂
陽氣本雙始得俱相聚就中最妙者湏得中
央土泥鑪不假法運火心須苦一日兩卦候

進退依節度細窮日月盈莫遣失風雨十月
還丹成身除貧病苦滄海與桑田變時君始
覩誰人得吾道不得輕取與容易泄天機謫
罰殃七祖
太白山隱士韓藴中口訣第三十三
夫大道弘遠隂陽難窮造化發生世人莫測
妄談虚而白首千萬耗財比延命而駐顔返
傷殘而短壽古今好者計喪如麻蓋目乖師
不明宗㫖水銀稱隂陽是四黄頑鉛相投採
花爲土草木立號爲虎爲龍凡世金銀配在

子母修丹服餌自取無常滿目如斯妖訛大
謬余往昔究皆歴如然豈知精術有妙法特
顯至眞夫水即鉛也汞也坎中之男德居壬
癸鍊隂銷鑠九轉沉浮數足成乾配金西位
世人亦用不得其元龍虎有形剛柔自別金
公滅火白雪須眞五運化生自然伏火此爲
眞也夫汞即居離中得女離即火也朱砂也
得壬癸丙丁還氣東方青陽白藏出於中央
只在目前難覩其容窈冥恍愡實謂朦朧
嚴君平口訣第三十四

鉛是鉛汞是汞只這兩般是鉛汞龍是龍虎
是虎只這兩箇同宗祖若能識此坎離宫離
宫之下出黄土黄土出黄芽黄芽之下金花
成金花成金花之下結紫精紫精成紫精之
下出白金白金沉黄金浮世人採沉作丹頭
捜取赤髄相和穜種有時採有日換筋骨添
壽歴天仙地仙不思議黜鉛鐵兼瓦礫一二
三四五水火木金土但知明此訣便是長生
路
大還丹照鑑
