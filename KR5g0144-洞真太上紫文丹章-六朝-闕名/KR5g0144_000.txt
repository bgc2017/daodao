








二經同卷廣五
洞眞太上紫文丹章
洞眞太上金篇虎符眞文經


洞眞太上紫文丹章
一名九天玉清绿字隐文















































































































紫文丹章绿字隐文一百二十言乃九天之
上炁凝紫暉之結成自然之章表见玉清

宫中其文焕曜照明上清致高上注筆通其
隱音以綱維玉虚制命九天常御威神召眞
檢靈即元始天王所佩以傳玉清帝君消魔
大王玉清神霄王等侍文玉童玉女各二十
四人糾於漏慢營衛佩文者身得佩此文則
與九天眞名書丹臺位准高玄身發紫光項
負圓明游行太虚十界司迎致三元下降同
宴霄軿修行神仙之道披誦
高上玉清隐書大洞眞經當安身方丈之上
心映紫文丹章左把流金火鈴右御豁落七

元則玉虚不招而自降大洞不叩而發關萬
眞應機而感會群魔束身而自亡運策八炁
回轉五辰座命萬靈役御群仙炁合高虚形
舉紫賔九天之秘奥玉清之隱文有泄此章
身被風刀責及七玄生死之考一如九天盟
文
有金名玉字列圖九天得見此文當以絳紋
之繒三尺爲地以紫筆書丹章於繒上齎紫
文九十尺金魚玉龍詣師清齋九十日北向
告盟九天而傳弟子受以錦囊佩之當心也

得佩紫文丹章皆位准高玄得受玉清隱書
位准太眞坐起寢息皆與玉虚交纏玉華衛
眞於左右五帝髣髴於寢軒不得雜同於常
俗混穢於高眞也犯則神逝而魔前被考而
失仙也
佩紫文丹章出入卧息及行道之際常當先
思己身有紫暉之光玄覆於上氣繞一身便
叩齒九通微祝曰
玉虚九重紫暉八纏玄光垂映玉清吐津紫
文丹書表明九天制命萬靈招役群仙威攝

萬萬檢剪千千景響立會五雲發煙飛輿紫
蓋欻來我前使我乘空高登玉晨
畢便引紫炁十二嚥止如此九年即有紫雲之
蓋映覆兆身身生紫光明照十方通神致眞
洞覩太虚也
昔上元夫人以隱文授太和玉女太和玉女
授幼陽君君道成升虚以文封於九嶷洞室
七百年當授合眞通玄之人後學精念自當
感會豫有緣也
洞眞太上紫文丹章
