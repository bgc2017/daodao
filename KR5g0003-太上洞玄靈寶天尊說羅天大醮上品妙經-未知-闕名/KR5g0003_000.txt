








太上洞玄靈寳天尊說羅天大醮上品妙經
爾時玉清聖境清微天宫金闕上帝元始天
尊上清眞境禹餘天宫玉晨道君靈寳天尊
泰清仙境太赤天宫太上老君道德天尊昊
天至尊金闕玉皇上帝北極紫微大帝南極
天皇大帝十方諸天尊東方玉寳皇上天尊
南方玄眞萬福天尊西方太妙至極天尊北
方玄上玉晨天尊東北方度仙上聖天尊東
南方好生度命天尊西南方太靈虚皇天尊
西北方無量太華天尊上方玉虚明皇天尊

下方眞皇洞晨天尊道言十方諸天尊八極
眞人三官天地日月星辰回觀照耀伏願眞
形八方鎭委天官地官水官俱弗三方和同
萬彚太一眞形變成本相八十一天三十六
地頭駕火义身騎猛獸或跨蒼龍擲火萬里
五嶽至尊青龍白虎朱雀玄武眞武大將天
蓬翊聖黒煞天猷羅义從後力士隨行噉摇
世界倒嶽傾津上至虚無下至幽冥乾坤五
嶽四瀆尊神須彌手弄頂戴崑崙地至九府
驅使力士處分天神六丁神兵六甲神兵天

仙神兵地仙神兵水仙神兵三三如九億萬
天兵玉皇勑下奉感威靈群魔束手戰懼兢
兢毒龍萬萬豈敢爭迎擕劒斬鬼日君月君
南辰北斗九曜天輪行年星曜羅㬋星君計
都星君木德星君水德星君金德星君火德
星君土德星君紫炁星君月孛星君太陽星
君太隂星君天河内宿天河外宿二十八宿
具數分明天罡執劒十二元辰寅生屬虎功
曹元辰卯生屬兎太衝元辰辰生屬龍天罡
元辰巳生屬蛇太乙元辰午生屬馬勝光元

辰未生屬羊小吉元辰申生屬猴傳送元辰
酉生屬雞從魁元辰戍生屬犬河魁元辰亥
生屬猪登明元辰子生屬䑕神后元辰丑生
屬牛大吉元辰十二相屬注命六神土金太
水火土木金火水水土火金木木水土火金
金木水火土
老君曰若有善男子善女人持念羅天大醮
眞經者瘟災不染横禍不侵行年星曜羅㬋
計都土火惡星盡皆消除不遭荒儉不遭羅
網不遭劫殺不遭刀兵不遭火難不遭水難

不逢毒蟲不服毒藥若有官私幹事或誤道
幽靜深山孤莊曠野園林宻闇之處凶惡寺
觀鬼魅極多妖魂不少爾時結跏趺坐擎拳
稽首黙念此經一遍感得諸天聖衆擁護其
人然後玉符保命金液鍊形形神俱妙與道
合眞精神不散萬災消滅或家有衆魔野道
虚耗精邪疾病水火刀兵災厄刑獄一切不
祥之事聞其靈文之名悉皆消滅信受奉行
太上洞玄靈寳天尊說羅天大醮上品妙經












