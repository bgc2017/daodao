








上清太上玉清隱書滅魔神慧髙玄眞經承一
　　大洞滅魔神慧玉清隱書
　　大洞消魔神慧内祝隱文
　　九天玉清紫文丹章緑字隱文
神經出自髙上大洞口訣隱書天地萬精之
音以傳玉清消魔王神霄玉清王制魔召眞
匡檢萬靈太上以上宫玉女金仙玉童各二
百七十人典香拂塵侍衛神文祕於太上三
元紫房之内六合宫中
玉清帝君逍遥洞清之上晏景龍山時引髙

聖玉清之賔消魔大神神霄玉清王曲寢瓊
瑶之内金花之房清齋三年披誦髙上髙玄
眞文神竒出於自然妙㫖朗於十方髙韻落
落玉翰瑛瑛神秀華庭煥耀太空八帝齊景
五老翼眞玄始暎朗天元敷陳伏獸攘㩀猛
馬奔驚大帥仗旙羅騎億千檢魔攝邪檄落
萬靈山海靜波三光合明於是帝君乃自彈
景龍雲璈百和合唱瓊響太虚蕭條流清玉
音激炁八風交眞於中天五華羅仙於四嵎
神嘯啓於琳琅之關妙韻發於大洞之機爾

乃命北寒金臺龍華玉女鬱蕭明定雲敷安
延昌飛四渠等合歌髙上洞神之詩滅魔招
眞之典其詞曰
偶景策飛蓋迅轡浮八清整控啓丹衢流盻
宴雲營協神飄津波褰趾歩寒庭龍翰躍玉
質羽服翠紫軿超凌六領臺紛紛落鳯城携
提神霄王髙㑹太上京仰披三素房長煙灑八
溟至道趣蘭闕縹緲虚上生絶峯通妙觀太
暉朗玉清積勤感太素誰測形與名待劫未
終旦倐欻肇萬齡冥運自有㑹安知天地傾

乗我自生運策景渉北元流霄隨我廻飛蓋
䕃緑轅髙豋四明闕華瓊秀金門神暉洞蘭
峯三景煥已分結朗始生炁八㑹坦幽源落
落玄漢初太陽協朝晨靈化四蓋庭妙暢法
亦全運理自然道鬱若髙上文千祅無賈生
檢制天魔羣玄㑹大洞野採精掇日魂含精
錬丹房長保無終椿廻輦寢丹房黙想念髙
玄間寂無塵累盻目霄中賔凝神摽九領連
更續長煙三燭朗太暉絶空中生眞秀景曜
玉州協神整華年幽遘應冥㑹眇眇逐景遷

萬感自啓運良謀亦有津玉帝理靈襟蕭蕭
九重天獨歩冥領峯縱懷在旡間自無髙仙
韻躡彼亦何縁道藏金極章寳我玉清篇太
虚洞玄清清中生玄微碧雲繞丹房絶宇曜
紫暉抗足萬津波玄歩豋玉扉八風鼓髙峯
雲萬何凄凄龍鳯鳴九霄禽籟唱何悲靈境
無崖際四顧皆空垂莽莽天漢塗飄飄上清
畿冥攄應感㑹玄寂眞人懷數來劫自運理
極神自歸明誦髙上文宻求反華頽轉詩以
招眞神慧變天威制命合玄符握節徵太微

妙覺無凝塻廓然靈關開併景反寂轅髙超
絶嶺飛玄栖重虚舘静想髙神廻
歌畢於是帝君即命五老上眞請髙上大洞
滅魔神慧髙玄眞經玉清隱書以雲錦之囊
封以啓天之章付仙都左公掌録瓊宫以玉
華之女金晨玉童各三十七人執巾典香侍
衞神文依四極明科七百年一傳自無玄名
帝圖刻簡來生金骨玉髓挺命合仙不得參
聞其道髙妙故曰隱書太上所寳祕不傳於
下世輕泄靈文身負風刀萬代被殃

髙上神經皆上表髙眞之袐諱下載天地萬
精之音以招仙滅魔通理幽關皆出髙上口
訣以施大洞眞經上宰注筆太一拂筵玉郎
譔目天妃結篇五帝集校以成靈文五老監
試左仙輔眞太華典香金晨揚煙神竒彂逸
玉慧洞明靈化威乎天地文翰煥乎上清發
口則聲參太微髙上遥唱誦之一遍則九天駭
聴玉帝禮音萬眞監庭羣凶滅景天魔摧傾
行此之道則炁逹清霄澤布九津㧞度七祖
更生上天以摽神經之妙貴可謂難可載勝

焉凡修廻風混合大洞眞經三十九章皆當
先誦髙上滅魔神慧一遍以滅試招眞通理
三關惠整形骸令蘭炁布津萬神定位調暢
玉聲炁和響清乃誦妙章金音朗徹於髙上
妙㫖凄粲於十方則皇老遥監於丹苦三元
記勒於紫房㧞七祖於幽塗度更胎於南仙
生死享其祚福榮羙流於種親其道秘妙不
得妄宣輕泄靈音身没河源七祖謝責結罪
幽山九天禁書非眞勿傳
大洞滅魔神慧玉清隱書

玄景散天湄清漢薄雲廻妙炁煥三晨丹霞
曜紫微清天舒靈彩流霄何霏霏神燈朗長
更離羅吐明暉四嶺帶髙雲懸精廕八垂三
素啓髙虚蘭闕披重扉金墉暎玉清靈秀表
天畿風生八㑹宫猛獸騁雲馳紛紛三洞府
眞人互參差上有干景精冥德髙巍巍太一
務猶收執命握神麾正一履昌靈攝召萬神
歸公子翼寂轅洞陽衛玄機眀初合道康龍
輿正徘徊七景協神王飈輪萬杪階體矯玄
津上飛歩絶嶺梯披錦入神丘璨璨振羽衣

冥攄交雲㑹飛景承神通清峯無毫薈綺合
生絶空金華帶靈軿翼翼髙仙翁萬轡承虚
散蓊藹玄上窻中生合景君九帝昌上皇明
輪暎黄寧羽珠曜玄陽天精元素炁中五號
養光結朗始生神九眞合成雙妙景啓冥數
順感摽神蹤泥丸洞元光運珠正絳宫元陽
部命門三神㩗紫童拘制招上歸夾闕侍眀
窻翳鬱對啓明圎華煥三冲方盈引接生反
老廻嬰蒙飈粲麗九天天緑繞丹房蕭蕭纒
靄表曲降寢華堂遊宴盻萬變歸㑹神霄

王仙道樂子生鬼道樂子凶但聞貴生道不
聞鬼道𨺼謡歌參天炁賈生無正章神慧命
朱兵五帝符寒郷仗旙攝萬魔瓊文檢北酆
體解自然道妖滅非爾功汎晨皷長扇含靈
慶霄峰俯盻四謝飛天劫永難終妙中生眞
景廻輦苦遲遲意合在冥感携提髙上猗翔
翅期妙㑹洞觀情轉悲嘯咤咄嗟頃倐欻歴
九圍攝炁反交初併景幽玄栖
於是七精停曜重關洞開百陽激電五星奔
移握節命靈是炁悉追鐵熊羅遮猛虎變威

六師斬妖銅頭捕非玃天啖毒皛▲消摧萬
精滅種六天崩頽三道正行何炁不廻山河
爲之傾倒日月爲之弇暉靈獸爲之墮領金
翅爲之落飛五帝束帶於神宇萬靈受對於
太微髙上汎蓋於丹崖八景策駕於霄扉觀
洞源之妙化欣我道以坦懷
大洞髙玄眞人曰欲豋髙座披誦大洞眞經
三十九章當先平坐正視北向叩齒三十二
通閉眼思已身著九色羽衣龍文之帔頭冠
玉晨之冠手執九色之節青龍侍左白虎衛

右頭廕華蓋下坐獅子仙童侍香玉女散華
紫雲蓊鬱滿於堂宇五色玄黄羅列前後内
外分明皆使暎朗便誦滅魔神慧隱書一篇
誦畢又閉眼黙念心拜四方口引東方青陽
之精青炁九嚥使充布肝腑之中次口引南
方丹靈之精赤炁三嚥使充布心腑之中次
口引西方金魂之精白炁七嚥使充布肺腑
之中次口引北方玄曜之精黒炁五嚥使充
布腎腑之中次口引中央髙皇之精黄炁十
二嚥使充布脾腑之中嚥五方都畢微祝曰

五炁混生玄上之精充布五府六管鮮明内
灌外逸表裏俱清滅穢招眞我飛太靈常對
髙晨誦大洞眞經畢便振左手三過法擲流
鈴振右手七過法擲豁落七元次仰頭次揺
頸九過法承天次皷脚一過法震靈摇身二
七過以歡萬神次拭目三過明三光次捻鼻
七過通明梁次捻眉後兩門三過塞邪源次
輪身三周開天窻次嚥液九過服玉津一身
都畢萬神皆歡調聲正炁乃誦玉章微呪曰
承天履地出入洞門左振流鈴右擲七元帶

金佩玉仙衣紛紛八景羅列策輿乘雲萬徧
朗逹飛入帝晨畢乃平坐誦經此大洞之妙
格俯仰之儀使庠序得法則髙上盻目三元
降席萬靈朝禮天魔降伏五苦咸解七祖受
福神鳯来翔雲龍踊躍衆仙稱善於髙虚五
老刻名於帝録
凡修上道披誦靈章而不行此法𧇊忽天儀
於俯伏不足則爲北帝鬼神所笑三官所罰
羣妖試敗身䘮無益故違道者易修道者難
也得其儀格將有飛騰之階級也

大洞消魔神慧内祝隱文
讀髙上虚皇君道經當思太微小童干景精
眞之炁赤色煥煥從兆泥丸中入下布兆身
舌本之下血液之府畢微呪曰
眞炁下流充幽關鎮神固精塞死源玉經恵
朗通萬神爲我致眞命長存㧞度七祖反胎
仙畢引赤炁三嚥止便讀經經畢又祝曰
天有大隱生之寳稱曰明梁之上炁守我絶
塞之下戸更受生牢門之外乃又召益元之
羽童列于緑室之軒使觧七祖百結隨風離

根配天遷基逹變入玄玉清隱文又祝曰
元炁非本生五塗承靈出雌雄寄神化森羅
邃幽鬱玉音響太和萬唱無中發仙庭廻九
變百混同得一易有合虚中俱入帝堂室
畢此髙上内祝祕文泄之七祖充責
讀上皇玉虚君道經當思太一尊神務猶收
眞炁紫色爓爓從兆泥丸中入下布兆玉枕
之下泥丸之後戸畢微祝曰
太一保命固神定生爲我上招帝眞之炁下
布紫戸之庭玉經仰徹九元朗眀七祖同歡

俱昇上清畢引紫炁三嚥止便讀玉經經畢
又祝曰
兆身常死關結胎害百神百神解胎結披散
胞内根七世入帝室一體合神仙神仙㑹玉
堂七祖生南宫併帶理明初同席孩道康萬
眞守身形是日藏初明帝一廻雌雄保鎭百
神門閉塞萬邪戸受事九宫間典禁召司命
三日朝泥丸
讀皇上玉帝君道經當思帝君逢陵梵眞炁
紫光鬱鬱從兆泥丸中入下布兩眉中間紫

戸之外宫畢微呪曰
帝君度符籍正氣召萬神上招玉眞炁充布
兩眉間混一生帝景三素成我仙飈粲乗飛
蓋逕昇髙上軒畢引紫炁三嚥止便讀玉經
經畢又祝曰
扶晨始暉生紫雲暎玄阿煥洞圎光蔚晃朗
濯耀羅眇眇靈景元森灑空青華九天館玉
賔金房唱霄歌賢㢤對帝賔役召伯幽車七
祖解胞根世世爲仙家
玉清隱文又祝曰

丹皇運珠守鎭死門上一赤子玄帝凝天一
名伯無上亦爲三元先扶我亦養我使我豋
雲輪常坐上清軒七玄爲仙君
讀上皇先生紫晨君道經當思左無英公子
玄充叔眞炁玉光奕奕從兆泥丸中入下布
兆左腋之下肝之後戸畢微祝曰
無英神眞生紫皇三炁混合成宫商招引眞
炁鎭膀胱通流三丹㑹洞房爲我致仙變丹
容飛昇雲館入金墉
畢引玉光三嚥正便讀玉經經畢又祝曰

神安炁洞上與天通越出地戸過度天門隱
息四維七星散分飛行隂房日月植根守金
藏玉制御萬神仙王何人我巳成眞隱存雌
雄洞一四郷結中青炁號爲延昌字曰和嬰
理命永長玄歸固内慶玄牢張我日成眞飛
仙雲京
讀太微天帝君道經當思右白元洞陽君眞
炁金光耀耀從兆泥丸中入下布兆右腋之
下肺之後戸畢微祝曰
洞陽鬱靈寳魂生金光煥煥炁中精招眞固

神令長生㧞出幽根返胎嬰驂晨御炁昇玉清
畢引金光三嚥止便讀玉經經畢又微祝曰
洞陽鬱靈標守體死户門開出三尸蟲受入
九眞源解胞散滯血百節生正神七祖滅尸
禍拔殖後葉患黒炁斌来生斫斷胞死根上
世受道德後来獲帝仙帝仙是何人明明七
葉孫乃祖入丹都併坐精上門
讀三元紫精君道經當思中央司命丈人君
眞炁紫雲之色爓爓從兆泥丸中入下布兆
絳宫心房之中畢微祝曰

司命定年丈人保仙度名於南宫上奏帝君
前世世爲仙王㧞出七葉根福報無窮已皆
是玉經言
畢引紫雲炁三嚥止便讀玉經經畢又祝曰
㑹元三襟交携領廻胎嬰承光守下關務玄
待月明於是混離固鑰明車受成福延七世
禍散玄生守景六合陵梵七靈共生億千欻
昇玉庭嬰兒徘徊羽衣命仙吉濟萬萬福布
千千骨有玉暎血承瓊泉生樂天地日月同年
玉清隱文又祝曰

福布七玄前罪滅三徒中靈吹九晨杪納炁
太帝宫五仙携太一併立重冥空遂隱上清
室羽明帝一房
讀眞陽元老玄一君道經當思命門桃君孩
道康眞炁黄雲之色從兆泥丸中入下布兆
臍中命門之外畢微祝曰
眞靈正神號曰桃君混合生宫守護命門通
仙致炁齊景寳雲七祖同生受福髙晨
畢引黄雲之炁三嚥止便讀玉經經畢又微
祝曰

五嶽眞人定録四賔司録促到護籍理民道
康握節雲拘執旙香風八被惡魔絶煙並來
對帝萬萬稱臣度我生籍名遷玉門扶翼五
符鎭護波塵
玉清隱文又祝曰
太上時非子一曰合精延是爲命門王可以
召萬神萬神即時到合㑹瓊羽門使令散禍
禍絶福連上寢玉堂世受名仙
讀上元太素三元君道經當思泥丸天帝上
一赤子眞炁炁如寳光從兆泥丸中入下布

泥丸九孔之戸畢微祝曰
上元赤子號上眞飛雲羽衣耀紫煙上招
明景對帝賔寳光奕奕暎我身身生毛羽
昇九天
畢引寳光三嚥止便讀玉經經畢又祝曰
童子景精有神有威合象三形九道相推衣
服朱丹歩正參差出入上元太極内階知我
者生存我不衰人無哭兆恃賴辟非欲知吾
處宻問太微太微玉帝三聖徘徊俠我左右
一合俱飛混洞六府日月齊暉

玉清隱文祝曰
九道轉對五老各寧洞陽銜籍號曰鬱靈
七世父母反胎更生累業積罪罪泄福生
上入帝堂受書丹明常與伯史原徘徊三
界庭巾金佩羽寶曜圎形玉輪北廻役御
朱兵
讀上清紫精三素君道經當思絳宫中一元
丹皇君眞炁日光之色從兆泥丸中入下布
項中大椎骨首之戸畢微祝曰
中一眞君號曰連珠上招日光灌我形軀三

眞寳曜固命玉符夀億萬年永無終休身
生羽服飛昇天衢
畢便引日光三嚥止便讀玉經經畢又祝曰
天有九魂不可不分道有三眞不可去身帝
一變景萬化以臻流珠停暉紫霞踊煙七度
廻絡三光暎眞太上精符相與爲親司命銜
月嘘我重脣五老銜日吸我三便太上道君
與我纒綿上造天階携把太眞
讀青靈陽安元君道經當思命門下一黄庭
元王眞炁月光之色從我泥丸中入下布兩

丸間車軸下戸畢微祝曰
下一眞元王號曰始明精三皇把符命金契
度仙庭上招景中炁炁布灌我形羽車曜雲
羅令我飛上清
畢便引月光三嚥止便讀玉經經畢又祝曰
五藏百結生此萬疾玄一林虚開關觧結結
絶病散精神盈溢福炁充明禍翳傾竭仙心
日臻死道月絶混化九君合符帝一七神奉符
公子入室
讀皇清洞眞道君道經當思泥丸九眞帝君

上皇眞炁青光萬丈從兆泥丸中入下布口
之四際畢微祝曰
九眞始生生於上元號爲先靈三景各分上
招玄暉布流四門鎭神保仙㧞度七玄驂景
乗浮朝拜三元
畢引青炁三過止便讀玉經經畢又祝曰
七炁離羅大混黄寧六甲輔魂内注六丁三
眞入胃液流太明五符上皇泥丸常生九星
下暎日毎同軿遊盻八廻𩀱盖華纓上到紫
房披巾羽青七世父母各得反生

讀髙上太素君道經當思膽中八眞合景君
眞炁黄雲之色從兆泥丸中入下布兆背中
骨節之府畢微祝曰
八眞結神神生九天號曰北臺君常在三合
間招眞洞明炁下流布我身身生紫暉與帝
結親𢹂契五老太仙纒綿
畢引黄炁三嚥止便讀玉經經畢又祝曰
生生得帝心各㑹重戸内紫房混五神魂魄
𢘆寳貴七關受仙輝五藏充玉炁俱過水火
天披建四和蔚上歸皇一子與兆魂相對

讀皇上四老道中君道經當思兩腎七眞玄
陽君眞炁黒雲之色從兆泥丸中入下布兆
背窮骨地戸中畢微祝曰
七眞生帝景八炁運常寧上招日中童圎珠
暎我形廻風混幽府歸妙大洞經拔出地戸
難超凌逸九天
畢引黒炁三嚥止便讀玉經經畢又祝曰
太一鬱書上豋洞房六合三賔司命神公手
執録籍駕景乗龍左廻靈曜右扇神風峨
峨隱珠芬豔嬰蒙浩觀太無濯鍊五通澄魂

羽幽錬魄空洞招兆百神月常之功七祖順
生景福昌隆廻我老艾還復玄童上對神霄
金光十方飛飈玉輪彈金鳴鐘
讀玉晨太上大道君道經當思肺中六眞上
元素玉君眞炁白雲之色從兆泥丸中入下
布兆頸外十二間梁之中畢微祝曰
六眞奕奕白光央央廻帝之景上入丹鄕招
眞下流灌我玉漿羽裙紛紛衣我仙裳越過
水火飛登神京
畢引白炁三嚥止便讀玉經經畢又祝曰

九合三離紫房散分五老正嚴帝一保神司
命奏籍奉符三元胞樹斷落血尸絶根反
胎火朱廻炁泥丸我合九清大混百神身登
玉房同軿金仙道遥太素徘徊三天重華列
簡黒支流玄世爲道伯大福纒綿上寢玉清
下息命門五藏秀華項負日魂長保劫齡後
天常全
讀太清大道君道經當思脾中五眞養光君
眞炁如玉光金眞之色從兆泥丸中入下布
兆喉内極根之戸畢微祝曰

五眞散靈布炁九玄金光曜暉玉炁吐津萬
神並暢熈怡我身圎光奏命籍太一勒九天
降致八景輿策龍駕素煙混合三帝室保我
億劫年
畢引玉光三嚥止便讀玉經經畢又祝曰
晨豋九景臺夕入神霄門太一神夫子或曰
三来瓫左執兆符籍右𢹂洞陽君定生㑹紫
房五神更混分混分逸帝堂七祖絶死根五
毒炁零滅翳津無浮連令我尸血化帝房出
金元三塗絶苦樹世世獲天仙常與景中王

積劫保元元
讀太極大道元景君道經當思肝中四眞青
明君眞炁青雲之色從兆泥丸中入下布兆
胃管之戸膏膜之下微祝曰
四眞常生青光華精徘徊秀朗垣沈彌玉景
庭携提髙上元俯仰要五靈拔解七葉根與
我保華嬰
畢引青炁三嚥止便讀玉經經畢又祝曰
帝室混身一道萬分萬分合別是曰帝一白
帝皓靈金霞廻日重冥幽寥藏神化密把兆

五符與天相畢玉暉覆蓋無死無疾七祖父
母超豋丹室胞根八解死符絶滅帝得五元
我廻三七六腋煥華金書羽札世爲仙眞寳
籙玄别華繁曽玄世无曲折
讀皇初紫靈元君道經當思精血中三眞元
生君眞炁赤雲之色從兆泥丸中入下布兆
鼻兩孔下源之中畢微祝曰
三眞煥光流丹徘徊離合九景三洞金扉上
招朱童五苦廓開死根斷落日魂同飛超逸
十界上昇玉階

畢引赤炁三嚥止便讀玉經經畢又祝曰
七炁混合帝一廻元結滯月散兆命長遷死
道閉滅斷絶胞根五藏生華六腑金鮮帝一
保形司命保神五符啓扉五籍豋仙世爲道
王帝師纒綿散香龍窻反華揚煙七携無上
八暉九陳流源曲液領㑹六淵名書上清炁積
寂軒廻風脫死帝一相連五通七合俱生上元
讀無英中眞上老君道經堂思骨節二眞堅
玉君眞炁碧雲之色從兆泥丸中入下布兆
太倉五腸之口畢微祝曰

二眞固神鬱勃三關廻金合玉堅僃泥丸上
通帝炁布流金門混化啓明合我仙魂七祖
同飛滅絶胞根世保道德永享欣欣
畢引碧雲之炁三嚥止便讀玉經經畢又祝曰
魂生無中布在九重道出三極常遊絳宫
三宫合化是爲紫房紫房所在先由明堂
明堂之内守神桃康風雲鬱鬱旣清且凉
塞閉欲孔割破戀根其聖曰哥其眞曰霐
𡊥能知之乃開金門金門左右怱見髙賢
左曰父寧在右曰母精延此是景中伯與

爾豋玉晨父寧母精世世爲仙萬條重華
皆受帝一恩
讀中央黄老君道經當思心中一眞天精君
眞炁絳雲之色從兆泥丸中入下布兆胷中
四極之口畢微祝曰
一眞鎭心總領百神百神常生㑹我絳軒上
招玉炁六液沉珎赤景啓靈㧞我七根超逸
三塗上昇南仙
畢引絳雲之炁三嚥止便讀玉經經畢又祝曰
帝一廻風化合桃康流生起福上溢玉堂

混而合之出入帝房三五合一必成仙君
七玄父母滅尸散怨萬劫千重皆豋上清
仙曲節伏扈廣敷鬱中守我形者司命丈
人帝君公子深固泥丸太微玉華羽服揚
幡魂魄長相抱百骨皆滿神神王生津上
超越度死門遂友髙上子把籍玉清賔
讀青精上眞内景君道經當思九元之眞拘
制眞炁五色雲炁從兆泥丸中入下布兆左
耳伏晨之戸畢微祝曰
九元之精天關開窻八景合炁上通金房三

元帝室反老生蓊王華灌漑錬改艾容飛霄
紫輿運我昇空
畢便引五色雲炁三嚥止便讀玉經經畢又
祝曰
太微小童常在帝前其名景精其姓曰干合
形太一被服朱丹五符命籍把持玉案帝君
所臨主通諸神混合太上司命丈人固保靈
戸五藏㑹分帝仙守宅凶種滅根三炁鬱敷
八廻五煙我得昇霄駕龍朗軒
讀太陽九炁玉賢元君道經當思皇一之魂

上歸眞炁玄雲之色從兆泥丸中入下布兆
右耳伏晨之戸微祝曰
皇一上眞洞生丹房朱暎蘭曜發溢明光太
元之音朗徹九空玄金獨樂振響琅琅上招
玉景恊我神堂䇿虚昇飛遊宴玉京
畢引玄雲之炁三嚥止便讀玉經經畢又祝曰
九宫一合化形帝晨上昇紫房命眞召仙㑹
濟魂魄領括百神七玄康樂披苦破根死煙
滅炁福禄充軒兆登太霄駕景控雲日中五
帝挾日精輪鬱將逸阜飈景同遷

讀太初九素金華景元君道經當思紫素左
元君翳鬱无刄眞炁景雲之色從兆泥丸中
入下布兆頭面之境畢微祝曰
翳鬱生眞眞景生空靈炁昱昱紫素融融上
致流津下布我宫身生水火體變玉光飛仙
羽蓋昇入神公受書玉京成我仙宗
畢引景雲之炁三嚥止便讀玉經經畢又祝曰
慶元吉津流汨西田太帝携手命召髙仙披
濁散穢斷絶死根上一天帝號玄凝天曜明
六合靖寂泥丸是爲伯无上使兆保長安列

圖玉皇併襟帝晨五府生華六液龍源淵清
太素鬱靄金津萬仙来朝五嶽啓陳玄愆沉
散天福奏煙彫梁守命戸長来護死門上生
玉房受位金仙天之玉堂常接帝賢九天之
中宴盻劫年
讀九皇上眞司命君道經當思黄素中元君
圎華黄刄眞炁狀晨景之暉上華從兆泥丸
中入下布兆胷腹之境畢微祝曰
九天上景化生華暉晃曄太空曜眞紫微上
致中黄百神降廻散根離苦八難豁開七祖

同昇福覆巍巍使我神仙八景齊飛
畢引景暉之華三嚥止便讀玉經經畢又祝曰
太帝精魂陽堂八靈披散死炁混合衆生帝
一承圖三元㑹明九眞安安七神寧寧超越
滯節過度鬼兵上昇帝晨盻樂玉庭玄母定
録五府開清胞根𣳚種血穢殄平七祖父母
起福三清无英明夫掌我仙經廣神安炁録
廻絶冥閉藏死關太混一生長寢羽臺上固
神五老室受録上清闕保德七元日上上登
玉霄下下合帝一

讀天皇上眞玉華三元君道經當思白素右
元君啓明蕭刄眞炁狀月中之華從兆泥丸
中入下布兆下關小腹至脚畢微祝曰
白素啓明九天同生髙虚素轡浮景玉清廻
眞曲仙流灑八溟通幽逹微玄曜華精使我
内徹五孔開明神公来遊我道克成
畢引月華炁三嚥止便讀玉經經畢又祝曰
魂生九炁炁變成神五光纏㑹太一化仙二
十四眞廻形帝先九曲下戸鎭生白雲黄庭
六腑含養命根胎結胞樹種栽死山一得拘

制受斷滅源符籍清明金暎玉軒長爲德伯
世得道恩昇登日月遂友帝仙
讀太一上元禁君道經當思日中司命接生
眞炁三華之色從兆泥丸中入布兆左手之
戸畢微祝曰
四大乘天天元来歸三華吐曜司命景飛爲
我招仙七祖散開上登大靈日月同暉
畢引三華之炁三嚥止便讀玉經經畢又祝曰
太一務猶收召北司玄一老子握節徃来元
素把符白元守雌煥然晨光明披霞昇帝墉

列坐震靈席混合五日房白炁育尚生青君
案延昌左携精上門右抱合和嬰我生日月
華友賔赤炁王八景照泥丸朗然洞房中嬰
兒爲赤子混離生玉容五道秀金華位爲上
清公七祖斷玄滯身得乘神風徘徊三清上
和樂返嬰童
讀元虚黄房眞晨君道經當思日中挑君方
盈眞炁日暉之色從兆泥丸中入下布兆右
手之戸畢微祝曰
元虚黄房内日中號方盈左宴朱領臺右携

仙皇庭寢宴三秀房結我神始生同飛入玄
玄七祖反華嬰
畢引日暉之炁三嚥止便讀玉經經畢又祝曰
九元鎭眞五帝纏綿日月中王與兆爲親大
混三五離落魄魂百節金暎玉液廻神五府
生華白炁運煙充溢三清紫房寳津上開仙
戸下塞死關令我羽簡玉帝之前七祖父母
反生南軒虎服攝魔龍旌命神太一錦旌召
束三官除滅死籍刋名玉眞保生太一日月
同年

讀太極主四眞人元君道經當思左目童子
飛靈眞炁日之華光從兆泥丸中入下布兆
左目之中畢呪曰
四極太靈元君精瑛日華充溢童明光光二
景相照通我明梁三丹啓眞我道開張毛羽
羅裙飛上上京
畢引華光三嚥止便讀玉經經畢又祝曰
我乗混合炁纏固九眞丘養光太昌子併羅
凝羽珠九尊衆帝生景洞廻須㬰七祖結解
散穢積忽已除世世生福昌玄玄獲仙書身

昇太霞宫控龍宴玉虚上朝上清皇寢興幸
正扶
讀四斗中眞人七晨散華君道經當思右目
童子晨嬰眞炁月之華光從兆泥丸中入下
布兆右目之中畢微祝曰
七晨飛華華散三元混合成眞上招月魂爲
我降靈啓我仙門七祖同飛飛朝帝君
畢引月華光三嚥止便讀玉經經畢又祝曰
三素牢張上元老君神生道固我魄逸遊保
兆六合惱憂苦沒曲門死炁閉地下身與帝

一君併襟樂六腑鏡心丹玄房熈炁泥丸野
體曜金暉羽録召眞白炁重鬱百神光鮮長
與日月符籍纏綿世保道德永爲天仙寂寂
内注遂昇帝庭
讀辰中黄景元君道經當思肺部童子素明
眞炁五關暉光從兆泥丸中入下布兆肺部
華蓋之門上通兩目之童畢微祝曰
童子素明黄雲九纏滄臺飛輪三神恊眞號
曰玄上景列位髙皇賔總攝命百神携我入
紫煙

畢引暉光三嚥止便讀玉經經畢又祝曰
二老在左右帝魂照九垓隂陽變其上下太
一立其中根五神衛其生質司命塞我死門
九宫合而爲一六合混而無量世獲仙書福
慶纒綿五老對席以慶三元偕一来迎上昇
帝晨七祖滯血皆爲㧞根反胎南宫受生帝
軒兆宴玉堂同襟帝輪世世列圖服羽揚旛
子子保昌慶及後玄長爲仙伯役使萬神
讀金闕後聖太平李眞天帝上景君道經當
思胎中一元白炁君務玄子太一精魂玄歸

子二神眞炁三華之色從兆泥丸中入下布
兆五藏結喉之本戸微祝曰
金闕煥玉清白炁暎丹霞明光鬱金靈五色
吐三華流津宴寢堂結我始生牙玉符召百
神威章徵萬魔保此億劫仙道明無凶邪
畢引三華之炁三嚥止便讀玉經經畢又祝曰
天生八炁廻合帝郷五神奉符司命扶將㧞
斷死籍盪穢幽冥七世解結福延玉庭血積
沉沒三素煥清兆昇天堂與帝合靈世得仙
契所啓必成種年日中植命月庭反胎童蒙

回爲孩嬰生與天同夀與日并
讀太虚後聖无景彭室眞君道經當思結中
青炁君按延昌元君精魂保谷童二神眞炁
炁如玉華從兆泥丸中入下布兆五藏大胃
上口微祝曰
離合九靈二眞幽宻太虚重天上𢹂太一雌
雄混合同仙妙室上變九仙下解胎結七祖
慶欣五苦解脫使我飛騰靈化本質
畢引玉華三嚥止便讀玉經經畢又祝曰
種福九天昇㧞尸地門下七玄解滯積斷樹

隂憂苦反胎朱火宫更生九玄戸眞炁日日
臻禍害日日治兆昇三清堂乗飈上景庭命
與月母俱年隨日帝生累玄保仙籍廻老更
童嬰福昇六合内受圖永常生
讀太玄都九炁丈人主仙君道經當思節中
黒炁君斌来生帝眞精魂幽臺王二神眞炁
玉光之色從兆泥丸中入下布兆九腸之口
伏源之下畢微祝曰
太玄何寥寥黒炁生上虚帝眞洞明景九
炁合神廬變化十方頌倐欻肇明初萬眞錬

我仙百關自清居七玄斷胞樹九曽昇福堂
上招景中子與我登飛輿
畢便引玉光三嚥止便讀玉經經畢又祝曰
帝魂照元阿常鎭兆生門伏尸滅落保魄寧
神玄母廻光奉帝玉仙右命太一乃及兆身
北宴上清列爲玉賔命生日華年合月煙長
濟金房晨景爲隣除憂伏胃門㧞苦三徒中
福積丹玄内慶充泥丸房百神混帝一大變
流廻風反兆朽艾形攺貌爲嬰童世世入仙
堂玄玄登羽宫大劫雖屢傾與日方増崇

讀上清八景老君道經當思胞中黄炁君祖
明車天帝精魂理維藏二神眞炁黄雲之色
從兆泥丸中入下布兆小腸二孔之本微祝
曰
上清曜玄堂八景乗天紀黄炁恊神眞精魂
對帝子太一度命籍五符固不死携仙帶晨
暉廻風反形始㧞苦出七祖同歡九玄裏
畢引黄雲三嚥止便讀玉經經畢又祝曰
白雲合晨景乗素㑹太微上朝帝一室解帶
皇一階啓明金門中三陽召上歸昇我身神

内覆蓋太明威大寳九華光暎兆形招雲混
眞散香要靈月中反胎日中受生年享曜景
命遂無傾身爲仙王保此上清世受眞書玄
華玉庭
讀青華方諸宫髙晨師玉保仙王青童君道
經當思血中赤炁君混離子司命精魂發紐
子二神眞炁如赤雲之色從兆泥丸中入下
布兆百關結節之下微祝曰
晨暉煥東霞丹景暎髙清二眞恊神宗落落
七華生五老飛帝席太一保童嬰錦雲曜幽

夜玄玄開重冥七祖勒符籍南極受胎靈髙
晨盻雲與運我昇飛軿拔解億世基歡我萬
劫程
畢引赤雲炁三嚥止便讀玉經經畢又祝曰
五道混廻七門始分南和䢖節白帝彰安靈
標理魄㑹昌護神奉符登霄寢息玉軒定録
瓊札世爲天仙三塗絶破除伐胞根死炁沉
零禍輪無連福臻重枝慶㑹華玄名書玉堂
内世爲道德門
讀扶桑大帝九老仙皇君道經當思上玄元

父髙同生下玄玄母叔火玉帝皇太一重冥
空九帝尊曰明眞太帝精魂陽堂王天帝九
關魂緑廻道天紀帝魂照無阿七神眞炁混
合蓮華之形從兆泥丸中入下布兆本命之
根胞胎大結之中微祝曰
元父玄母七眞齊炁神公太帝九老并位爲
我固生㧞度十界日月同符九帝合契坐命
天魔萬靈来拜浮景三舉上震丈保億世
畢引蓮花之炁三嚥止便讀玉經經畢又祝曰
太玄聚暉暎冠扶晨太常變景須㬰混分入

兆五府堅我玉根𩀱軿太一合羽揚輪與兆上
昇廻轉金門年同日德體寳金仙世世昌盛
眞符流連玄玄累葉名書靈軒羽籍紫庭飛
香奏煙福逮百枝慶溢帝門
讀小有玉眞萬華先生主圖玉君道經當思
三素老君牢張上正一左仙仲成子右仙曲
文子三神眞炁混合黄白玄三色之雲從兆
泥丸中入共下布兆鼻下人中微祝曰
玉眞生帝景萬華乗雲發三老輔二仙共鎭死
戸窟神暎七華生朽骨蒙更蜕超逸三界庭

五苦咸解脫得入九天表上朗髙朱日
畢引三色之雲三嚥止便讀玉經經畢又微
祝曰
命門合精六混七分太一把籍司命理神帝
一固形無英守魂太廻紫房奉符帝君胞樹
伐滅斷絶血根七玄更起沉景生煙兆得上
昇化合帝晨身暎日月命與天連重華累
暉咸㑹上尊世書靈羽紫録内宣乗景三素
北宴髙元號曰仙王上清眞人
讀玄州二十九眞伯上帝司禁君道經當思

中央玄一老子林虚夫眞炁黄雲之色布兆
隂莖之端北方黒帝保成曷眞之炁玄雲之
色布兆膀胱之中西方白帝彰安幸眞炁素
雲之色布兆隂囊之中南方赤帝長来覺眞
炁絳雲之色布兆口舌之中東方青帝彫梁
際眞炁青雲之色布兆五藏内五帝眞炁從
兆泥丸中入下布一身畢微祝曰
五帝明眞輔仙玄伯上帝景暉吐靈敷席翳
翳神曜徘徊重羃羽景保録太一命籍五炁
總魂三精固魄金仙錬容停年返白㧞出幽

根日月同宅
畢引五色炁五嚥止便讀玉經經畢又祝曰
上寳月九眞日曦變玉室呼吸紫微大混帝
一八煙叢生百靈明威九魂離合三光同暉
天皇在元紫煙霏霏五神奉圖始命不𧇊變
入九宫被服朱衣腰佩虎章流雲繡帔帷帳
瓓玕五色徘徊日月照察俠以東西神庭内
醴以除渴飢三五復返轉藏營機周流太一
生均兩儀
玉清隱文又祝曰

太一變六合五神哺泥丸七積滅三塗血尸
塞下關三衿對帝眞㧞斫胞樹根文人號神
宗同心元素君天皇入太清五老奉符文世
世登羽宫重華日中軒元王始明精固我本
命門保弼運緑炁歸上谷下玄玄景暎形神
朝躋太上輪日月併玉衿年隨二景分丹書
玉堂内位爲天上君左携羽臺子右提金顔仙
讀太無晨中君刋娥眉山中洞宫玉戸太素
君道經當思帝卿肇勒精絳宫中一卿中光
堅下黄庭弼卿歸上明三神眞炁混合青白

黄三色之雲從兆泥丸中入下布兆身三宫
本命帝室畢微祝曰
三眞生太無玉戸暎晨霞太素洞元虚丹靈
森朱阿廻神九重府内唱發瓊華百關納津
液停年三秀柯我身騰玉清七祖離幽都長
保不終劫萬世承仙家
畢引三色雲炁三嚥止便讀玉經經畢又祝曰
帝一混九玄太素五華精寳羽宴玉堂八風扇
太明髙上乗元景凌梵履昌靈七化紫房下
九混五帝清體生六色曜金暎流神形感濯

元炁内金書玉皇庭
玉清隱文又祝曰
靈雲始分白炁鬱素混㑹九玄三五流布帝
一解形超登霄路太一呼吸五華堅固司命
主日中白元司月夜日中靜心心玄妙悟夕
隱泥丸百神宣布二宫可以長生心腦可以
長度
讀西元龜山九靈眞仙母青金丹皇君道經
當思大洞帝一尊君父寧在眞炁五色紫雲
之煙從兆泥丸中入下布一形之内散炁九

孔之中畢微祝曰
九靈通妙化金仙混扶桑帝一變百神合靈
西丹皇上爲胎仙母下號稱神宗曜景絶雲
杪蕭蕭紫微宫爲我執命籍保眞三素房妙
景空中降錬我反嬰蒙七祖絶苦源逸超九
福堂
畢引紫雲三嚥止便讀玉經畢又祝曰
太上洞明飛景九元結精凝炁化炁變神司
命混合散形億分千乗火甲萬騎揚幡俱與
太一上造帝仙伯无起徘仲成曲文一合我

炁再合我神三合我魄四合我魂五合我精
六合我身我身六合洞靈啓眞八景虚駕三
素浮輪我與帝一俱昇玉晨重華累枝混㑹
天仙身有道籍世有生根金簡羽符名刋日
軒所𩓑即從天禄詵詵所向如心萬福盈門
常存太上帝一泥丸雌雄混化百靈纏綿讀
經萬徧雲駕來延携宴五帝日月九君號爲
仙翁上清眞人
大洞玉清隱祝九天上文出自髙上口訣觧
滯散怨大洞眞經三十九章理極於此上則

引致髙靈之霞暎下則滅於萬魔之凶殃(出/祕)
(要四十二/陽字號)誦之一徧開明幽關三十九戸納
受玉津死炁沉塞百神内歡百神旣暢則聲
逹九玄炁朗紫霄響叩玉晨五帝束帶萬靈
朝軒生生来歸七祖昇遷身致羽翼駕景
乘雲飛行玉清位齊紫賔此髙玄之妙道玉清
之祕篇(出祕要四/十二陽字)皆授金名玉字髙仙眞人
七百年中有合此質聽得一傳後聖曰得受
大洞眞經三十九章修行之日當先行大洞
之儀格誦玉清隱祝之文又存思百神内名

外則遏於萬試内則塞於死關如此一徧便
得一日一夜單誦三十九章不煩徧徧依舊
行其儀軌也若明日又登齋誦經者當更按
舊一過行之
凡欲遊行五嶽歴觀羣山留命停白保夀劫
年未欲飛騰逺離世間者便可以太𡻕本命
八節之日單誦玉清隱祝内思百神一徧不
須誦玉經也如此百徧則炁參晨霄百神内
纏千徧三元下降刻名帝篇長保日月天地
齊年萬徧道僃乗雲駕龍遊行太虚領括羣

仙此道髙妙愼宣非眞
九天玉清紫文丹章緑字隱文



































































紫文丹章緑字隱文一百二十言乃九天之
上炁凝紫暉之精結成自然之章表見玉清
宫中其文煥曜照明上清致髙上注筆通其
隱音以綱維玉處制命九天匡御威神召眞
檢靈即元始天王所佩以傳玉清帝君消魔
大王玉清神霄王等侍文玉童玉女各二十
四人糺於漏慢營衞佩文者身得佩此文則

與九天齊眞名書丹臺位准髙玄身發紫光
項負圎明遊行太虚十界司迎致三元下降
同宴霄軿修行神仙之道披誦髙上玉清隱
書大洞眞經當安身方丈之上心暎紫文丹
章左把流金火鈴右御豁落七元則玉虚不
招而自降大洞不叩而發關萬眞應機而感
㑹羣魔束身而自亡運䇿八炁廻轉五辰坐
命萬靈役御羣仙炁合髙虚形齊紫賔九天
之祕奥玉清之隱文有泄此章身被風刀責
及七玄生死之考一如九天盟文

有金名玉字列圖九天得見此文當以絳紋
之繒三尺爲地以紫筆書丹章扵繒上賫紫
紋九十尺金魚玉龍詣師清齋九十日北向
告盟九天而傳弟子受以錦囊佩之當心也
得佩紫文丹章皆位准髙玄得受玉清隱書
位准太眞坐起寢息皆與玉虚交纏玉華衞
眞於左右五帝髣髴於寢軒不得雜同於常
俗混穢於髙眞也犯則神逝而魔前被拷而
失仙矣
佩紫文丹章出入卧息乃行道之際𢘆當先

思已身有紫暉之光玄覆於上炁繞一身便
叩齒九通而祝曰
玉虚九重紫暉八纏玄光重暎玉清吐津紫
文丹書表明九天制命萬靈招役羣仙威攝
萬萬檢翦千千影響立㑹五雲發煙飛輿紫
蓋倐忽來前使我乗空高登玉晨
畢便引紫炁十二嚥止如此九年即有紫雲
之蓋暎覆兆身身生紫光照明十方通神致
眞洞觀太虚也
昔上元夫人以隱文授太和玉女太和玉女

授幼陽君陽君道成昇虚以文封於九嶷洞
室七百年當授合眞通玄之人後學精念自
當感㑹預有縁也

上清太上玉清隱書滅魔神慧髙玄眞經
　釋音
　撽(音竅)嵎(元俱切)畿(渠希切)攄(音樗)
　參差(上踈臻切/下又宜切)杪(音眇)羆(班糜切)皛(音皎)
弇(衣檢切)降伏(上音杭)斌(紐民切)巾金(上音/蘄)
　三便(下平/聲)昱(音育)羃(莫狄切)
