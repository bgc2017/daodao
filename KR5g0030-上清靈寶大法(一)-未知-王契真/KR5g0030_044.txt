










上清靈寳大法卷之四十四圖二
洞微髙士開光救苦眞人𡩋全眞授
上清三洞弟子靈寳領教嗣師王契眞纂
齋法符篆門
赦拔亡魂章
師曰凡欲修建大齋普度幽冥須奏告上
玄先行赦拔之法惟在上章拜表肆赦頒
符然後方可開壇行事蓋法中有赦有籙
有簡有誥有符有劵皆依次而告行是故
於預告之時則上救苦表頒九龍符青宫

誥以次上素車白馬章則頒普告三界誥
上破酆都開業道章則頒酆都拔贖誥元
始符命誥太上敕赦救苦符破地獄符拔
幽魂符三官簡九幽玉白二簡等齋事扣
期則上開通道路章頒玉皇誥敕制地祇
誥建齋之後上沐浴煉度章頒金液煉形
誥雷文誥生天籙長生符等以次上昇度
亡魂章頒歷關諸天誥凡諸符誥皆可依
類告行不可混雜先後冝以意消詳况符
契乃上天之眞命幽冥得之莫不遵承今

按齋法條具如左
太上敕赦生天寳籙
法曰先於靖室冥心靜坐依法内煉畢方
上香面北長跪黙奏玉晨道君南斗星君
南上諸眞乞降生天敕赦容(臣)書篆按式
頒行如法口奏畢心存九拜想天門三重
金光煥然中有金闕見玉晨雍容左右侍
眞羅列方黙奏九拜良久見慈顔懽恱敕
玉童玉女捧寳匣自百寳光中下降案前
光芒如日照徹天地次啓匣敷開寳籙一

如請降之數便吸入籙紙中合而爲一存
朱筆硯中皆有光明方叩齒三通三拜而
退面東平坐小息令神炁俱定次左手掐
都監訣(四指中文)右手執筆香上呪曰
无上玄元太上道君教臣行符照破幽獄死
魂出離得覩光明急急如律令
右呪五千遍吸天門青黄白三炁入筆及
朱紙之中先書无上等篆二十八字次左
手掐南斗訣魑子▲丑𩲕(中中)𩲓(四中)▲(四上)▲
(中上午出)存六星如日輪初出之狀自南而下

光明无極剔訣入籙中存六星光芒透入
籙中與籙之六星合而爲一透底有光次
左手掐離文取真光入筆先書六星諱

(運處離宫)(明同日曜)(宰御火帝)(禀質隂陽)

(位尊南極)(陶魂鑄魄威勝无方)(曲赦九幽魂)
次用六宫眞號塗之毎星六轉

(天府司命眞君)(天相司録眞君)(天梁延壽眞君)

(天童益筭眞君)(天樞度厄眞君)(天機上生眞君)

次叩齒一十二通引炁祝曰
大行梵炁周廻十方中有度人不死之神止
無量度人急急如
上帝律令敕
右念此呪以筆述星罡筆盡呪盡吹炁剔
訣次書下四字念唵吟吒唎九遍搯中文
存天門金光如長虹入籙透底光明次下
筆


唵吟吒唎
右念此四字爲呪不計其數又念四字毎
一字四轉塗之共一十六轉剔筆上出次
以一筆挑上蓋之呪曰
元始符命時刻昇遷亡魂受度立便生天
急急如
元始上帝律令敕
取天門金光入桃玉清訣發筆存金光道
炁自設迸岀符金光燦於十方度生濟死

隱書毎一字念太上慈悲呪三遍又有
天覆地仰二筆蓋每字上又於此二筆
上轉筆九次呪曰
吾奉太一救苦天尊敕行(九揷筆再取青玄炁吹)
巳上四字或眞書或對書或疊書皆有說
此乃玉晨祕諱元始乃玉晨之師故用元
始律令亡者得之无不生天故爲生天寳
籙書訖祝之
祝呪
南上六星出幽入冥吾奉帝敕速監生靈

南昌上籍即得返魂急急如律令
總呪
太上道君敕付崑崙神符一下拔度死魂
急急如律令
右此呪不以遍數多念爲妙更加前面祕
諱符呪祝之再吸天門金光萬道入籙中
剔中文存星光交纏朗然如日内外洞徹
再上香叩齒九通三拜跪奏重行請降亦
依前存用若臨壇告行亦如請降存用祝
遣焚之存籙中金光照徹十方九幽泉曲

無不煥赫一切罪魂俱覩光明離苦登眞
矣
籙總式
无上玄元太上敕赦生天寳籙
告下十方三界天牢地獄主者

度人不死之神
南極長生之君
度世司馬大神
好生韓君丈人


无上玄元

玉晨道君


教臣行符

照破幽獄



死魂出離


急急如太

上律令敕

具法位(臣)姓某據入意據詞難抑除巳節次
飛奏天廷取㫖頒行外尚慮所薦亡魂宿愆

深重未該赦原拘繫冥曹難已受度乞宣降
太上敕赦生天寳籙拔贖罪魂出離苦趣今
準敕命告行者
右奉
太上敕赦生天寳籙告下十方三界天曹地
府山川海嶽泉曲冥關北都羅酆六洞十宫
三宫九府百二十曹鬱絶之鄉幽塗之境諸
大地獄九州分野福地名山城隍社令神物
司臨之所仙曹典録之墟較量罪福考察功
過一切天牢地嶽主者咸領符命敕赦亡過

某及受度亡䰟九州孤爽冥司地獄陰曹幽
扄罪䰟苦爽生前所造三業六根塵勞諸罪
殁後受報𡨚愆應是故爲誤犯或手弒君父
不孝二親或誹謗大道背眞就僞或殘傷兄
弟謀反師尊或六親通同婬犯骨肉或爲劫
賊殺害人命或屠割衆生自饒一身或以强
淩弱以貴虐賤或浮好三寳執心不專或輕
慢法師穢賤靈文或心懷隂賊安忍嫉妬或
惡口兩舌闘亂善人或殺生淫祀祼露三光
或心生或口語或自作或教他積劫以來所

有諸罪承此太上慈恩並與疾除罪簿落滅
惡根不得拘留徑出地獄永離幽隂皆證妙
果如擔砂負石漣汲溟波之衆驅雷役電掃
山穿地貫天引水之徒並與斷地逮役永使
逍遥即令上件亡䰟七炁成眞六儀運虚五
靈續絶二曜扶衰旋綱躡空飛歩雲宫胚胎
有始塵劫无終金城孕質玉洞凝神眞炁內
養以成眞人上入太虚下洞幽泉雲宫寳闕
中有眞䰟出入福郷周旋生門咀嚼靈芝灌
漱金泉甘露川流懸澍丹田紫霞朝映三炁

凝煙瓊室化仙安座金蓮眞儀掩日塵劫爲
年一如告命
太歳年月日𠮷時告下
具法位(臣)姓某承誥奉行
天樞上相
天機内相
泰玄上相
天機上相
東極宫中太一救苦天尊
萬劫應化眞元教主太上老君

内封式
太上敕赦生天寳籙具位(臣)姓某奉行謹封
内封背書
敕赦亡過某等䰟
外函式
太上敕赦生天寳籙告下
三界十方天牢地獄主者具位(臣)姓某謹重封
右籙告下隂曹釋赦无間罪業籙用黄紙
朱書髙九寸後用白紙繳告文大字墨書
内外封函並用青紙朱書於拜酆都赦罪

章後告行
赦文式
今月某日奉
太上玉晨元皇大道君靈寳天尊敕降下爲
髙功某奏乞爲列詞請降太上敕赦生天寳
籙開光長夜原赦罪䰟今奉
太上敕命告下者
右籙同前用黄紙朱書赦文用黄素墨書
並用黄紙作内外封告二十道九州用九
道十方十道一道專度亡䰟姓名讀訖焚

之即得赦宥萬罪千愆受煉更生
又一法凡普度衆䰟及六道孤䰟以黄紙
長九寸闊三寸亦依前書敕赦生天籙别
有告文作五行書隨所度名數岀給多少
依太極仙翁祭煉法行
生天寳籙救苦天尊寳劵

(青玄救苦敕命告行)(大慈憫赦九夜咸原)(分身散形)

(隨念尋聲)(三光眞精普度罪䰟)(玄神炁君)

(太乙救苦天尊九聲)(丹天三炁)(北府消名)

(玄元祖炁)(灌漑身形)(二象四顧)

(紫雲覆身)(亡䰟秉敕時刻昇遷天門炁吹再書)

(念四字爲呪疊書毎字各轉筆九帀)(元始符命時刻昇遷亡䰟受煉立便生天)

天門炁(覩見光明速生天界急急如救苦天尊敕)(轉等)


十帀拂筆十次再念十玉寳皇上天尊卯
方天尊號隨方搯訣玄眞萬福天尊午
太妙至極天尊酉玄上玉晨天尊坎
好生度命天尊已太靈虚皇天尊申
度仙上聖天尊寅玉虚明皇天尊乾
元量太華天尊亥眞皇洞神天尊巽
三帀(玉清大帝敕慧光一到幽牢罷對速生天界)三帀(上清大帝)

(敕慧光一到幽牢罷對速生天界)三帀(太清大帝敕慧光一到幽牢罷對速生天界)


存光芒照曜天地




度亡䰟告文
右太上生天寳籙給付某人收執俓詣所屬
請乞主者遵依太上敕命即使時刻昇遷一
如告命
度孤䰟生天籙式






太上生天寳籙超度合受度孤䰟出離幽夜
隨果徃生主者遵依符命施行
太歳年月曰告下
具法位姓某奉行
又式

太上生天寳籙





右奉
寳籙給付合受度孤䰟俓詣所屬曹局請主
者遵依
太上敕命即與隨品受生託化人天一如告

命
太歳年月日時告下
具法位(臣)姓某承誥奉行
度師東極宫中大慈仁者太一救苦天尊
牒式
泰玄都省牒九幽掌宰何都承子舉
當省奉帝敕四大幻骨肉之軀儔能不死
一元攝形氣之㑹莫大好生故凡玄範之
昭回翳匪皇風之滲漉幽都黒壤蓋警背
正以趨邪上宫紫微以待超凡而入聖限

界本别趨向奈差驟意馬而逐心猿七情
不返溺愛河而淪苦海萬劫彌深彼爾林
林抑何昧昧經科三十六部明如幽室張
燈職守百二十曹詳於廣幅施尺無非與
物爲作好因今有具位某奏爲入意附薦
宗親外姓徃化願度十方旁資六道報本
反始旣知存誠以事天錫𩔖推恩冝與舉
斯而加彼用頒符籙大示寵綏除犯非天
毀道叛君逆親不以赦原減外其餘在水
在陸若顯若幽或故或新無小無大準今

元始符命並與等差減降原免者
一齋官某所正薦某或生前有念慮差忒
行事違誤處準今符命時刻昇遷
一齋官某所同薦某旣已數該赦宥無罪
可原準今符命更與進昇仙品
一齋官某所附薦本宗自髙曽以下止于
弟姪應自死而未得解脫或已生而復
墮輪廻者準今符命並與品量該度超
昇
一齋官某就壇普度一切男女等魂不論

逺近準今符命並與赦罪往生
一應恃勢作威陷人於死妄開邊隙以殺
無辜貪財劫掠貨藥毒人悖亂人倫婬
犯六親準今符命並與減降一等
一應犯三光厭惡風雨故殺物命隂私設
謀損害人命誅降殺伏侍師失律辜法
妄殺負財欠命見坐報對者準今符命
並與品量故誤照赦原減
一應一切䰟𩲸死於非命無辜國法天憲
戰闘桎梏沉溺懸墜瘟疫螫毒産難自

殺吞噬傳疰迷戀驚畏殘廢血光十相
不完等衆及其他色目條列不盡不論
有主無主見在沉淪者準今符命並與
釋放隨品開度
一應飛走潜動元是人身今墮輪廻未正
本相準今符命並與品量託化
一應山林廛洞有學道煉形以符籙藥石
救人元功未就竟歸鬼録者準今符命
所屬保明特與昇度
一應村疃里社忠臣孝子山林廟食祀典

諸神能徇民祈禱保護福澤者準今符
命許所司保明例與昇遷
一應黄籙齋壇受事奉命隨法輔教神將
官兵功曹上地等神及中下界有預曹
局準今符命例與進陞
一品其餘所犯自今月某曰昧爽以前已
發覺未發覺已報對未報對咸赦除之
於戲上天之載無聲扣之則應下民之
孽匪降昧者自貽期務小心以將大賚
赦書到日主者施行

牒奉
敕書如右倐到請飜録遍牒合屬去處疾速
遵照施行其有奉命不䖍並依律論故牒
又牒
泰玄都省牒九幽掌宰喬知府㓜聞
敕門下撫御有形之衆𩔖廓垂無劫之丕
基陽冥在覆露之中生死屬權綱之下物
所尚者人爲貴焉始𢌿性之善良終流心
於頑獷徇六情積成三業差一念遽入九
幽天網恢恢憲章凛凛覊留惡圄囚繫幽

牢赦未該原恩無踈放庸示勸懲之道特
頒拯拔之仁睠大教之宣行憫衆生之淪
滯匪加黜陟曷表生成錫命玄都分符曲
府勑萬神而敬聽付主者以奉行當省據
髙功某奏爲齋官某人報薦某開建昇度
九幽大齋修設冥陽淨醮廣崇善利普拔
沉淪仰祈天恩俯垂昇濟伏取敕㫖事牒
奉三天門下敕大德本於好生用廣滌瑕
之澤至誠可以事帝俯從濟衆之求下寛
大之敕文布昭慈之宸貺頒符曲府昧爽

咸恩播告於先要約記後
一赦文自今月某日昧爽以前除犯誣天
毀聖冐律違科反道亂常隂謀劫殺罪
大惡極律所不赦其餘罪衆已結正未
結正巳發覺未發覺已受苦未受苦已
報對未報對並準元始符命咸赦除之
一應囚繫去處久被嚴刑深沉惡趣雖霑
恩霈未沐赦原或能悔過自新屏惡向
善不以罪業深重準今敕命特令隨品
受生

一應五嶽大川九幽都府城隍社令泉曲
河源郊野址墟邪途異域棲棲滯𩲸總
總孤䰟百家九流四生五道血湖罪爽
夭横傷亡無倚無依難名難狀漂流幻
海沉溺愛河展轉輪廻未能解脫準今
符命悉與超昇
一應陽間𣗥寺州縣獄司廂幕市曹戰塲
土寨其有罪衆拘縳致殞𡨚對而终犯
憲遭刑被兵殁陣留連未釋超脫無由
照準敕文咸令受度

一應諸遊奕之神五通木野之𩔖依憑草
木淫亂生靈假借妖精妄求血祀致干
天律收攝玄司知過能悛並與比附原
情咸從釋放仍仰所在里域神司昭論
俾歸正道以俟寵綏
一應靈壇社廟血食神祇衞護人民匡扶
境域恢張山嶽主理川源顯立功勛徇
民祈禱準今敕令仰逐部保舉例與推
恩
一應山林巖洞幽谷異人訪道求師修眞

錬性拯幽拔滯濟苦恤貧上𩔖天心下
賙人急至於忠烈孝義威武仁慈廣積
隂功衆所推敬雖終上壽未陟仙郷準
今敕令冝令所屬遍行根刷速與保奏
照格陞遷
一應崇修黄籙廣濟無邊仰三界司察靈
官黄籙院昇度主者紀録功勲超乎正
薦併資祖禰内外宗姻旁及附薦異姓
亡靈均被宸恩同登道境無拘地戸昇
陟仙階

一應臨壇將帥效職官君監衞齋壇輔賛
道法神功受命隨事立功照準玄科並
與遷爵一品
一應三元九府五嶽四司酆都九幽泉扄
以下掌生死罪録之官主典刑執罰之
吏城隍社令里域土司地道驛傳等神
諸處管押將佐依準玉格各與進秩一
階
一應赦文該載不盡名目繁多律無明文
並與比𩔖放行

一應冥司去處輙以赦前事再舉拘連亡
者以其罪罪之於戲奉天光而頒帝命
有感必通塞死戸而開生門無所不度
赦書到日主者施行
右牒奉
敕赦如前宣令九幽掌宰疾速飜録行下合
屬去處遵依敕令施行故牒
太𡻕年月日
具法位(臣)姓(某)準行
具列天省八相

敕赦二字一

(玉清上帝廣救無邊)(上清大帝釋宥讎𡨚)(太清大帝普掠)

(重泉)(玉皇上帝罪考俱原)(諸天降詔羅山絶然)(三途)

(五苦九幽酆泉普皆解脫釋絶攀縁急急知玉清上帝敕)(無主孤上昇)

(三天有𡨚有結普皆除蠲)(廣救重隂與天齊年)(左原沉墮男女)


(隂䰟右赦冰城悉皆開宣)(冰城爐炭雪扄幽泉陽光破燭並赴十天有功)

有命上奏三天有惡有逆準命赦原今日
敕命時刻昇遷北都寒池部衞形䰟制魔
保舉度品南宫十天告命風火無停幽關
罷考爐炭絶煙不得有違冥曹合同準敕
遷神急急如元始上帝敕


右三宫訣午文出放筆了發十天訣捧赦
赦書

泰玄都省牒
本省奉
三天門下(朱書)據髙功某奏爲入意今
準
帝㫖代天奉行者
書符
道言元始符命自龍漢之劫方傳隠韻祕
文乃浮黎之天受度廻骸起死白骨成入
煉炁保眞丹書列字爰從沉淪之苦貪逐
世縁遂將澄湛之機浸成業海千生萬死

受報隂關十地九泉不開長夜致眞司之
列奏祈恩霈之普施我道至慈在深憫惻
冝從所請用示洪私可頒赦下酆都應亡
過某等從前或有所犯違天負地不孝不
忠不仁不義故殺誤傷六情六慾之罪不
以輕重咸赦除之一依符命出離幽隂上
登福境應九泉罪䰟三途苦爽違天毀聖
故作悮爲爲(臣)不忠爲子不孝縱傷物命
隂毒損人罪無輕重已未發覺曽未結正
咸赦除之其餘六道四生無主孤䰟等衆

隨縁昇度趂福受生解釋𡨚仇永資逸樂
其臨壇靈官典者將佐小吏直符直吏各
遷爵一品酆都長夜牛頭獄卒諸大鬼王
九幽都司城隍里社在時用事官將主者
各進秩一階從今以去如遇修建黄籙大
齋濟度幽𡨋一如今來格降施行赦書行
周天界遍詣重泉敢以赦前事告者以其
罪罪之主者施行於戲大道之靈在神明
之顯化至仁之德庶幽暗之普霑几厥有
情禀兹元造母或自怠以取譴訶施行

牒奉
赦書如前冝令酆都疾速徧牒施行仍關申
合屬去處牒至準
敕故牒
太歳年月日告下
法位(臣)姓某承誥奉行
列八相位
封式
泰玄都省牒九幽掌宰
詔書

泰玄都省
敕門下罪疑惟輕功疑惟重自昔帝者之
世訓迪士師之官以虞舜之宅心體臯陶
之邁德尤重人命深用哲刑民恊于中欲
從以治繄爾士庶職在地司間召二三之
臣以較大小之獄猶慮簡戒未授新故相
仍稍加煆勵之威莫測生成之徳悉宜肆
赦咸與惟新俾㑹觀闕之前獲聞道德之
要惟爾典憲體予至懷故兹詔示想冝知
悉

據某人入意切盧亡魂生存之日旋積
罪尤亡殁之後必拘幽夜雖屢伸於薦
拔恐未遂於超昇
一正薦某
一附薦某等
一普薦五姓孤䰟陣亡官兵等衆男子
三䰟七𩲸女子三䰟一十四𩲸







告下考官之庭者
右奉
敕冝今三界所屬考校罪䰟諸司特與省罪
疾速津發前項亡過其等䰟以今月某日前
來齋所面覩
慈尊親受開度蓋元始上帝度人功大風火
不停準敕如右牒至準式奉行故牒

太歳年月日時吿下
法位(臣)姓某承誥奉行
省主三天扶教正一靜應眞君
封式
泰玄都省牒酆都主者
右詔書赦書二件非齋法所載徃徃後人
自撰旣諸方流傳久矣不用刪去今併存
之若用時當於預告先行詔書了扣期却
行赦書與敕赦同時頒告其詔赦並用髙
頭黄紙大字書内有字與符命及篆文

朱書都用繳赦牒遣赦牒發赦關之𩔖(並見)
(章奏門)
東極青宫太乙寳誥

長樂天中

東極宫赤

玄光内紫



金容大聖

神道廣度


沉淪九幽

教主大慈



仁者㝷聲

赴感應念


垂慈億億

劫中無量



度人大慈

大悲大智


大慧太乙

救苦天尊


右奉
太一寳誥伏請地獄諸司𡨋曹主者遵承敕
下開度亡幽俾令受度主者敬聽恭禀誥命
準此奉行
太歳年月曰𠮷時告下
法位(臣)姓某承誥奉行
東極宫中大慈仁者太一救苦天尊
金闕玉皇寳誥
靈寳大法司
今月某曰恭奉

玉皇𧇖敕頒下玄文寳誥度脫罪䰟超昇
玉京者

金闕仙籙


監眞度生

玉皇寳誥



太上彌羅

無上天妙


有玄眞境

渺渺紫金



闕太微王

清宫無極


無上聖廓

落法光明



寂寂浩無

宗元梵總


十方湛寂

眞常道恢



漠大神通

玉皇大天


尊玄穹髙

上帝


右奉金闕仙籙玉皇𧇖誥伏請靈寳至眞十
方上聖依靈寳度人之典施廻骸起死之功
敕下九幽俾苦䰟行開泰誥行諸地令滯爽
以霑恩主者奉行恭禀誥命準此奉行
太歳年月日時告下
法位(臣)姓某承誥奉行
玉皇大天尊玄穹髙上帝
靈寳酆都拔罪眞誥
靈寳大法司
今月某日恭奉

玄誥拔贖罪䰟徃生
南宫者

酆都受制


令

茫茫酆都



中重重金

剛山靈寳


無量光洞

照炎池煩



七祖諸幽

䰟身隨香


雲輿定慧

青蓮花上



生神永安

功德金色


光微微開

幽關華池



流眞香蓮

蓋隨雲浮


干靈重元

和常居十



二樓急宣


靈寳旨自

在天堂遊

右奉
太上玉文酆都符命拔除衆罪贖命幽都萬

神敬從永無執繫乗
天尊之慧命脫地獄之拘留託質仙都常居
樂境準此奉行
太嵗年月日時告下
法位(臣)姓某承誥奉行
右諸誥命並用黄紙朱書告文墨書外用
封函如式


上清靈實大法卷之四十四
