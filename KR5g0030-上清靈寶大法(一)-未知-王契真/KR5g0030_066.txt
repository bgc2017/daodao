










上清靈寳大法卷之六十六禽六
洞微髙士開光救苦眞人𡩋全眞授
上清三洞弟子靈寳領教嗣師王契眞纂
文移雜用門
結盟狀(用三本)
無上黄籙大齋結盟
今奉齋官姓某謹備法信之儀請道士一壇
修崇
無上黄籙大齋三晝夜集兹冥神普濟幽
沉竊以下元簡文著靈仙之品格

洞玄經法敷度死之科條功普人天惠覃
家國故
太極宗師廣宣禁戒示威儀罰簡使飭身心
典刑具存古今不泯今齋官某儀形報薦志
切精專㳙此剛辰建兹良果由是法天像地
立纂舒壇格
三境之帝眞修九朝之紀事玄綱斯舉妙範
聿陳重惟庶務之至繁全藉同齋之力賛依
欲通靈逹妙在乎㓗巳齋心齋心所以抑口
味鼻香之貪㓗巳所以絶視聽色聲之好抱

神以靜正氣自澄注念不移立功可待某材
非超世職忝具貟叩五帝以投誠對三官而
立誓期相率勵共罄夤恭當使性若氷清心
如月皎修用㸃符於至理始終無曠於玄䂓
庶使功勤以弘吾教其或至違科越禁按法
紏彈尚不能及巳自求受天譴罰今請各僉
法位作合同盟三本一本歸
五帝府一本上
三官府一本留
泰玄都省照應謹啓以盟

年月日時
次從下列行壇道衆
次列六職
可陋
五方五老上帝御前具位(臣)姓名狀奏謹封
三元三官大帝聖前具位姓名狀申謹封
三天大法師眞君聖前具位姓名狀申謹封
方函三
(黄籙齋壇結監狀奏請五老上帝闕下)具位姓名謹重封
(黄籙齋壇結盟狀申三官大帝府)具位姓右謹重封

(黄籙齋壇結盟狀申泰玄都省)具位姓名謹重封
職狀
無上黄籙大齋壇
今爲某人崇建
無上黄籙大齋謹集見前法衆克取今辰
依科修奉擬補職事下項
髙功大法師
具法位姓名
都講
具法位姓名

監齋
具法位姓名
侍經
具法位姓名
侍香
具法位姓名
侍燈
具法位姓名
右具如前各冝守職謹狀
年月日具髙功法位姓名狀

十方謁劄
具位(臣)姓某不避
誅鉏冒干
天聽(臣)昨據齋官某乞取今月某日崇建
無上黄籙大齋五晝夜追悼亡過某等䰟及
下元苦爽同遂生方事(臣)除巳列欵謄詞祈
恩開度今者玄壇肇啓法信嚴陳敷露
天章召迎
道炁恭依
科範普濟存亡伏望

天慈特垂
省覽敕下
天省玄都洞陽仙舘降解𡨚之童子
命赦罪之靈官宥齋主之宿愆解亡䰟之業
報特降(至此隨方換易)
東方九炁天官青靈始老洞陽大將和安使
者太黄天眞宰木地神君一合來下鎭守東
方祇延
上帝降眞文而和天安地啓迷塗而導𩲸提
䰟隔穢驅魔迎祥集瑞伺作成於齋事當回

復於
天經躬謁清場仰祈
眞應(臣)謹具劄奏
謁以聞冒犯
天威下情無任俯伏俟
命之至
右謹具奏
呈
東方無極太上靈寳天尊九炁天君御前伏候
睿㫖

年月日具位(臣)姓某劄奉
九天聖位(於中間隨方換易)
南方三炁天官丹靈眞老元和眞宰定安靈
君赤明天上聖火地神君一合來下鎭守南
方西方七炁天官皓靈元老平安上君和諭
神君恊助神君元載天上宰金地元君一合
來下鎭守西方
北方五炁天官紫虚玄老君守鎮洞神通和
安諸君恊和總禦君逹慶安命君皓庭天眞
宰水地神君一合來下鎭守北方

東北方玄靈眞炁天官玄靈英老君統領神
君覆護天官安定福生君黄華秉鉞君守元
神應君元明天上聖寳地神君一合來下鎭
守東北方
東南方青玄眞炁天官華靈眞老君廣化生
君總攝萬安君覆守天皇玄神安鎭君觀明
天眞宰后地元君一合來下鎭守東南方
西南方丹靈眞炁天官洞靈景老君元守鎭
安君萬福和淳君三眞護守君元皇眞定君
太皇天上宰總地神君一合來下鎭守西南方

西北方皓靈元眞炁天官素靈虚老君安諭
始文君天眞應命君鎭安平定君洞安覆生
君元載鎭守君太虚天眞宰伏地元君一合
來下鎭守西北方
上方梵炁天官黄靈明老覆守安和君鎭定
恊眀君總禦萬安君福縁總應君上明天眞
宰玄地靈君一合來下鎭守上方
下方靈元紫炁天官虚靈應老君上明覆鎭
君安定守元君十眞慶鎭君安方洞明君化
元崇道君太極天上聖翊地元君一合來下

鎭守下方
十方謁謝劄
具位臣姓某不避
誅夷洊干
天聽臣昨於今月某日具劄奏爲齋官某
崇建
無上黄籙大齋超度亡過某等䰟同遂生
方事臣肅遵科典恭啓齋修敷露眞文和
安天地請降官吏鎭守壇場舉蒙
覆護之恩獲遂圓成之果今則解壇散席

進表言功捧劄告䖍隨方禮謝伏望
天慈俯垂
省覽敕本方之神吏下太極之神郷昇度
亡靈昭明善果福流齋主慶及邦家所有
元降眞仙理當復始乞與計功推賞進爵
褒崇臣等齋法未明科條有紊等祈寛貸
免寘嚴誅庶覃優渥之休以畢始終之惠
(臣)謹具劄奏
謁稱謝以
聞冒犯

天威下情無任戰慄待罪之至
右謹具奏
呈
東方無極太上靈寳天尊九炁天君御前伏候
睿㫖
年月日具位(臣)姓某劄奏
十方聖位(隨方換易)
謁劄函(謝劄同)
(謁劄謹上詣某方宫請進)具位姓某謹重封
十方靈官䟽

具位姓某
檢㑹昨據齋官某投詞乞薦亡過某等䰟
就某處崇建
無上黄籙大齋總集隂功用資超度事某
據詞難抑除巳録奏
帝廷祈
恩開濟今則初開玄墠敷露眞文謹以龍
璧紋繒紙筆墨硯分方安鎭效信盟眞欲
得傳誠上祈
玄感須至具䟽告

聞者
右伏以梵炁彌羅落落
九霄之境眞都寥邈巍巍十極之郷欲丹悃
之升聞仗
洪慈而謄奏恭惟
十方無極世界日月星宫經寳五嶽水府十
郷神仙諸靈官傳奏聖衆聖前
眞常善應
神化無方凡度死以濟生毋分靈而降世伏
願歴關懇願鑒察齋修九奏雪愆冀宣慈而

宥過一期闡事丐秉筆以書功庶沐
恩休普覃幽顯某下情無任激切之至謹具
䟽申
聞謹䟽
年月日具位姓某䟽
開經䟽
大明國某郷貫居具位臣姓某敬露丹誠上
干
洪造臣伏爲(入齋意至醮用物儀)具狀投某人門下
乞請道士一壇就某處崇建

無上黄籙大齋三晝夜冀集隂功總資超
度謹㳙某月某日開壇蕆事請
命祈
恩所有
太上諸品眞經
天尊睿號欲預取某日爲始開函看誦今
先具品目敷奏如後
一請道士看誦
太上洞玄靈寳无量度人上品妙經若干卷
太上洞玄靈寳昇玄消災護命妙經若干卷

已上並用普伸回奉上獻
三界十方聖眞仙衆醮筵列班眞宰
一請道士看誦
太上靈寳天尊說救苦妙經若干卷
已上並用回奉上獻
冥府係醮一切聖衆
一請道士看誦
太上洞玄靈寳无量度人上品妙經若干卷
太上洞玄靈寳九天自然生神章經若干卷
太上洞玄靈寳九眞妙戒金籙度命妙經若干卷

太上靈寳天尊說救苦妙經若干卷
太上元始天尊說生天得道經若干卷
元始靈書中篇若干徧
玉皇大天尊玄穹髙上帝寳號若干徧
太乙救苦天尊睿號若干聲
九幽㧞罪天尊睿號若干聲
十方洞靈睿號㑹
巳上功德並用資薦亡故某䰟超生
仙界(普薦云在㑹係薦一切䰟儀各超仙界)
一請道士看誦

太上洞玄靈寳无量度人上品妙經若干卷
太上洞玄靈寳九天自然生神章經若干卷
太上洞玄靈寳天尊說救苦經若干卷
太上元始天尊說生天得道真經若干卷
元始靈書中篇若干徧
某經某號(逐頊子細開列)
巳上功德並用資薦門中逺化宗親各超
仙界(或有附薦名位依此逐項開列)
一請道士看誦
太上洞玄靈寳无量度人上品妙經若干卷

太上洞玄靈寳九天自然生神章經若干卷
太上洞玄靈寳九真妙戒金籙度命妙經若干卷
太上洞玄靈寳天尊說救苦妙經若干卷
太上元始天尊說生天得道真經若干卷
元始靈書中篇若干卷
玉皇大天尊玄穹髙上帝號若干聲
太乙救苦天尊睿號若干聲
九幽㧞罪天尊睿號若干聲
朱陵度命天尊睿號若干聲
巳上功德並用資薦六道四生孤䰟

滯𩲸各各離苦同遂生成
右伏以
無上眞詮乃人天之梯級
大慈睿號作生死之津梁德難可勝善無不
應切念亡過某等䰟歸九夜靈昧一眞非仗
指迷曷超沉滯願假金口敷宣之妙直悟玄
微恍見氷壷瑩潔之明永除染着將開寳藴
首露丹忱仰祈
洞鑒之私𠃔副薦修之請臣無任瞻
天望

聖激切屏營之至謹具䟽上
奏以
聞謹䟽
年月日具齋官位臣姓某䟽
外可漏
(黄籙開經文䟽上奏三界聖眞十方主幸)具齋官位臣姓某謹封
功德都䟽
大明國某郷貫居具齋官臣姓某謹露丹誠
上干
洪造臣伏爲(入齋意至醮用物儀)具狀投某人門下

乞請道士一壇於某月某日就某處崇建
無上黄籙大齋三晝夜滿散祗設
謝恩清醮三百六十分位仰仗
道恩普超亡爽旁資沉滯俱遂生方以今
修奉良因巳諧圓滿所有回獻并資薦諸
品眞經睿號開具品目敷奏于后
一請道士看誦
某經(並逐項一一具列依開經䟽開之)
右伏以蘂笈琅函
道秘精微之奥

金書玉字
功宣開度之儀無文不成有縁皆遇伏念臣
亡故某及祖禰姻親顯幽靈識冥程寖逺覺
路難尋思出離以無由致輪迴而不返式嚴
齋㑹用集隂功冀仗眞乗以開智慧伏願
恩光洞照奩舒寳鑑之明道岸旁通境入壷
天之勝含靈均濟法界同資臣無任瞻
天望
聖激切屏營之至謹具䟽上
奏以

聞謹䟽
年月日具齋官位臣姓某䟽
内封
上帝髙真三界十方主宰具齋官位臣姓某䟽奏謹封
方函
(功德䟽一函上詣三天門下請進)具髙功位姓某謄奏謹重封
三官考功狀
具位姓某
檢㑹先據齋官某狀稱伏爲亡過某等䰟
崇䢖

無上黄籙大齋用資超度今則設醮謝
恩巳諧圓滿所有同齋道士并承受諸神
在壇效勤委有勲績謹按
太眞之儀合行投録推賞除巳具表奏聞
三天外須至逐一開申者
一同齋攝職道士除某外開具下項
開列六職道衆姓名
一承受諸神
天下都大城隍主者
某州城隍主者

某縣城隍主者
某廟某侯王
當境某監壇
十方道都大主者
九州社令主者
九幽諸大地獄主者
操章將軍僕射天下都官使者功曹
從事直事君符吏郎决吏驛龍吏收食
吏庭令丞小吏等
捧香驛龍騎吏三五功曹左右官使者

侍香金童傳言散花玉女
五帝直符直日香官監齋功曹使者四
靈神君
靈寳大法司玉女金童靈官功曹丁甲
吏兵合干天神將吏
某靖諸司院府帥將吏兵
神虎二聖玉女使者承行追取一行官
吏等
南陵樞府朱陵火府南昌上宫煉度一
行官吏仙衆

上清黄籙院一行官吏
三界直符四直功曹六十甲子輪直日
時功曹七道功曹
九龍使者金龍茭龍驛吏地府火府齎
簡童子傳符一行官吏
五嶽地水城惶司十方道諸處沿路承
受土地等神
某家司命土地等神
東嶽城隍司及本境廟宇差來防禦一
切神兵

巳上衆神並在壇監臨翊衛傳送追
攝效勤本職並無違缺
右謹具狀申
上元賜福天官紫微大帝
中元赦罪地官清虚大帝
下元解厄水官洞隂大帝御前伏乞
聖慈特賜
聖㫖下三界所屬眞司計功酬賞施行謹具
狀申
聞謹狀

年月日具位姓某狀
拜章引進狀
無上黄籙大齋壇
檢㑹今月某日奉爲齋官某乞薦亡過某
等䰟崇䢖
無上黄籙大齋總集隂功用資超度進拜
天官某章一通内外函封印全俓詣
太上某宫某曹治請進今隨狀見到欲得
依時奏呈須至申
聞者

右謹具狀申
三天門下省伏乞垂允不候諸處章詞𩔖進
俓爲先次通
奏取
㫖頒行謹具申
聞謹狀
年月日具位姓某狀
發請醮引進狀
靈寳大法司
檢會今月某日奉爲齋官某乞薦亡過某

等䰟崇䢖
無上黄籙大齋總集隂功用資超度今者
已行滿散謹取某月某日夜祗設清醮三
百六十分位上謝
天恩今發奏請狀一十函重封印全須至
開具申
玉清上帝元始天尊(陛下)
上清大帝靈寳天尊(陛下)
太清大帝道德天尊(陛下)
昊天玉皇上帝(陛下)

勾陳星宫天皇大帝(陛下)
紫微中宫北極大帝(陛下)
太微南極長生大帝(御前)
十方救苦天尊(御前)
東極宫中大慈仁者㝷聲赴感太乙救苦天尊(御前)
后土皇地祇(殿下)
右謹具狀申
三天門下上清天樞院伏乞俓爲通
奏施行謹具狀申
聞伏候

昭報謹狀
年月日具位姓某狀
謝恩詞引進狀
靈寳大法司
檢㑹今月某日奉爲齋官某乞薦亡過某
等䰟崇䢖
無上黄籙大齋總集隂功用資超度今者
巳行滿散克取今宵祗設清醮三百六十
分位上謝
天恩所進拜青詞一通重封印全合行繳

發前去須至申
聞者
右謹具狀申
三天門下省伏乞
引進徑爲通
奏施行謹具申
聞謹狀
年月日具高功法位姓某狀
黄素表引進狀
無上黄籙大齋壇

檢會今月某日奉爲齋官某乞薦亡過某
等䰟崇䢖
無上黄籙大齋總集隂功用資超度今則
功圓果滿解席散壇所有進拜
言功謝過黄素朱表一通内外函封印全
謹謹上詣
三天曹門下請進欲得
引進奏呈須至申
聞者
右謹具狀申

三天門下伏乞
垂允徑爲通
奏施行謹具申
聞謹狀
年月日具髙功法位姓某狀
發禮物引進狀
靈寳大法司
本司奉爲齋官某滿散
黄籙大齋修設謝
恩清醮所有進獻車輦九乗進狀九函各

封印全今隨狀見到須至申
聞者
右謹具狀申
三天門下省伏乞經爲通
進施行謹具申
聞謹狀
年月日具髙功法位姓某狀
請醮狀式
奉醮具齋官位臣姓某
右臣伏爲亡過某等䰟崇䢖

黄籙大齋巳行滿散謹取今宵祗設
清醮三百六十分位上謝
天恩合預具狀奏
請者
右(臣)謹昧死具狀上奏
某位尊帝(陛下)恭望
道慈允(臣)奏請是夜特賜
恩光鑒臨
御座冒犯
天威(臣)誠惶誠恐稽首頓首謹具狀奏

請以
聞謹狀
年月日奉醮具官位臣姓某狀奏
可陋
某帝尊(陛下)奉醮具官位臣姓某狀奏謹封
方函
(謹謹上詣三天門下上清天樞院請進)具髙功法位姓某謹函封
諸帝尊請醮狀
奉醮具齋官位臣姓某
右(臣)伏爲追薦亡過某等䰟崇䢖

黄籙大齋巳行滿散謹取今宵祗設
清醮三百六十分位上謝
洪恩須至具狀奏
請者
右臣謹具狀奏
請伏望
天慈於是夜俯賜
恩光鑒臨
御座冒犯
天威臣無任惶懼激切屏營乏至謹具狀奏

聞謹狀
年月日奉醮具官位臣姓某狀奏
三界列班申請狀
奉醮具官位姓某
右某伏爲追薦亡過某等䰟崇䢖
黄籙大齋已行滿散謹取今宵祇設
清醮三百六十分位延奉
飈馭仰謝
洪恩合預具狀申
請者

右謹具狀申
聞伏望
聖慈於是夜降臨
醮座干冒
聖威某下情無任惶懼之至謹具狀申
聞謹狀
年月日奉醮具官位姓某狀
上帝進狀式
奉醮具齋官位臣姓某
謹備

龍車一乗
右謹隨狀上
進恭望
天慈俯賜
昭鑒冒犯
天威(臣)誠惶誠恐稽首頓首謹具狀上
奏以
聞謹狀
年月日奉醮具位臣姓某狀進
可陋

某帝尊陛下奉醮具位臣姓某狀進謹封
方函
(進狀一函謹謹上詣三天門下請進)具髙功法位姓某謹重封
諸帝尊狀式
奉醮具位臣姓某
恭備
龍車一乗
右謹隨狀上
進伏望
天慈俯垂

洞鑒冒犯
聖威臣誠惶誠恐稽首頓首謹具狀奏
聞謹狀
年月日奉醮具位(臣)姓某狀
三界朝班單狀式
奉醮具位姓某
恭備
太上洞玄靈寳昇玄消災護命妙經
金錢一分
寳馬一疋

右謹隨狀上
獻伏望
聖慈俯賜
鑒納謹具狀申
聞謹狀
年月日奉醮具位姓某狀
施斛開通五路牒
無上黄籙大齋壇牒上東方飛道大神
本壇見爲齋官某崇䢖
黄籙大齋開度亡過某等䰟巳節次謄詞

敷奏請命頒行以今恭依科式普施大獻
夜齋廣濟六道幽靈九州孤爽切慮冥陽
有殊關原爲阻須至牒者
牒請飛符迅速奉令奔馳從青騎之天官旁
開障塞啓艮方之鬼户不礙去來牒至准
式時刻毋停立希
照應謹牒
年月日牒
南方橫道大神
無上黄籙大齋壇牒上南方横道大神

本壇見爲齋官某崇䢖入意同前須至牒
者
牒請横天擔力震地宣威助离以騰光燭開
隂翳向南而啓道接引幽䰟牒至准
式時刻毋停立希
照應謹牒
年月日牒
西方直道大神
無上黄籙大齋壇牒上西方直道大神
本壇見爲齋官某崇䢖入意同前須至牒

者
牒請直道而行持旛前導輔兊卦大神而假
勇普掃不祥由西方捷徑以提䰟廣揚至化
牒至准
式時刻毋停立希
照應謹牒
年月日牒
北方遏道大神
無上黄籙大齋壇牒上北方遏道大神
本壇見爲齋官某崇䢖入意同前須至牒

者
牒請塞遏邪源申嚴正令剪除凶勃開朔易
之遐方部衛形䰟赴精嚴之法㑹牒至准
式時刻毋停立希
照應謹牒
年月日牒
中央都道大神
無上黄籙大齋壇
本壇見爲齋官某崇䢖入意同前須至牒
者

牒請都攝百神肆開五路坦然明白俾斯須
可舉而行滯𩲸䟽通庶逺近無所不度牒至
准式時刻毋停立希照應謹牒
年月日牒
上清靈寳大法卷之六十六





