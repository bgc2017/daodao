










上清靈寳大法卷之十三樓五
　　　洞㣲髙士開光救苦真人𡩋全真授
　上清三洞弟子靈寳領教嗣師王契真纂
　制魔伏神門
　師曰夫靈寳大法乃天地之根宗元始之
　妙炁鳯篆龍章結爲真文靈音梵唱而爲
　呪元始上帝現無相之理傳要機於道君
　濟救群迷敷揚至道非世上常辭皆諸天
　之隱諱上士行之可以飛躡玉京中士行
　之可以遷居仙室下士行之可以住世延

　年盖下世愚俗福淺之徒豈能窺奥且宗
　祖傳文皆神仙修煉大丹之士積功累行
　之者遇其要妙遭際真師印訣符圖無不
　具述皆夢境得其筌蹄或神人傳其要㫖
　即使心開神悟智慧日新觀其妙音通幽
　逹理呼神召將皆駐目前三界敬從諸天
　欽仰所謂道而化生德而度死者矣後之
　學者多不遇其師或傳之於片紙文字或
　得之於詠誦經訣思存求值要文便言畢
　竟矜誇巳是執着迷津盖縁行淺德微福

　凉縁簿或得之文辭華麗或傳之於符篆
　篇圖呪訣不全符形靡辯行持差悮呼想
　不真以致將吏天真不能輔佐皆去真就
　僞衆魔有試其怨道者多矣殊不知靈寳
　祕文法法有倫序符有訣竅呪有祕章有
　制魔伏邪之祕文有出死入生之心印佩
　符肘印謁簡劵符誥帖環圖降魔誓戒得
　之者超登上道飛謁玄元度亡䰟於時刻
　之中濟枯骨於吹嘘之内城隍社令悉歸
　掌握之中風雨雷霆盡属指揮之部行道

　之士先明於制禦之法其魔有十故具如
　篇學者深而造之勿爲魔之所試斯道方
　能成也得者祕之
　　　辯制十魔
一曰天魔二曰地魔三曰人魔
四曰鬼魔五曰神魔六曰陽魔
七曰隂魔八曰病魔九曰妖魔
十曰境魔
　天魔者山林修煉之士一念纎塵而被魔
　敗不能成真何者正煉大丹行持入靖或

　目見顯現形影幢盖幡花異香祥雲耳聞
　仙樂此乃天魔之所試也當焚香佩三皇
　内文及五帝消魔玉符置於案前左手搯
　中指中右手執五帝大魔印變神爲元始
　以印照之其魔自退
　地魔者凡行持之士變神歩罡書符呪水
　起念不正皆地魔之所試何者正欲思存
　而心生擬議歩罡搯訣書符誦呪或亂其
　心或照形而不辯其姓名或附身而不通
　其言語抵抗道法毀辱靈文皆非邪鬼之

　所依即是地魔之所試當以神霄玉清真
　王五方衛靈呪併焚之
　人魔者行持之士皆有之或居山入室書
　符誦呪搯訣行持方欲行用一念有異或
　被言語穢喧雞犬婦女師僧尼俗衝突以
　致惑亂法身思存不正符水不應此皆人
　魔之所試當以混合百神印安於壇中急
　書束縳魔靈四字以印印之焚於香中左
　右子亥文持念魔王三品之音其魔自退
　矣

　鬼魔者行持之士出入郊野之中建壇於
　伏尸之地一念稍誤即夜多夢寐屋宇虚
　鳴禽畜現形蟲蛇顯恠惑亂正法恣壞靈
　壇皆鬼魔之所試也當以淨明法主印安
　壇上以元始安鎮四字以印印之貼於壇
　所次誦淨明靈書二篇其魔自退
　神魔者行持之士因驅邪破廟一念恣狂
　多爲神魔之所試或現形抛石嘆泣多端
　盗法壇供具𥨸丹藥祕文惑惱法身無有
　休息皆神魔所試也當以嚴攝北酆二印

　佩於肘上召玄範衆真以攝之仍書神公
　受命普掃不祥八字貼於壇之四面次以
　三十二天隱諱章焚室前而遣之其魔自
　退
　陽魔者行持之士正欲内行以濟生死則
　一念不真情慾四起愛着存懷是非錯亂
　此陽魔之所試也當正心黙念降魔滅惡
　天尊九聲叩齒三通書八景𡨋合炁入玄
　玄八字焚服佩五方制魔玉文誦五方制
　魔呪行旋斗歷箕罡訣其魔自退(在浄明)

　法中
　隂魔者居山之士修習祕文存思之際一
　念或差即聞四野悲歌冷風亂作心生倒
　見及出道路逢僧尼厭穢亂我神光皆隂
　魔之所試也當叩齒七通搯午文存玄元
　炁灌注身中服五老啓塗群仙翼轅八字
　以五帝大魔印印之及佩童𥘉五府玉册
　誦靈書下篇及焚龍章鳯炁之文其魔自
　退
　病魔者行持之士一念乖殊四大失理飲

　食差殊寒暑失調多生疾患損害行持此
　病魔之所試也當以消魔五符置於室中
　用五帝大魔印誦淨明靈書二篇服八景
　𡨋合炁入玄玄八字并淨明延生一符佩
　元洞玉曆章叩齒集神首罪焚香宣雲籖
　寳笈科品召集隂陽二神以和合其魔自
　退
　妖魔者山林多有之凡入靖修煉一念不
　真多招狐狸山精石恠妖魅恐人成道化
　作妖艶以求宿食或歌艶麗詩詞以現形

　行大法之士多忌之持志金石誦魔王三
　章輪搯十方飛天神王訣以天寳君印照
　之焚五帝大魔符於室前次焚香陞座宣
　靈寳三洞法語其魔自退永不至矣其或
　更施斛與之尤妙
　境魔者行持之際或於道路别室之中見
　一切物而一念起貪癡之心耳聽惡聲目
　視非色或入室如此者皆境魔之所試也
　當正念存神使其含太虚之真内外澄徹
　無所染着存空中有一寳珠光明煥耀十

　方來朝仍吞服諸天祕諱誦浄明寳經一
　過佩上清九老伏魔印其魔自退
　　　金闕玄元道君㓕九十六種外道一
　　　百八十天魔智慧神呪
天地雜炁生諸妖邪常以正道除去氛祲
第一思惟我無主簿諸法皆空不可轉相
一實境界飛魔鬼神知所住處實知方便
假空有故法性理性湛然常住無有來去
一知實故二知魔故三除相故四分别空
元亨利貞邪不干正臨兵闘者皆列陣前

急急如律令
　右法先叩齒一十二通宻誦不拘遍數其
　魔應時皆發善念並來座下稽首若欲除
　滅則廣持遍數其餘皆遁隨呪消滅矣
　　　神霄真王消魔衛靈呪
　　　東方
蕭仞扶桑方諸鬱羅元皇列真凝結雲芽
明耀九芒含炁三華钁天振劒神虎辟邪
安陽太帝攝禦群魔上升神霄濯形天河
　　　南方

炎炁浮煙運升赤明長生元聖髙居玉京
降妙圎羅散品六冥元天大誥普齊群生
消珍魔試奔飛火鈴保衛正炁億劫長存
　　　西方
皓景金華長庚洞光大梵流布轉輪元綱
蔚明交變騰化十方七關安鎮回合隂陽
席炁蕩蕩我亨嘉祥玉文敷告至道延昌
　　　北方
太隂朔單上連帝君流𤔵騰晶化形玉虚
輔衛三境簡閱元圖真符煥發定籍清都

標名金籙宿釁咸除形神碧落超登太无
　　　中央
元始虚皇祖土居中三炁洞元肇生太空
七轉八變混合回風散化萬神天地開通
吉日行事億天所宗願保劫年享福無窮
　　　天皇君召韓君司馬制魔符

　　　(諸天遥唱/萬帝設禮)中中(群魔束形/鬼精㓕爽)中

　中(廻骸起死/白骨成人)中中(韓君丈人坎/執符把籙至)

　　(巽/上)(召制/十方)卯酉(伏御/地祇)坤(萬灾/不干)

　　(神明/護門)子亥(幽䰟苦爽/皆得受生)四指上中下三

　　節(天皇君召命諸天/齊到咸遵玉敕)中中






　右符混元炁用青帛書用黄色於甲子日
　子時篆用赤書玉字印印之佩於兆身若
　煉度隂尸佩於心𦚾之上黙告韓君下臨
　監度矣
　　　天皇君召十方神王制魔符

　　(始青/浮黎)中中(洞煥/太空)午(魔王内/諱百靈)

　(隱/名)子(司命司録司功/司殺回骸起死)卯文(飛天/神王)


　(制魔/合靈)(䰟神澄正/萬炁長存)丑亥(炁入/玄玄)寅廵

　十二官(衆真監度/全其本年)收入中指中入掌

　心吹彈




　右符紅帛白書庚申目寅時書用八威龍

　文印印之佩兆身召十方神王隨其方搯
　訣召之
　　　地皇君召三界大魔制魔符

　　　(五帝大魔/萬神之宗)子(自號赫爽/諸天齊功)午

　(金真/朗郁)酉(輔翼/萬仙)卯(至道无敵/降伏衆魔)寅

　　　(大道之宗/從有入旡)申(至道之樞/從无入有)(我/位)


　(上王匡/御衆魔)亥




　右符緑帛素書六丁日午時篆用印印之
　佩身上凡飛神謁帝只誦三界大魔無拘
　天門
　　　地皇君召三界星宿璇璣制魔符

　　　　(混洞赤文老五)


　　　　(无无上真啓途)
　(大行梵炁/周回十方)戌(三官/九署)亥(十二/河源)子文

　　(三官北酆/明檢鬼營)丑(金馬驛程/萬神咸聽)寅

　(混合回風/天地開通)卯(吉日行事/祖土居中)辰巳吹彈




　右符黄帛朱書六丙日辰時篆印之佩身
　上如禳灾度厄召諸星宿皆可用
　　　人皇君束縛魔靈符

　　　(赤靈尊神/統神丹天)離(千和萬合/自然成真)坎

　(太一司命/桃康合延)乾(上開八門/混合百神)坤文

　(束送妖魔精斬馘六鬼鋒/諸天炁蕩蕩我道日興隆)中指中






　右符素帛黒書六辛日酉時篆印之佩身
　上可以威制群魔
　　　人皇君却死更生符

　　　(太清九真/凝曜神郷)卯(九隂赤字/敷映生明)坎


　(精芒晃燁/混沌黄元)辰(飛英玉化/虎嘯龍吟)巳文

　(萬帝玄真威制天文/却死延年受化更生)酉離文





　右符青帛朱書壬癸日子時篆印之佩身
　中延年益筭
　巳上符文並出天皇下篇如欲知未然吉

　凶當以丹書方三寸清水吞之靜卧則預
　知矣服時間曰用五方消魔王呪
　　　東方青帝消魔王呪
洞耀育元晶青華開太明布育九天炁
始生荐无英扶陽適攝御丹林合緫真
積霄始暉上欝壘明霞晨靈光煥羅絡
衛育保形䰟混化合玄景仁慧消魔群
萬遍道巳超功當書上清
　　　南方赤帝消魔王呪
三炁靄靈關明虚煥玉丹朱陵有帝真

華雲飛絳軿統御萬界中撫運超億千
執䇿按簡籙洞章敷神篇解結散禍根
流金摧凶奸志能成此道魔試俱不前
保度冥劫津宴盻无窮年
　　　西方白帝消魔王呪
西靈徊七度太眇欝明華白元維我神
皇真御景霞皎皎三素暉昭昭破百邪
攝音延至炁金晶育三田煉胎固玉質
寳耀映瓊軒魔精當滅試逮地元沈連
逸轡髙清舘齊輪太上仙

　　　北方黒帝消魔王呪
北玄三秀靄太上紫皇居緫炁攝幽機
造化敷靈綱下緫虚危精寳育天元房
靈通太妙神纒羅衛百關豁落滅魔試
凶灾永不干大道保白然壽命无虧殘
萬劫享慶㑹白日登雲軿
　　　中央黄帝消魔王呪
混化俱冲妙元皇緫帝靈真老閉黄闕
回御齊玄鈞圎華太張上同携堅玉君
結津固有骸瓊耀擁胎仙晨暉注明景

魔殃自滅形萬道保無窮返老回童嬰
五㑹合一炁飛馭超雲京
　　　威制伏御

威未制天政德可伏御地祇
　右中指中念靈書三遍書之
　　　普掃不祥

神公受命普掃不祥
　右中指中念三十二天隱諱書之

　　　冥合
八景冥合炁入玄玄
　右中指中誦魔王三章書之
　　　啓塗群仙
五老啓塗群仙翊轅
　右子至亥戌酉申念三官北酆至金馬驛
　程書之


上清靈寳大法卷之十三











