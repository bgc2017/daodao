










上清靈寳大法卷之四十三圖一
　　　　　洞微髙士開光救苦眞人𡩋全眞授
　　　上清三洞弟子靈寳領教嗣師王契眞纂
　齋法符篆門
　　　授戒章
　師曰按金籙度命經亡過之人須當受持
　九眞妙戒長生救苦眞符即得名標金格
　字列玉清是故召神有符使其覆護德難
　可勝矣
　　　戒光復性符




　　　召察命童子符



　　　呪曰
察命童子監察身形勿生執見滅妄除淫
神清氣爽不入幽𡨋急急如

元始符命律令
　　　召護戒威神符



　　　呪曰
護戒威神監身受生符命元誓勿泄勿輕
祕受通仙泄慢祖迍急急如律令
　　　召五帝直符符




　　　呪曰
五帝直符内外通靈違誓者考順誓者生
明注陽籍落滅惡根元始符命急急奉行
　　　召六宫掾吏符





　　　呪曰
六宫之炁普度生身受化之日不經幽庭
落滅罪業自有光明急急如
上帝律令
　　　大獻章
　師曰大抵濟度不廣豈得謂之大齋故齋
　法惟在普度無間幽魂施河沙鬼衆大獻
　斛食全憑符命變錬之功是謂無量度人
　之大也
　　　開通五路符(符用黄纸朱書告/文墨書中文東炁)




　　　告文
右符告下十方三界五嶽四瀆九州東夷南
蠻西戎北狄中華境土五方諸道水陸關津
黄泉蒿里丈人天門庭長阡陌道路主者冥
關幽路主執神祇咸遵符命疾速開通五路
釋放亡過某人及六道四生幽冥魂爽徑離
隂暗得覩光明齊赴玄壇獲霑睿澤乘兹妙

果上生天堂一如告命
　　　玉清天皇寳誥(符告用/法如前)



　　　篆祝呪
玉清大梵輝耀三塗提擕六道雲章寳笈
紫鳯丹書急急如
元始上帝命
　　　告文

元始符命普告十天三官九府五嶽五川河
伯水府九幽無邊超度六道四生九州分野
孤魂滯魄已化未化受苦綿綿今日大化天
地長年元皇廣度大施福田生化普濟萬罪
咸蠲今日受錬脫苦升遷天皇符命速照奉
行升接隂魂與道自然霑享天廚甘露流川
咸登錬化俱歩金蓮上朝
玉闕一如告命
　太歳年月日時告下
具法位(臣)姓某承誥奉行

　　　召六道四生符



　　　召孤魂符



　　　呪曰
玉清靈符拔度孤魂茫茫酆都累累鐵城

升度亡者上登朱陵唵嚕波攝
　　　玉旛符



　　　召六道輪廻符





　　　召四生輪廻符




　　　召天道符



　　　呪曰

玉清梵炁普召天仙叅馭飛雲咸赴法筵
急急如
元始上帝敕
元始攝召汝符命告十方咸聞法音㫖
天道應福堂急急如律令
　　　召神道符



　　　呪曰

玉清宣化上攝神明靈寳慈惠悉離幽庭
急急如
元始上帝敕
成功利萬物利物應諸天金符攝召汝
神通徧河源急急如律令
　　　召人倫道符



　　　呪曰

玉清大化梵炁氤氲普徧接引攝召人倫
急急如
元始上帝敕
三界法元主應物享無邊聞㑹上眞語
人道俱成仙急急如律令
　　　召三善道赴筵呪
玉清大獻廣布酥酡髙際九霄香環十極
咸令濟化普度法食急急如
元始上帝敕
　　　召地獄道符




　　　呪曰
慧光洞徹幽塗煥明地獄悉開永離寒庭
眷屬業道咸遂安寧急急如
元始上帝敕
符命應三界攝召神靈紛法音含妙藴
地道開光明急急如律令
　　　召鬼道符




　　　呪曰
慈愛普度慈悲生神餓鬼一衆咸享豐珍
急急如
元始上帝敕
焦枯難度却晝夜分重輕元始告符命
鬼道成仙形急急如律令
　　　召畜生道符





　　　呪曰
元始大化普濟含靈畜生情𩔖來赴蘭房
急急如
元始上帝敕
浩劫飄蕩蕩苦惱日夜縈黄華灌東井
畜生獲清平急急如律令

　　　普攝三惡道赴筵呪
玉清萬化解宣惡對善道成仙業道開通
玉皇降命急召時升受霑供養上朝帝庭
急急如
元始上帝律令
　　　召亡魂符





　　　呪曰
隂陽分部景炁潜敷所部亡魂符召幽魂
同享甘澍華光徧布漑錬隂尸消化愆尤
平歩昇天急急如
元始上帝命(捉魂訣/分班)
　　　攝召符





　　　拔度符




　　　召魂符





　　　捉魂符




　　召溟涬大梵神王符(此符已見經句符/書門却無呪訣)





　　　呪曰
天皇交布四象吁員内有圓羅大梵彌羅日
月煥明化鬼爽形左眼虚皇君右耳大羅尊
鼻息轉輪道化甘澍普降眞王濟度幽冥穹
旻攝化普度無窮身分五炁與道興隆細雨
飛化宻霧廣布津生五内妙降三宫眞中有
眞名曰溟涬四天門王八大神王玉皇降詔
十極分耀流光下注大梵無邊敕耀八極降
醴九泉沈魂飢渴甘露流川神慧潜滋玉皇
普度青玄濟拔左營眞人分炁上昇玉字靈

轝普濟沈綿百飽通虚溟涬生晶永絶飢虚
食之無盡炁冠天廚玉清大有三寳金書死
魂受度玄歩天衢急急如
三寳上帝律令
　　　祝呪
唵吒哩吒哩喰哩喰哩急急如律令
　　　告文
右請溟涬大梵靈官一百二十人上請
玉皇慈悲吉祥甘露飛行變化變錬五行造
用斛食充滿十方廣大無礙光明灌漑香味

豐盈餔飴今來合受度大地一切幽魂河沙
鬼衆使枯腸頓實生意清新永絶飢虚咸登
錬境萬神禀令奉行
　　太歳年月日時告下
具法位(臣)姓某承誥奉行
　　　封皮式
(玉清符命告下/溟涬大梵靈官)法位姓某謹封
　右符黄紙朱書告文墨書五方炁焚符變
　錬依法存用行持
　　　靈寳生天甘露法食呪

太上法水變少成多粒食如山滴水成河孤
魂滯魄永免沈痾乘兹道力托化娑婆
悉爲衆生開法路十方上品度神人急宣符
命六道趣即召亡靈赴几筵救苦天尊宣宻
語
　　　甘露符



　　　呪曰

浩浩渺渺太上靈泉潤枯育物流注自然
神華玉液澄清太玄生魂育魄靈𣲖源源
清泠保命猛火絶煙華池渺渺莫測其源
急急如
上帝律令
　　　洒甘露符



　　　大獻玉篆




　　　呪曰
酆都夜壑忽以光輝照徹幽暗來飴香糜
靈寳錬符百骸自飛得見妙㑹仙歧知歸
急急如律令
萬劫難遇功縁可崇開闢幽處全仗眞風
梯航彼岸濟㑹無窮念念生因駕景飛空
急急如律令

　　　焚符化食呪
謹化甘露法食一斛爲十十爲百百爲千千
爲萬各各普徧以少爲多以隘爲廣速化無
遮廣大供養
赫赫煌煌戴天地履隂陽含四炁合三光太
一敕命増長急急如律令(東北炁/吹食中)
　　　離怖畏符




　　　呪曰
上帝敕命赦汝罪魂九幽罷對羅酆開昏
萬鬼生滅黄華蕩形道合自然受錬更生
急急如律令
　　　離寒庭符



　　　呪曰
太上九光眞華之炁流光下照洞徹九幽

上帝有敕普救幽魂幽牢苦爽速離寒庭
急急如律令
　先變神爲青玄存東方青炁而下左右青
　玄童子青華玉女青衣朱履持破地獄符
　玉旌至頂上執筆念前呪書了祝呪
當願亡魂衆永辤長夜苦寒庭摧刀劔
光明普皆覩太一大慈尊哀憫長夜苦
幽魂離寒庭法橋當大度
　右法玉清訣艮炁吹想幽魂出獄也
　　　破地獄符




先存鬼戸天一北獄酆都羅山黄道開明次
左手卯文太陽光明直四指垂手光照破地
獄衆魂覩見光明變錬形質收手曲入掌胷
想衆魂隨光皆到道塲左手搯寅文念酆都
呪存山髙黒暗幽魂悲呌師運寳光燭破七
祖九玄隨光悉到並乘香雲輿坐青蓮座乘
光生天

　　　開業道符




　　　又





　　　生魂符




　　　育魂符


　　　　　　　　　　　　　　(靈芝/無根)


　　　三光法炁符


　　　　　　　　　　　　　　(浩晶生/法氣)


　　　三光八會流精符

　　　　　　　　　　　　　　(妙道生/一炁)


　　　二光降嬰符

　　　　　　　　　　　　　　(玄絶九/炁中)


　　　三光玉陽符


　　　　　　　　　　　　　　(玉陽正/眞炁)


　　　三光雲華符



　　　呪曰
引炁鬱羅外九芒結雲華七神髙上道
三景耀朱霞捧香服晨精功滿解世羅
錬化塵劫盡億齡不爲多落籍三界庭
結友太上家控景御玄斗八極何足賖
急急如律令

　　　三光導仙符



　　　呪曰
自然至眞道妙極玄華玄萬天朝玉陛
九老參華軒三光有靈炁所度惟聖賢
勤行道仙業燕御吞華根神形合三象
渺渺歸本原皇烏翔于天飛舉不願還
急急如律令

　　　三光九玄符



　　　呪曰
迢迢三天上落落九玄臺眞童採芝集
玉女持華回天賔挹仙家俯仰升瑶階
天河處東井寳炁縈空來嚥納𠻳玉津
此劫不復哀矯首三清路振衣何足哉
急急如律令

　　　三光定光符



　　　呪曰
至矣上眞道妙哉靈寳言吸景道玉皇
嚥𠻳存華芒流晶灌百體皓晶凝雪霜
洞達照關外塵滓都消亡豐肌不復老
契此名定光爾宴大明舘斯爲不夜郷
攝迹歸本根九轉凝空常急急如律令

　　　變斛符




　　　化食符





　　　呪曰
天然眞味妙用無方食之無盡永作威光
急急如
五帝眞老律令
隂陽炁助衞拘千靈變化多方普周法界
急急如律令
　　　除熱惱符




　右符書時念玉皇大天尊
　　　變食符
　　食食手手
　　食食手手
　　食食手手



　　　又
　右二符書時念靈書中篇

　　　太上九變食符(中黄/炁)



　　　呪曰
太上神光九變無方上朝大羅下及泉郷
無窮法味甘露難量變化億千上朝玉房
唵嗡囉哩長參陀他尼佗耶多伽㢮彌陀
急急如律令
　　　變酒寳漿符




　　　呪曰
冥冥長夜幽幽罪魂飲之還生速登上境
急急如律令
　　　解𡨚章
　師曰凡人處世多因燥心害物或欠命負財
　積諸𡨚結以致隂訟牽連無由托化旣承天
　恩開度得領薦修但其間怨炁切齒因邂逅

恐生紊亂當依齋法用符文隨事與之解釋
使回心向道解結和𡨚庶可同登樂土矣
　　　和釋𡨚對符



　　　解𡨚符




　　　呪曰
𡨚結解脫罪苦咸寧願早化生大慈廣敕
急急如律令
以神合形五行相并脫彼幽冥處此家庭
領受符命遊宴玉京急急如律令
　　　解𡨚符(上帝訣天門炁/焚符水内洒)



　　　呪曰

大羅慈悲主消滅此𡨚尤㝷聲得救度
飄飄神郷遊急急如律令
瑶泉之水百全之清洒滌身光出穢變澄
急急如律令
　　　解釋𡨚債符(卯文比炁吹/以劒劃地)

　　(三星/煌煌)(解赦/𡨚憎)(七祖幽魂/解𡨚和對)(敕命/不停)




　　　呪曰
元始開化天尊齊軿青玄正機𡨚仇和釋
急急如
元始符命時刻和𡨚
　　　解𡨚釋結符

　　　(幽精台/光爽靈)(玉皇上帝唵吽吽衆魂稽/首鬼魂歸正敢有拒逆化)

　(作微/塵)(天寳君靈寳/君神寳君)(太一/中宫)(十方/救苦)

　(天)(玉清上帝敕上清大)(普降眞)

　(尊)(帝敕太清大帝敕)(靈照耀)

　(亡魂救拔苦/識蕩滌𡨚愆)(永不執對各各自然/承禀符命隨果受生)

　　　(設有違逆萬劫不原/永離寒庭急急奉行)



　　　呪曰
神符告下解𡨚釋結永脫仇讎執對分别

釁縁俱盡不生惡業出離寒庭罪根消滅
急急如律令
　　　解𡨚結眞符

　　　(三清/上帝)(三天/法主)(太上解/𡨚眞人)(慈/風)

　(掃/蕩)(萬業/消除)(宿𡨚/枉咎)(應念/消釋)




　　　呪曰
汝等諸罪魂宿業深厚故常懷忿怒心
念念無休息我今稽首無上尊願汝𡨚仇俱解釋
急急如律令
　右符斗訣焚時存太一在頂上放五色光
　明洞照道塲乃是解釋也
　　　靈寳解𡨚釋結升度眞符




　右法用中篇祝之搯三指根以三指倒手
　中心黄紙朱書
　　　解𡨚符告文
太上解𡨚結眞符
　　　符
右奉
太上敕命告下十方三界天牢地獄主者冥
曹岱嶽酆都城隍社令無極神郷拔度亡過
某及九州孤爽速爲解散𡨚讎和釋債主各
生善念脫離幽關釁縁俱盡執對分别善念

長存不生惡業萬神禀命母容滅裂善導前
來聽兹戒說逍遥自然獲升帝闕一如告命
　　太歳年月日時告下
具法位(臣)姓某承誥奉行
東極青玄上帝
　靈寳淨明解十傷符
　　　解殺傷符




　　　解自縊符




　　　解溺水符





　　　解中藥符




　　　解死胎符





　　　解伏連符




　　　解塜訟符





　　　解獄死符




　　　解邪妖拘執符





　　　解𡨚債符




　　　十傷符總告文
太上解殺傷符
　　　符(餘符並依/次列于此)
右符告下酆都六洞内外夫宫三十六獄阿
鼻地獄十二河源泉曲水獄大鐵圍山無間

地獄長夜考校冥關等處萬神敬聽
符命眞文普度幽爽滯魄沈魂疾除罪簿落
滅惡根𡨚仇和釋債訟消平不得拘留逼合
鬼羣承兹誥命上登
朱陵一如告命
　　太歳年月日時告下
具法位(臣)姓某承誥奉行
　右十傷符出淨明法中自有二章梵音書
　符篆兹不再述黃紙朱書告文墨書先焚
　香啓奏太一慈尊玉帝訣五方炁

　　　總敕呪
符命追攝神虎奉行𡨚仇執對和釋來臨
明承天帝不敢留停長夜開泰悉覩光明
符命到處急急現形急急如
元始上帝命
　　　血湖赦符章
　師曰按靈寳玉籙謂大小鐵圍山赦亦能
　到惟硤石之獄其形皆黒旁有火𤔵下有
　血湖在大鐵圍山之南處東南一大石間
　上大下尖中開一縫罪人出入自有百藥

　毒汁灌其身心總名血湖獄專囚産死婦
　人億劫不覩光明獄中有百萬鬼卒晝夜
　考掠罪人曰飜體大神擲尸大神食心㗖
　腦鬼王等其中穢汚苦楚實可哀憫若有
　似此之魂宜以别法追度乃太上垂教專
　救産亡之苦者與他法不同惟在遵行其
　功莫測
　　　元皇敕赦
泰玄都省恭奉
　敕命謹據入意仰血湖神儀速出幽關須

　至專行赦文者
右奉
上帝敕血湖女衆自昔劫以來至于今日或
爲子刑之害乃生前不孝父母之因子母俱
亡實係仇讎執對遞相纏結無由解釋恭惟
元皇慈悲特爲原赦即使亡過某人及血湖
鬼衆巍巍煥層虚梵羅屯碧霄元始九龍駕
皇人按青軺靈光集萬眞珠景開陽寥出示
靈寳篇福德由是招洞玄隱髙嚴玉音泛雲
璈無量匪德思道海生波濤法義同涓流釋

放血湖牢保守三田固錬質自飄颻咀嚼玉
靈芝逍遥玉京遊血湖大神照
赦奉行
　　太歲年月日時告下
具法位(臣)姓某承誥奉行
天樞使相
天機内相
泰玄上相
天樞上相
　　　靈寳三炁流光救苦眞符

　(元始/上帝)(虚皇/天尊)(無極/大道)(太上/老君)(玄元/始炁)

　　(九天/眞文)(鬱儀/孕珠)(結璘/含輝)(三光/朗耀)(七元/流珠)

　　(恩覃/泉曲)(澤及/血湖)(胞源/散結)(穢累/蕩除)(慧/光)
接引上升天衢





　　　祝呪
靈寳玉籙救度眞符流光普照蕩滌穢軀
天符告下俓上南都急急如
元皇律令敕
太一救苦天尊敕
三十二天帝君敕
十方無極神王敕
隂陽正炁三炁流輝下映幽關血湖北獄
覩見光明眞符在手來救血湖巳往𡨚債
一錬消除急急如

元皇律令
　右符后妃用玉簡簧袋命婦用梓木簡庶
　人婦用栢簡青袋制度如救苦符式
　　　告文
靈寳符命流光救苦眞符
　　　符
右符告下十方世界九幽地獄大小鐵圍有
間無間地獄溟泠血湖北隂之府符光所燭
摧破幽隂火山息𤔵寒池摧冰刀作寳樹劒
化騫林乗此

靈寳符命拔度亡過某人及獄内罪魂等衆
出離北府俓上
南宮時刻昇遷一如告命
　太歳年月日時告下
具法位(臣)姓某承誥奉行
(靈寳三炁流光救苦眞符告下/九幽無間血湖硤石地獄主者)具位姓某謹封
　　　追産死亡魂符




　右符黏牃前須先差將追攝
　　　血湖燈檄符(先存身爲太/乙取炁吹筆)



　　　呪曰(子文/北炁)
昊天無上天令巳降法筵酆都内血湖
海嶽破並無速化血爲水清水化清塵
隨煙普度岸疾速付帝宣急急如
九天律令敕

眞炁破九幽當破血湖獄今得眞帝㫖
承誥祝此符先蕩斥邪穢後入破血湖
旣巳破湖入眞炁徧湖周不問何鬼衆
不得並留停咸承帝命須免血湖
急急如
九天律令
玉清降寳籙昇度産亡魂拔出長夜府
超上化生門解除累劫罪削去積愆身
乗符往朱府受錬變成人急急如律令
　　　元皇蕩淨血尸符

　　　(太上眞人/上昇南宫)(三宮昇化/保合自然)

　(日宫帝君月宮皇君/列照下土除蕩血湖)(元炁下降/灌漑羣生)

　(對司侍晨/罪滅三塗)(洪流蕩穢/叨濯冥津)(三界所舉/骨像合仙)

　　(元陽玉曆/積善建功)(善功徹天/幽夜開光)

　(隂陽交炁斬斷死户/急急如元皇上帝敕)





天河神水洗滌凡軀普滌腥穢宿罪蕩除
玉籙符命徑上南宫急急如
无皇上帝敕
天帝有敕曲赦幽魂蕩除血穢俱合至眞
流光洞照體合萬神急急如律令
魄錬魂更生身俱完復回人世面禮慈尊
急急如律令

　右符黄紙朱書先存身爲太一頂出青炁
　灌其罪魂
　　　蕩滌血湖告交
右符告下無間硤石血湖地獄主者飜體大
神擲尸神王食心㗖腦鬼王拔度亡過某人
及血湖罪爽速離穢惡覩見光明赦除罪業
澡錬身形上昇南宫受錬更生一如告命
　　　靈寳玉光蕩滌血湖符

　　　(玉帝告律/脱釋冥關)(赤帝佐助/昇眞紫府)(九隂/九地)


　(俱來/合形)(上帝敕命/普度幽途)(救苦眞人/拯濟元君)

　(神眞俱集/三台下臨)(九陽俱照/廣布南宫)(天眞捧/命排列)

　(在/庭)(元始敕命/玉皇降宫)(乾坤覆育/速離幽獄)

　　　　　(衆眞拱布/免滯幽途)(玉音振響/萬劫永離)

　　　　　(鬼魂滅爽神爽自然/急急如元皇上帝敕)




玉皇敕命普濟幽塗靈寳内篆度脫血湖
神清保護俓上南都急急如
元皇上帝敕
大慈二眞人能救産死苦放光照世界
地獄悉停住刀山向巍巍鑊湯飛炎炎
志心念眞人罪魂宿𡨚解晝夜心不離
脫解全爾身歸心發回向同上七寳林

急急如律令
　右符碧紙朱書於符邊寫拔度某人神魂
　若普度亦可披無間大地獄血湖獄罪魂
　　　告文
右符告下酆都血湖主者伏波大神血湖考
官掾吏執罰神兵巨天力士甲卒各獄神王
血獄大魔行穢童子血獄鬼官乗此符命屏
斥穢氛肅清血獄𡨚仇和釋債訟消平拔度
某人等及獄内罪魂永離長夜覩見光明萬
罪蕩除上生天堂一如告命

　太歳年月日時告下
具法位(臣)姓某承誥奉行
　　　淨血尸清神符

　　(玊虚之炁/道運御世)(百神侍側/五帝列朝)(下官/所攝)

　(善惡/分判)(修齋千日/德重山海)(寂然無色/鬱鬱玉葩)

　(開度幽魂/敕天符命)(吾奉元老/神超上宫)(感應常/通玄音)
　(徹)(淨明三界)

　(霄)(逍遥玉京)



神清炁化錬質形軀内符所授保舉帝書
經絡存布徑昇南都急急如
元皇上帝敕
東井天河水日月結精英五方洞五炁
石景玉池傾眞靈鬱結合齊登上清靈
五濁今已清奔飛流火庭一如

元皇上帝敕
　右符青紙朱書用時念通靈淨魄呪
　五行之炁普周流三光之炁變飛浮
　靈漿下灌滌血穢玉液蕩神出九幽
　魂澄魄正皈上天㑹合萬神玉京遊
　　　滌血穢通神淨炁呪
混沌開化三景齊臨仙人化育錬炁蛻形
元始有命蕩滌穢炁神全受錬五帝鑑映
元精流景六腑速明急急如
青玄上帝律令

　右用前符於沐浴時别立一水盆念前呪
　焚於水中


上清靈寳大法卷之四十三
















