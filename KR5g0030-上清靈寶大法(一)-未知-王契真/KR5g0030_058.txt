










上清靈寳大法卷之五十八寫七
　　　洞微髙士開光救苦眞人𡩋全眞授
　上清三洞弟子靈寳領教嗣師王契眞纂
　齋法宗㫖門
　　　九巵九壘燈
　按上元簡文曰然燈之法是法解真人啓
　請元始天尊天尊答曰遷㧞之格救度之
　門三洞衆經具有成典今當爲汝宣說要
　言濟苦㧞亡然燈爲上五方八極地獄幽
　牢在極隂之郷長夜之境死魂囚閉不覩

　三光冥暗之間經諸考掠宜如法造燈樹
　其下立天地輪以圎象天以方象地天上
　地下内外洞明朔獄幽牢無不煥輝分三
　輝而照九壘列八極以居中皇自初終亡
　至于七七燈光相續苦魂覩此光明即得
　解脫乃金口所宣依科建立然懴用救無
　間矣
　　　建燈法
　法用梓木作一燈樹上分九巵毎巵安一
　燈下用淨土作壇三級上圎下方法天象

　地上層安燈樹懸旛九首旛上書九天隂
　符兩手寫誥文中層團團安九盞燈立九
　炁牌下層安九壘燈九盞立九壘土皇君
　位牌三層共三九二十七盞外立八門然
　燈八盞立八卦上照九天調泰正炁鎮運
　星宿中照九野以掃九土灾殃下照九幽
　重隂九壘通光九道破暗燭幽外八門以
　映八極周回十方計三十五盞乃三十五
　分緫炁上玄八景冥合炁入玄玄㧞度苦
　魂功莫大矣

　　　然燈
　宗㫖曰凡然燈自東北爲始艮戸乃鬼戸
　故假九天陽光之炁下臨地戸兆於然懴
　時詣上帝前請降九霄之炁三拜以請光
　符作火炬蘸油於上帝燈中㸃之以次將
　符炬然九巵燈自東北起依科然懴宣九
　天寳誥凡宣一章告九天陽符同九章誥
　焚之逐巵焚九炁旛凡懴一壘焚九壘符
　告三陽開光真符同赤明丹光玉曆寳章
　焚之逐巵請降本炁下照九巵開廓重隂

　又曰然燈畢便分東北巵燈光㸃九獄燈
　生三炁乃一生二二生三之道陽光下徹
　照破隂翳諸獄皆覩光明
　　　明九幽
　夫九幽者按八卦中宫按九州分野各係
　社令主守在天爲九天在地爲九宫化形
　爲九幽獄其名有九皆一炁所化一念所
　感凡亡人一念之惡其獄即現其獄隨之
　故太上垂慈拯濟立此齋法㧞度苦爽當
　如其式一曰幽冥乃東方震卦九炁所化

　凡發生蠢動莫不待風雷之所驚故號風
　雷地獄二曰幽隂乃南方離卦三炁所化
　凡火數至午爲陽極隂生之道故號火翳
　地獄三曰幽夜乃西方兊卦七炁所化凡
　一日之光没於酉地爲金方殺伐至剛之
　道故號金剛地獄四曰幽酆乃北方坎卦
　五炁所化凡炁候水數至於子爲隂極陽
　生水旺於子故號溟泠地獄五曰幽都乃
　東北艮卦梵炁所化凡炁候至寅艮爲温
　柔發施之理木炁所生故號鑊湯地獄六

　曰幽治乃東南巽卦梵炁所化凡火至巳
　爲至旺之郷莫不爍爍鎔銅之熾故號銅
　柱地獄七曰幽關乃西南坤卦梵炁所化
　凡金炁爲西南肅殺之候故至人門之郷
　多生貪殺之心故號屠割地獄八曰幽府
　乃西北乾卦梵炁所化爲天輪運轉之象
　故號火車地獄九曰幽獄乃中央一炁所
　化是中宫土皇所掌爲中央緫制之治故
　號普掠地獄
　　　建獄法

　按太一真科凡立九獄於地戸上以土砂
　砌壇九所方闊二寸九壇如一羅緫方六
　尺以法地之隂極二六之象毎獄作四角
　三曲毎獄㸃三炬安獄牌上懸旛九首書
　各方天尊號背書十方天尊符旛頂書九
　獄符兩手寫破獄符呪告文足上寫某符
　告某獄以竹九莖標之又式以黄旛九首
　書九天生神炁符於破獄焚獄旛了却以
　此九旛掛其位中置大旛一首書青玄號
　任風吹揚萬罪俱滅依式建獄所以法象

　地九幽隂曹主罪憲職羅酆東南已地是
　其所也(獄式/别載)
　　　論建獄
　凡建九幽之獄本爲普度沈淪之設凡建
　小縁上不祝君王而及寰區下不度九祖
　而及六道用心窄隘專意薦一二位之亡
　魂則上帝不爲一人而能特降符命悉開
　九獄必無是理地獄未必可盡破孤䰟未
　必皆可度而我之立意無一毫及物之功
　豈本科之意儻若專荐只宜然燈宣讃或

　建九巵神燈而破獄之科不必舉行庶不
　僣瀆然孝子薦㧞祖宗無非盡此一誠蕩
　滌宿愆足矣豈可自以上祖隨地獄而行
　此法理之所在也儻欲行之自合隨宜備
　置斛食廣度三塗五苦滯魄沈魂不拘多
　寡隨力建功以恢善意則破獄一節斯可
　施設盖以無量罪䰟沈迷有無一念既差
　終墮其獄若不啓告上玄行符破獄然燈
　何由開度故當行之自宜斟酌重輕庶不
　礙科法也當先立遷神寳旛於壇之東

　　　論破獄
　凡建大齋臨告召之時破獄深爲謬矣且
　八獄皆破惟中央不破何耶又不知罪䰟
　在何方獄中設使在中央獄中然既不破
　何縁得出更若亡人無罪不入獄中却於
　何處追攝行持吁不明此事正謂自瞞且
　普天之下一日之中有多少去處修齋薦
　㧞若一一都破獄有罪之人如在獄中何
　拘囚呵呵且如陽間官司不收無罪之人
　何况幽冥乎盖縁亡人身死之時魂留厚

　土魄滯九隂一身有三業六根之罪凝滓
　隂垢不能蠲除故假陽光廓然隂翳消散
　以一獄然三燈者故召玄元始三炁也九
　獄九炁化生二十七炁共爲三十六陽光
　下照三十六地照破亡人三業六根之罪
　累所以中央獄不破者中屬脾脾神乃命
　門也恐散亂神識不能更生故爾
　　　論身中九獄
　師曰夫九獄處重隂之下何法可施破耶
　但兆身中自有九獄未能破蕩焉敢破重

　隂之獄若能自破何患地獄乎且人之一
　身一切皆從心起心由君王也施之勇銳
　亦可行之善道亦可心安則安神定舍心
　怒則亂神動舍若心安體安而忿怒一作
　則所養䘮矣心蓮花之府君王居尊肺華
　盖之府輔相居之肝將帥之府腎作强之
　官脾倉廪之官中黄守舍夫一念皆從心
　起心安則蓮花之境現惡則火坑火翳之
　獄現氣怒不靜則風雷普掠獄現氣亂不
　安肺則金剛獄現氣强則溟泠獄現三陽

　在手銅柱獄現三隂在足鑊湯獄現百事
　相五心躁並不安靜則火車周匝氣血精
　神俱有不仁則屠割獄現節體不安金槌
　考罰之獄隨炁而現中央普掠獄處此乃
　法師中黄帝一之尊本命臓府小腸是心
　通周匝一身大腸是下方九壘重隂羅山
　苦穴三宫五臓乃三途五苦之穴况一身
　獄穴日時沈穢尚不能破豈能破冥曹幽
　獄乎無非畫地之戯耳須心中自焚之刀
　山方可破刀山之獄也

　宗㫖曰凡是夜欲破獄此日自朝至晚當
　調平其炁安定心神自上玄之府九宫各
　分布九炁升降心君則心王安靜群僚守
　舍真炁内養流充一身運一炁入九曲回
　腸之獄萬穢俱消善境隨念而現方可破
　冥曹之獄也至晚於上帝前請䇿杖符誥
　依法破之其金光誥命注下獄中自然停
　因罷對隂靈得出獄昇化矣
　　　請策杖
　夫破獄開幽須假天尊无量度人靈寳策

　杖策役五帝守吏按卦炁之方剔訣行事
　先具威儀詣三寳前跪奏請杖次不離位
　焚符召吏依科行事
　宗㫖曰兆詣三寳前上香三拜跪奏青玄
　上帝具陳齋悃請降五帝策杖破獄符命
　開破幽獄心運青玄上帝端浮虚皇之前
　左右侍真玉童玉女各執旌幢芝盖華旛
　羅列左右真中有圎光煥照十方映于兆
　身上帝允奏以口眼鼻分吐慧光注于杖
　上化䇿杖爲芝憧龍頭虎尾之狀龍身光

　耀口含華旛靈風慶雲盤結于上光煥无
　極敕玉女玉童捧瓊匣金光閃爍開紫陽
　玉笈頒示破獄符誥及淨鍾法水付兆開
　破地獄
　　　請策杖呪
五老策杖天尊惠符金闕玄籙通幽破塗
大慈悲憫罪苦咸除靈寳无量取救愚迷
勑符一下含識咸虚
　次以符誥策杖水鍾香上度過付左右執
　兆謝恩三拜凝神引青玄睿相慧光徐徐

　升降于兆上玄之宫交合一相左右童君
　侍衛即咽液興身策杖飛雲歩虚隨意運
　動至建獄之所旋歩一匝四維燈光皆是
　慧相金光遍照悉成朗耀之所依科然懴
　　　破九獄
　　　宣破地獄誥祝遣呪
普告三界至逍遥上清
　玉清訣東炁同錢馬焚於獄前
　　　焚毀鎻符張門符
　右以手擎符灰吹布於九獄内次自東北

　起逐方破之先上香叩齒九通歩罡一座
　東九歩南三歩西七歩北五歩四維各五
　歩中央十二歩左手搯中文存玄元始青
　黄白三炁𦋇覆已身爲本方天尊次以符
　杖破了取本方炁吹彈以水洒之
　　　焚本方符於本獄中祝呪
玉清祖炁罷對幽堂三星熠燿元始開光
有霏無霏得赦其方寳光煥映普登天堂
急急如元始上帝令
　搯玉訣本方炁吹彈入獄存金光透徹内

　外洞明次携杖虚書符引光下注以杖頭
　畫敕字存想破之
　　　破獄超生符


　　　　　　　　　　　　　　　　陽日

　　　　　　　　　　　　　　　　隂日



玉清道炁緫破重泉囚關苦爽離苦昇天
急急如
元始太一青玄上帝律令
　左玉清訣彈以杖頭引下虚書一敕字破
　之又當念後破獄宻呪


天地交光日月合明上衝牛斗下徹幽冥
左扶六甲右衛六丁神杖破獄萬𩔖超昇
急急如上帝敕

　　　破獄祕呪
唵俱祗知帝阿勒薩曇波伽婁伐夜婆吒吽
訶
　左玉訣右執杖存玉女金童左右各一十
　二人手執寳旛旛上有金書玉皇赦霏天
　尊其逐方各存鐵城萬丈羅網交加黒炁
　沈沈穢炁蓬勃銅蛇鐵犬噴吐煙熖鬼卒
　夜又各守門鎖以杖一書劃破雲篆寳光
　祥風鼓蕩化北身在百寳光中上接玄元
　始三炁俓衝其城見鐵城摧毀力山斷刃

　劒化騫林火山息熖氷池靜波吞火食炭
　變成甘露鑊湯停沸金槌鐵杖變成蓮花
　獄中罪人隨旛所指得覩陽光枷鎻自落
　罪苦咸原俱悟本真𡨚仇和釋冥官鬼吏
　悉皆擎拳朝禮稱善
　　　洒水祝呪
元始符命至逍遥上清
存慈尊洒布法雨沾遍幽狴盡化青紅蓮花
　清凉之境内外異香飄馥燈光散迸一如
　星斗光芒流霞飛爍獄吏盡承慧光仙化

　成人同獄罪魂永離隂治得覩光明其所
　立燈獄之處悉爲異境
　　　破普掠獄時搯靈寳訣取中祖炁黙
　　　念化形呪
吾師救苦天中尊常善化形十方界以此威
神興大慈救彼衆生無量苦九夜重昏幽暗
府普令擴照生光明牛頭獄卒盡升仙萬苦
沈魂俱觧釋三途五苦諸囚繋萬苦停閑上
紫清見聞有識及無情感此皆成無上道
　次焚青玄救苦破酆都符同回光符於中

　獄之内再念心呪
敕吘吒哩現光明
　右呪三遍暝目存燈光化成百寳祥光上
　逹九天下徹九地存前符化無量天尊遍
　詣獄中救㧞一切罪魂俱得原赦而出又
　焚酆都真形一道吹灰九獄之中念十方
　救苦天尊三聲次誦淨酆都開業道等呪
　洒水旋遶存用在前
　　　納杖
凡破獄事畢當詣三寳前納杖威禁至重不

可超越違則考筭致恭謝恩納于上帝之前
　宗㫖曰兆納杖詣上帝前上香設拜跪奏
　謝恩以策杖水鍾納于元所大㮣與請杖
　存用一同良時運頂上青玄上帝漸漸而
　升再歸空浮兆瞻仰慈尊心拜而退
　　　廻耀輪燈
　按真人二十四戒經云凡人生前造二十
　四種之罪以致身亡之後歷二十四報化
　爲二十四獄三途五苦八難之場八獄共
　二十四獄按人身中三部八景二十四神

　之數在生之時貪着情愛設心邪境結節
　凝滓不能開通故盟真科典有廻耀降光
　之格假陽光所照蕩除五累之苦開生死
　之業道破黒暗之罪庭此科乃洞玄禁典
　若非妙行啓請玉清宣示則下世豈得𥨸
　聞能回三景之耀曲降九泉之戸使水火
　消滅毒苦金刃摧剉惡鋒鐵城鎔解鬼官
　罷停㓕萬劫之罪對㧞億世之𡨚魂覩此
　三光俓生人天此法乃普廣開度孤魂用
　之集兹功徳以薦亡魂㝷常不必建也

　　　建獄法
　凡建此獄先立回耀靈旛方用梓木作輪
　如車軸作三層中立一柱上層安燈十二
　盞中層十六盞下層二十一盞共四十九
　盞中央立五累五門各立牌寫獄名於上
　仍造小旛四十九首黄白之色互相交間
　旛上書天尊號有武上書破酆都符依廻
　耀燈儀回耀旛立於燈壇之東南(又有二/十四獄)
　(圖武/别載)
　　　懴燈

　宗㫖曰先請策杖符命水鍾至燈壇之所
　依科行事
　　　宣㧞幽魂符宻呪
普吿三界至逍遥上清
　玉訣東炁再南炁吹同錢馬焚于燈壇之
　上兆發腦後大椎骨九色神光出項上作
　圎象如日月之輪煥映十方照破諸獄至
　行科懴燈逐獄上香焚符以杖破之洒水
　　　焚三途符祝遣呪
玉清上帝敕赦上清上帝敕赦太清大帝教

赦敕命十方靈寳救苦天尊朱陵上帝未陵
火府神君南極長生大君九天監生大神受
度亡過某等魂玉皇有敕上奉道君敕赦十
方三界罪魂先散九幽流香滿庭唵吽吟嚧
嘔婆娑諦薩訶急急如
太上道君敕赦律令
　三塗訣(子己酉/三文)
　　　焚五苦符祝遣呪
玉清寳符元始妙章𨼆玄幽象妙逺群陽
變隂作晝廓翳停殃消除王累飛度南昌

　五苦訣(五方/文)
　　　焚八難符祝遣呪
靈寳玉符超陵八難度脫窮幽得證彼岸
大道幽微陽光燦熳獲人道中發大讃嘆
三途五苦入難超凌魔王隂官稽首送迎
王清元符一如奉行急急如玉清上帝敕
　剔訣存變凡每獄焚符畢左玉清訣右執
　䇿杖隨方於獄中撃一下念大梵𨼆語一
　遍洒水念玉清流輝塗苦秘呪
三途五苦魂四生六道衆受苦諸衆生

普生安樂土急急如元始上帝命
　洒水就燈化小旛逐方一同如此則諸獄
　罪魂乗此陽光應時解脫諸苦五累煩惱
　惡障塵勞業根悉皆斷除覩此三光俓生
　人天
　　　緫破諸獄呪
風雷火翳銅柱溟泠普掠屠割火車不停
鑊湯煎煑焦爛身形萬死萬生受罪不輕
飛天大聖妙行真人誦念靈章㧞離幽冥
九幽地獄除苦停辛執天符命列名上清

唵三摩呢滅罪律令唵三摩呢急急如
太上玄科律令
　　　懴酆都燈
　　　宣淨酆都開幽夜寳誥祝遣呪
　　　然酆都燈行持秘呪
寳笈𨼆靈書玄都演開度巍巍北都土
黒暗無朝暮寒池波水深㦸樹多哀楚
巍巍鐵义扄壯𠔃炎烈戸無限衆隂魂
晝夜受萬苦天尊降靈章光明諸隂府
罷對囚關庭咸赴朱陵府玉清真帝命

悉皆焚罪簿承領無上道禀令無停阻
狴惡諸鬼吏拱拜真王父急急如
元始上帝命
　黙呪三次逐方各一呪次逐方上香焚符
　運用洒水焚五方符諸大地獄符上下方
　符用隨方祝呪運開宣之道
玉清元命緫破寒泉地獄開朗酆山摧傾
罪魂解結惡道消平天王律令稽首送迎
急急如元始上帝命
　宗㫖曰兆凝神黙運誦破蕩酆山開業道

　呪三遍了叩齒五通咽液一口運元真一
　炁升上重樓以舌捲三匝微以口噴出如
　白霧交合漸漸長大圎如月光運轉髙目
　少望太陽之光取炁吸光一口下注與月
　象交合日運月轉徐徐涵浸兆一身光明
　在内次以口微引鼻息一轉金光百絲迸
　體注入兆一身毛竅五内之中悉皆朗明
　燭破下淵元宫水光黒炁如煙分散而出
　如日月光華輪轉融照無邊洞煥上下内
　外等處悉爲蓮房異香之境又化自身爲

　太一寳相有侍真玉女童君在于左右懸
　坐空浮廣布慈雲慶煙鼓蕩周徧隂關鬼
　吏皆大懽忻方叩齒三通咽液三口飛斗
　存星光入體而行此爲破蕩羅酆銷鎔穢
　濁使幽關無荆𣗥之悲地獄變蓮花之境
　　　血湖獄
　夫人生天地間萬物緫隂陽之化離中男
　坎中女皆有漏之色身孰能免於愛境凡
　人有懷胎育孕子毋未分因此致䘮者莫
　不前世故犯今生𡨚執受報也血湖有五

　獄王法及戰陣殺戮癰疽癤毒墮在三獄
　罪尤可赦魂有出期惟已産未産罪魂各
　有一獄生生執對血穢腥膻滔滔血湖飲
　浸形體動經億劫不覩光明亦有婦人墮
　落胎孕母䘮子存子䘮毋存毋子俱䘮或
　肢體不完或敗血世血癩病血痢皆屬血
　湖地獄所囚非黄籙大齋盟天告地頒告
　符籙作諸功徳何以薦㧞故天尊大慈悲
　憫弘濟多門流傳下士廣開濟度拜血湖
　章上血湖表破血湖獄行血湖錬符檄官

　將與靈寳錬度皆不同師當體而行之於
　破獄之頃冥心端坐内想不出外想不入
　存左腎有血湖硤石之獄右腎有北都寒
　池之獄左獄流血波浪腥穢囚繋罪苦萬
　劫不原當思青玄上帝手執楊枝法水居
　于妙堂之上師引天門金光道炁一口微
　微嚥下丹田過尾閭關至命宂自夾脊而
　昇直透泥丸宫衝開八門中有一宂號曰
　衆妙門化爲九色蓮花天尊端坐於内次
　見丹元真人與兆形貌一同歩九鳳破穢

　罡廵邏下方自脾宫至尾閭金井中引起
　飛過二十四節背脊上至重樓以舌拄上
　㬽作撟至妙堂朝禮天尊跪奏事由乞頒
　敕赦天尊俞允宣告敕命宣付血湖使者
　咸使知聞丹元真人與天尊合而爲一端
　坐妙堂宣召救苦真人無鞅數衆各誦靈
　寳㫖元始符命止上清唵吽吒唎天尊頂
　放金光注下幽獄咸覩慈光寳光真人手
　執寳珠金光燦然直透丹田徹破幽獄天
　尊以枝水遍洒硤石之獄化爲寳臺亡者

　斯有出期祕之祕之此乃内外相應之道
　師當於建獄之所同道衆振鈴吟偈旋遶
　三匝念隠語以淨水洒獄中如細雨宻霧
　紛紛而下請真炁灌注獄内燒解穢符及
　中篇同玉清破蕩血湖符念破五方穢獄
　祕呪以杖頭如流光飛霞之狀注下燭破
　開宣表白吟一偈破一獄焚青玄天尊救
　苦破酆都真符黙誦靈寳㫖三遍五獄皆
　然畢道衆圍遶念茫茫酆都中寒庭多悲
　苦功德金色光各三遍念元始符命呪三

　遍化獄光明清淨獄吏擎拳冥宫稽首罪
　魂出離建獄之所化爲蓮池之境
　凡破獄時兆當存身爲救苦天尊道衆皆
　爲侍真並在雲端之上獄在于下只以慧
　光符命燭破重隂法雨慈雲祥風解除穢
　暗一如陽治承赦釋放罪囚次運官吏部
　衛赴壇承恩託化
　　　監生司
　夫召到亡魂其中或有産亡之者當先引
　赴監生司依法行持當先請聖㸃酌

　　　召監生大神呪
髙上之天玉清爲主道合乾坤主制生魂
送生神吏來赴生門急急如
元始上帝敕(九宫訣東/北炁存至)
　　　焚巳生未生符監生諸符祝曰
謹上請九天監生大神衛房聖毋治病天醫
君等衆只今引過血湖未分娩産魂等衆各
入幕以遂分娩託化人天急急如律令
　玉訣想亡人入幕再呪
謹上請雙保之母速賜真炁救鬼魂生天

　搯中文靈寳祖炁吹旛上次念監真度生
　七遍又念中篇一過取東南炁吹布次念
　巳生未生皆得生成三十二過取一炁吹
　布存亡人身形青色光明滿室若未生者
　焚分誕産孕符雙手子午斗分隂陽剔去
　噀水一口于旛奮發五内之炁衮衮升至
　絳宫自重樓出運兩腎丹田雷火相擊作
　霹靈奮迅而出化生一身開解子母分形
　此爲激震之聲錬胞生育
　　　分形蛻胎呪

五行之炁周流三光之炁飛浮靈漿下灌玉
液蕩幽魂神澄正歸上天㑹合萬神玉京遊
急急如律令
　　　天醫院
　夫産魂監生解胞既畢當請天醫神吏救
　度成全又有亡人生存受疾而殂隨魂有
　病十相不完又况亡人三魂幽幽𡨋𡨋不
　過三寸既無形無身如何更衣朝真受食
　今人多不究此一節止以歌聲吟詠惑亂
　世人凡召到亡魂當請天醫拯治引魂赴

　幕請聖㸃酌以符呪存用行五府内事復
　本來形體既有形質次開咽喉次運兆自
　身五芽玉液運五府祕法吹之成人始得
　咽喉開通方可更衣受食
　　　焚召天醫符次念召呪
天醫大聖地醫大聖金丹仙藥普救群生
降臨真炁聞召速至一時復形急急如律令
　先存日月星斗三光覆定天醫院焚天醫
　諸符於水盂内沾洒行持玉訣正炁存天
　官五人着五色繡衣自五方降下各持符

　藥布炁醫療亡魂次化五方真炁匝覆天
　醫院作一團真火月輪天醫拯治焚五帝
　全形符行五府内事
　夫五府者一爲泉曲之府是腎宫主天一
　水位之精二爲陽明之府是心宫屬地火
　位之精天三生木木屬肝宫是爲發生之
　府以象乎春之生物也地四生金屬肺宫
　是爲崐崘之府以象乎秋之收成也然春
　屬肝爲木主青龍秋屬肺爲金主白虎夏
　屬心爲火主朱雀冬屬腎爲水主玄武四

　象既備萬神俱歸於中黄之庭黙行五府
　之事當存脾神在於中宫爲黄庭之府能
　生長萬物五行周備則萬神咸亨矣然後
　亡魂形體悉具可以沐浴更衣朝真聴法
　受錬更生也
　　　存五帝諱
功都成中切角正子興生轉卯可韓
明午獨𨽻遷酉對魂聚魂功都聚魂攝
　搯卯文黙念紅杏存青帝自東駕青
　龍至兆運肝炁自眼出合之嘘去

　搯酉文黙念磨真存白帝自西駕白
　龍至兆運肺炁自鼻出合之呬去
　搯午文黙念墨黒存赤帝自南駕赤
　龍至兆運心炁自口出合之呵去
　搯子文黙念襪臘存黒帝自北駕黒
　龍至兆運腎炁自耳出合之吹去
　搯中文黙念靈寳存黄帝自中宫駕
　黄龍至兆運脾炁自唇出合之呼去存亡
　魂環列在前天醫六職醫療完全形體五
　方五帝降五色真炁灌溉亡人頂門而入

　　　全形呪
玄元始炁孕育三元胚腪肇啓二景回旋
隂陽藴秀凝結胞原形容世象積業無邉
五宫六府結塞三田百關九竅累滓成愆
形消炁㪚魂繫九泉隨魂帶疾求脫何縁
天醫尚藥拯濟痾纒首斷爲續筋斷爲聮
蠱癩爲剥水腹爲寛胎留爲下孕育發生
拳攣伸縮喑啞能言手足不具俱得完全
聾盲視聽顛狂復元老劣返壯執對和𡨚
飢饉充實沈痾悉蠲風勞頓絶咸得完痊

魄戸開關魂門錬仙
　存亡魂形體完具取西南炁布之想亡者
　魂來乗真炁焚解十傷符命
　　　沐浴
　夫亡人身没之後魂滯重隂或入九幽𡨋
　淦隂炁凝結尸穢未除既召到壇天醫巳
　畢次以日月精華天河東井之水五星之
　光沐錬魂魄消蕩隂翳
　　　焚變浴室符男堂女室符
　　運化浴室爲月景波光之相結華之炁

　欝欝蕩蕩雙手剔子文乃隂陽之炁
　　　焚沐浴諸符宣科誦呪
　化月景隂白之光如雨沾濡次以水洒淨
　三匝化玉童玉女二人手執香巾長帛布
　寳光之炁引導隂魂而入又存一玉童手
　執玉瓶瓶内甘泉白體如傾雨之狀噴洒
　于上五星斗光亦自上煒燁灌注於寳瓶
　之内亡人澡沐洗滌薫濛之炁逼結其形
　身相光瑩
　　　變衣

　夫亡人滯於𡨋昧衣乃隂炁纒結構合造
　衣焚之依法變用
　　　焚變衣諸符念變呪
唵欣欣嗚伐夷帝明都變錬有形攝
　以水洒之存錬霞綵之光交錯透衣想仙
　童玉女自天門捧至取青黄白三炁吹之
　再想衣上有五色雲炁纒絡
　　　朝禮
　存亡人着仙衣楚楚左右童子隨旛引入
　壇三禮太上慈尊然後享食受戒



上清靈寳大法卷之五十八


















