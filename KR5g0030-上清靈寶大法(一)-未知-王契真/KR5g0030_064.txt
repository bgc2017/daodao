










上清靈寳大法卷之六十四禽四
洞微髙士開光救苦眞人𡩋全眞授
上清三洞弟子靈寳領教嗣師王契眞纂
齋法章奏門
正牒都大城隍
靈寳大法司牒上天下都大城隍主者
當司昨據(入意至生方事)當司據詞難抑巳於某
月某日飛奏
天廷預祈
赦宥併牒報貴司依應施行今依科格建

立玄壇次第進表上章請符頒赦朝眞懴
謝破獄召䰟普施夜齋奉行冶煉給籙分
劵保舉超昇事畢拜表言功解壇滿散至
某日夜祗設清醮三百六十分位仰答
洪恩除具奏
天廷申牒眞司外須至再行專牒者
牒候到請
詳事理疾速
指揮祠下當行曹案再移文行下諸路郡縣
城隍祠廟應干去處及九州社令知委遵依

敕㫖放遣合㑹受度男女亡䰟及六道孤爽
前來齋所應召赴壇承恩超度言功遷賞用
報勲勞科禁有嚴幸勿慢易謹牒
年月日牒
牒州城隍
靈寳大法司牒上某州城隍主者
當司昨據(同都城隍牒至甲牒眞司外)須至專牒者
牒候到請
檢照先牒事理疾速移文關報管下諸縣城
隍及應係廟食正神互相知委開關啓路放

令亡過某等䰟及六道四生諸處發到孤䰟
苦爽關報沿路水陸關津不得阻遏即行護
送前來伺候召攝次第入壇躬受開度至期
仍請部集神兵親臨駐劄馘魔掃穢止惡防
非衛護壇場祗迎
帝駕更望轉聞本境潭洞主行風雨去處凡
建齋以後其界分合行風雨權令倚閣庻得
三景開明人天慶㑹言功旌賞圖報
神休青律有嚴即請依應奉行謹牒
年月日牒

牒縣城隍
靈寳大法司牒上某縣城隍主者
當司昨據(同都城隍牒至申牒眞司外)須至專牒者
牒候到請
檢照巳牒事理移文關報管内係祀典正神
應干去處互相知委疾速開啓關津釋放亡
過某等䰟毋論𡨚對拘留邪黨固執盡行根
刷前來壇下祗候召攝祗受齋功其九州十
道發到孤䰟苦爽並仰攅𩔖津發團聚一所
常切鈴束務令齊集切待本壇普召悉到法

筵同承開度受煉更生至期專整
聖威部轄神兵赴壇駐劄監臨紏察普掃不
祥懲惡禦凶明彰典憲自建齋以後所有社
令合行風雨權令停止俾遂開晴祗伺
帝眞鑒觀齋事奏勲遷賞當效報酬牒至請
遵玄律速爲施行謹牒
年月日牒
牒别州縣城隍
靈寳大法司牒上某州縣城隍主者
當司今據(同都城隍牒至申牒眞司外)須至專牒者

牒候到請
詳事理移文管内神祠去處知委其本壇受
度亡䰟中間或係部封咸准
赦恩釋放仍關報沿路水陸關津次第護送
前來躬承開度應諸處孤爽俾遣到壇共沐
齋功克期昇化牒至遵
玄科玉律奉行謹牒
年月日牒
牒當境諸廟
靈寳大法司牒上當境某廟某侯王

當司今據(同都城隍牒至申牒眞司外)須至專牒者
牒候到請
詳事理疾速關報本境土地合干神司開通
道路部衛亡過某等䰟前來伺候召攝祗受
齋功所有諸處發到孤䰟滯𩲸囚徒苦爽分
作隊伍攅聚一所切待普召次第遣至同承
開度務要常加管束毋令妄起邪心恣生紊
亂或恐𡨚讎相遇各與和諭俾悔前非其所
化冥衣及散壇之夕焚燎經財公平分俵須
令周遍受煉事畢指示託生仍委神威部帶

精兵守護壇禁驅遣伏尸厭穢斥逐葷酒不
仁火盜不祥例與禁戢仍不得縱容飛禽之
𩔖巢宿㕔堂之上雞天猫䑕侵汚法用儀物
常當覺察謹於未然若有干犯者明正典刑
庶使内外肅嚴
帝眞降格功圓果滿如律褒陞牒至火急依
應施行不諸違滯謹牒
年月日牒
牒近逺郷井諸祠廟正神
靈寳大法司牒上近逺郷井諸祠廟正神

當司今據(入意同都隍牒至申牒眞司外)須至專牒者
牒候到請
詳事理火急互相關報知委上遵
敕㫖以時開關啓道部衛亡過某等䰟赴壇
受度其諸處發到孤䰟苦爽仰沿途護送前
來攅聚地分待候普召同領齋功牒至准
令奉行謹牒
年月日牒
牒當處土地
靈寳大法司牒上當處土地里域正神

當司今據(同都城隍牒至申牒眞司外)須至專牒者
牒候到請關集本處五道干係等神接引亡
過某等䰟赴壇受度其諸處發到孤爽並與
分𩔖團聚一所聽候召攝次第遣至同領薦
修切恐𡨚結未分非心撓亂請多方善誘開
釋邪迷免致沉滯將來所化冥衣經財之𩔖
併希攝化分俵惟均毋容强弱相凌以敗善
果仍望同本司官吏在壇受事凡登齋朝奏
發放公文並仰傳香逹誠宣勞效職更須掃
蕩妖氛檢察庶務貴使威儀整肅

帝鑒溥臨竣事奏功用酬神貺
女青有律毋輙故違謹牒
年月日牒
牒九州社令九道
靈寳大法司牒上冀州社令主者
當司今據(同都城隍牒至申牒眞司外)須至專牒者
牒候到請
詳備去事理行下本州分野所管郡縣合屬
幽隂去處上遵
敕㫖根刷合㑹係薦亡䰟不以罪報拘留並

請發放前來祗受開度其分野合度應干孤
爽毋問新久近逺各以𩔖集津遣到壇伺候
召攝同領齋修盟眞禁重速爲施行謹牒
年月日牒
兖州社令主者青州社令主者
徐州社令主者梁州社令主者
楊州社令主者荆州社令主者
豫州社令主者雍州社令主者
右八牒並同上文
牒十方道

靈寳大法司牒上東方道都大主者
當司今據(同都城隍牒至申牒眞司外)須至專牒者
牒候到請
詳事理行下管内諸道應干神司咸准
敕命根刷合㑹該度亡䰟或有𡨚愆執對未
得釋放者並脫拘日併括責諸處沉滯孤䰟
罪爽交付承行官將同泰山神吏仍傳報沿
路水陸關津凡所經由仰速與護送前來祗
領齋修各諧昇度請毋違滯即爲奉行謹牒
年月日牒

南方道都大主者西方道都大主者
北方道都大主者東北方道都大主者
東南方道都大主者西南方道都大主者
西北方道都大主者上方道都大主者
下方道都大主者
右九牒並同上文
牒五道大神
靈寳大法司牒上東方飛道大神
當司今據(同都城隍牒至申牒眞司外)須至專牒者
牒候到請

詳事理關報本方諸道土地界分冥司隂獄
應干經由水陸橋梁關津等處咸乗
太上慧光燭破昏冥開通道路引導合㑹係
薦亡䰟併六道孤爽盡詣齋所聽候召攝祗
領薦修或有猖獗强梁邪道阻遏仰攝付近
獄依律治罪牒至准
令火急奉行謹牒
年月日牒
南方横道大神西方直道大神
北方遏道大神中央都道大神

右五牒並同上文
牒冥關幽路主者
靈寳大法司牒上冥關幽路主者
當司今據(同都城隍牒至申牒眞司外)須至專牒者
牒候到請關報冥關諸路水陸橋梁津渡應
干去處咸遵
敕㫖乗
太上慧光燭破幽暗㧞度所薦亡䰟及五道
幽䰟苦爽疾速開通冥路逐界傳逓發放前
來赴壇承功超化凡沿路經由所至不請稽

留恐妨齋事牒至准
玄科律令奉行謹牒
年月曰牒
牒蒿里相公
靈寳大法司牒上東嶽蒿里相公十方境界水陸關津神祇
當司今據(同都城隍牒至申牒眞司外)須至專牒者
牒請照應疾速遍告十方幽隂界分水陸橋
梁津渡干係去處咸仗
恩光開闢道路引導所薦亡䰟及幽䰟苦爽
來詣玄壇躬承開度牒至毋得稽阻依時放

行科律至嚴幸勿住滯謹牒
年月曰牒
牒某州某處沿路祠廟
靈寳大法司牒某州其處沿路祠廟水陸關津神祇
當司今據(同都城隍牒至申牒眞司外)須至專牒者
牒候到請
詳事理互相關報沿途去處遵承
敕㫖啓道開關凡所薦亡過某及應干係薦
亡䰟六道幽爽經由界分去處即與傳遞護
送承流交付至本處管内引領到壇承功超

化冀無邀阻速爲施行謹牒
年月日牒
牒泰山沿路土地
靈寳大法司牒泰山沿路土地
當司今據(同都城隍牒至申牒眞司外)須至專牒者
牒請照應火急遞相關報上遵
帝㫖啓道開關有路即通有津即渡引導亡
爽部衛幽䰟有𡨚對不得拘留經過界分毋
容阻滯依時發放前來祗領追修各詣超度
不請稽緩速爲施行謹牒

年月日牒
牒五道五傷
靈寳大法司牒五道五傷三十六傷神司
當司今據(同都城隍牒至申牒眞司外)須至專牒者
牒請詳備去事理遵承
敕㫖括責在㑹係薦男女亡䰟并九州孤爽
不問死於非命䘮於天年凡𨽻拘録者例行
釋放其間或𡨚債相仍因報仇讎積累未解
展轉沉迷並仰隨事和釋永斷執連發遣前
來躬承開度咸得受生謹牒

年月日牒
牒土地里域眞官
靈寳大法司牒上某宫觀土地里域眞官内外香火正神
當司今據(同都城隍牒至申牒眞司外)須至專牒者
牒請照應疾速關報本境干係等神咸遵
敕命整肅威儀掃蕩妖氛肅清内外驅除禽
畜徃來觸汚之𩔖斥逐火盜非横不測之端
禁戢葷酒猖狂之徒殄絶口舌是非之撓召
迎佳氣延格
帝眞導𩲸提䰟傳香逹懇盡消魔障克就齋

功進爵褒崇敢忘效信請准
玄律速爲奉行故牒
年月日牒
牒監齋聖者厨司等神
靈寳大法司牒上監齋聖者厨司等神
當司今據入意同前須至專牒者
牒到仰体齋功無量照應今來見就本所置
厨營造
諸天妙供大獻斛食專望㑹集當處合干神
明同共監䕶常加檢察驅除蟲䑕侵汚之患

警罰非義偷竊之人殄滅火盗不料之虞禁
止葷酒徃來之犯並請嚴施號合懲戒不仁
庶使精潔豐臻
天人鑒享齋修圓備遷賞效酬牒至速希依
應施行謹牒
年月日牒
牒證察某處土地里域眞官
靈寳大法司牒上證察某處土地里域眞官
當司今據入意同前須至專牒者
牒請垂神拯濟應念來臨願資樾䕃之敷共

闡瑶壇之教分靈恊賛隨事作成俾功果之
周圓庶幽明之倶利仰希
眞造曲副懇誠謹牒
年月日牒
牒守願證察神祇
靈寳大法司牒上守願證察神祇
當司今據入意同前須至專牒者
牒請詳備去事理疾速關報當時受願所屬
掌管去處上遵
敕㫖仰体齋功檢詳啓諾之因依勾抺巳償

之條目免貽逋欠俾遂圓成願集眞功總資
亡者獲超昇之有自皆休德之所覃故此告
聞敢祈依應謹牒
年月日牒
牒某山墳所土地
靈寳大法司牒上某山墳所土地一切山靈
當司今據入意同前須至專牒者
牒請詳事理關告本山禁忌百神蒿里丈人
土下二千石官等衆各安厥位潜護其靈奠
馬鬛之新阡形藏於地拱龍神之外從䰟歸

于天願時發於幽光俾永昌於後裔敢希遵
奉無有稽違故牒
年月日牒
牒神虎
靈寳大法司
當司今據入意同前須至專牒者
右牒請
神虎何喬二大聖七眞玉女三部追䰟使者
等神遵承
救㫖廣運神通再部追䰟吏兵遍詣三界十

方天牢地獄有間無間去處根刷合該度男
女亡䰟子細檢照郷井姓名其或罪業深重
邪黨拘執未得出離者並與研窮追攝前來
壇下伺候攝召隨旛現形皆得受度無邉苦
爽併行括責如期普集法筵同領齋功俱承
煉化度人功大風火不停疾速奉行毋致違
戾謹牒
年月日牒
牒攝召官將
靈寳大法司

當司今據八意同前須至專牒者
右牒請
某將上遵
帝敕再隨從神虎吏兵遍詣合屬冥曹幽獄
去處根括合㑹衆䰟或恐罪重𡨚深尚淪報
對沉迷邪道未測蹤由逐一檢照姓名盡行
追攝前來以伺召請勒令附旛顯現躬受薦
修法令昭然不請違滯奏功旌賞用答
神休牒至火急奉行謹牒
年月曰牒

牒神虎(不審奏用)
靈寳大法司
當司今據入意同前須至專牒者
右牒請
某將禀奉
敕命部帶追䰟吏兵齎持
太一玄冥混元玉札俓詣三界十方冥曹幽
獄主罪主考主録去處根㝷亡過某及該度
男女亡䰟見今被因何所不論有無𡨚業巳
未報對照甲狀備去姓名逐一追取親䰟正

𩲸疾速管押前來聽候召攝即令隨旛顯現
形儀赴壇朝叅祗承妙果副齊官之願見昭
神化之有靈惟仗奔馳火急回報有功之曰
列言上清牒至准
令奉行謹牒
年月日牒
牒監壇
靈寳太法司牒上監壇某將
當司今據入意同前須至專牒者
牒請部轄將兵駐劄齋所同本屬城隍廟貌

等神法部官將併力作福作威馘除非道妖
魔之精掃蕩伏尸氛穢之氣或有婦人血厭
葷酒惡氣輒犯壇場須明典憲屏逐猫犬徃
來之汚驅遣禽鳥喧噪之聲使内外肅清
眞靈降格火盗非横常當禁戢局務措置惟
籍匡持仍請彈壓孤䰟各安其分㗸𡨚者與
之和諭負命者與之解除俾釋邪迷免相干
執冥衣斛食務要攝化無極經財符籙須是
分俵均平毋容相凌以敗善果庶得修崇盡
善幽顯同休列奏

三天用酬厚德冝堅誓約毋戾科條牒至依
應奉行謹牒
年月日牒
牒監臨某將
靈寳大法司
當司今據入意同前須至專牒者
右牒請
某將疾速提兵䇿應奉
命承宣振飭紀綱申明號令統諸曹之所部
使各任於攸司神虎則專追攝之權靈寳則

總幽明之事護壇界委城隍里社驅魔道付
赫奕仙曹土地傳香功曹驛奏蕩穢部諸塵
效職通章詞㑹道運神監生主宰調理産䰟
醫療官君扶持病鬼黄籙院弼亮庶務南昌
府煉化枯骨凡本靖合屬吏兵要每事皆遵
命令舉一隅而可曉揚衆力以惟勤倘或稽
違須公賞罰祈
天光之下濟俾幽夜以均超冝懋乃功共弘
吾道齋修圓備遷賞褒崇禁制有嚴依應毋
忘謹牒

年月日牒
牒三天靈司
靈寳大法司
當司今據入意同前須至專牒者
右牒請
本司五帝玉童玉女三五功曹左右官使者
侍香金童傳言玉女五帝直符左右捧香驛
龍騎吏直日香官龍虎神君共軫幽冥嚴装
下降分靈建局㑹道運神散穢招眞傳香逹
懇使天地慶風雲之㑹壇場生丹碧之英庶

得啓願咸聞
恩休普濟疾希神化弘闡齋功謹牒
年月日牒
牒承受部
靈寳大法司
當司今據入意同前須至專牒者
右牒請
三天十天三十二天五帝承受玉女三清上
奏靈官發放司靈官掌法掌印靈官同寳章
部官典分形應化奉

命臨壇凡奏牘之披陳即帝承受與依時而
上御勿或稽延庶得請祈俱獲頒降同成齋
事共積功勲謹牒
年月日牒
牒三界四直功曹
靈寳大法司牒上三界直符四直功曹六十甲子二直功曹
當司今據入意同前湏至專牒者
牒請奉
命下臨在壇受事凡建齋以後所上章詞表
奏關發應干符赦檄文遇有召呼即希承受

依時傳遞分路奔騰上
天𢌜者疾希雲程入地水者速馳飛馭請頒
帝㫖遍逹冥關開度沉䰟俱承妙果令如風
火毋或稽延奏表言功用圖旌賞謹牒
年月日牒
牒靈寳諸天赫奕萬神
靈寳大法司牒上靈寳諸天赫奕萬神
當司今據入意同前須至專牒者
牒請應化來臨宣勞效職麾幢鼔節擲火流
鈴擁護壇場掃蕩妖氛祗迎

上帝剪馘不仁或有飛天魔道遊野强邪攔
截章表上聞阻隔幽䰟來徃恣作非横侵犯
禁嚴並請吐毒張威剪形截首昭示
玉皇號令作成黄籙功勛庶俾幽明普蒙福
利褒陞有格圖報
神休謹牒
年月日牒
牒諸法將師
靈寳大法司
司今據入意同前須至專牒者

右牒請
本司主帥萬司如意大將軍昇度仙曹執職
官吏雷霆主帥某上清天樞天心(應所受隨意入)洎
某靖諸司院府天神將吏功曹符使等仰分
神下降顯服嚴裝依次分班當局治事肅清
壇墠夤奉
帝眞引導亡靈彈壓孤爽屏斥伏尸厭穢懲
戒葷酒猖狂禁戢禽畜徃來覺察火盜横逆
使下民知畏魔道不干仍請按日隨冝輪畨
承受通進章詞奏牘逓傳符籙公文遇有關

聞即希遵奉上以敷宣於
帝命下以播告於冥曹風火不停時刻毋滯
共揚乃職同佐厥功進爵崇褒敢忘效信典
刑具在依應勿違謹牒
年月日牒
牒章中官吏
靈寳大法司
當司今據入意同前須至專牒者
右牒請
三天門下呈章録章通章定章齎章校章禦

章剌章印章從事二官直使正一功曹左右
官使者隂陽神决吏科車赤符吏剛風騎置
吏驛馬上章吏飛龍騎吏靈官典者童子章
中千乗萬騎等衆九靈飛歩章奏部合干仙
官將吏分形委炁應命臨壇凡遇拜表上章
運柛㑹道並冀依時感降隨念合符擁從元
神飛行太極度剛風於瞬息入
帝所之森嚴俾獲上
聞庶膺玄報圓成齋事不負靈休謹牒
年月日牒

牒三洞諸仙兵馬
靈寳大法司
當司今據入意同前須至專牒者
右牒請
三洞天仙兵馬地仙兵馬飛仙兵馬眞人兵
馬神人兵馬日月星宿兵馬九宫五帝兵馬
三河四海兵馬五嶽四瀆兵馬上体
好生分形下降㑹合監臨將帥赫奕仙曹列
職分班守疆結界鎮護壇墠夤奉
帝眞昭播

玄恩拯提幽爽屛斥人物徃來厭穢之犯驅
除伏尸怨結邪氣之干庶使内外肅嚴障魔
消殄始終克就隱顯同休録奏
天曹用昭勲績謹牒
年月日牒
牒煉度司
靈寳大法司
當司今據入意同前須至專牒者
右牒請
靈寳大法水火二司煉度仙官童女等衆南

昌上官朱陵火府南陵樞府受煉仙曹執職
萬神混元生化合干仙吏五帝生化合干仙
吏九天生化合干仙吏諸司煉度靈官童女
使者吏兵仰体齋功同臨玄墠當曹蒞識奉
命宣慈至期恭按
玄科奉行大煉伏冀請隂陽之正炁注水火
之華池左化南宫大爲東井引導亡爽冶煉
尸骸合金木之象立其根元媾日月之晶陶
其䰟𩲸攝混元一十二靈以成体相聚大洞
一十八炁以具精光餔五芽之津孕發英華

布九霄之光開明性識證枯骨成人之道十
轉回靈上丹天流火之庭一眞不昧敢祈依
應俾遂修崇庶廣眞風以昭厚德謹牒
年月日牒
靈寳官將緫畫一牒
靈寳大法司
當司今據入意同前上答
洪恩今則
玄壇肇啓
妙範將陳除𠕂具奏

天𢌜及申牒三界合屬眞司外所有本壇
合行緊要事務須至畫一專牒者
一玄壇之設威禁甚嚴請
靈寳主師提轄諸司監臨庶務其諸司府
院主副各與量才優劣使分班執事效職
宣勞有遇則彈有功則賞逓相勉勵同佐
齋功
一今者齋事扣期合要亡靈前來受度尚
恐其間罪業重深拘囚未脫或被邪黨固
執或因𡨚債牽連請嚴督神虎承行官吏

遍行根括照郷井姓名盡底追攝親䰟正
𩲸管領到壇聽候召攝即令附旛現形躬
承開度
一今來所上奏文及建齋以後應干章詞
表奏請三天十天五帝三十二天承受玉
女上奏靈官等依時齎捧俓詣
三天門下直日曹治請進計㑹書佐小吏
特爲評省隨字訂證務令合理速賜
御逹其三界申狀牒帖併所行
太上諸眞符命仰四直功曹三界直符同

當畨神吏隨關文逐一通傳仍督促風火
神驛時刻不得停滯切須在壇俟候毋或
擅離遇有召呼隨即承受庶得
帝恩下逮所至遵行
一建壇之所恐有伏尸故炁兼有下民不
識罪福茹葷嗜酒及婦人血厭輙犯禁界
請主帥覺察嚴督監壇官將預期禁戢其
猖狂不畏法律者仰明寘典憲以警將來
一應齋所措置合干事務及營辦法用儀
物供食殽饈切恐執事不䖍或雞犬猫䑕

暗有侵犯併萌心竊盜之者請戒諭本處
土地干係等神時復檢察先次屛斥若夫
不測之事火燭之虞最冝關防使内外合
儀無諸障礙
一凡登齋朝奏懴罪祈恩請三五功曹左
右官使者侍香金童傳言玉女五帝直符
直日香官左右龍虎神君合干仙衆建局
受事隨念感通散穢招真傳香逹懇使百
靈交㑹幽爽承休
一諸處發到亡䰟孤䰟苦爽請嚴督監壇

官將同本境祠廟正神土地五道等指引
各處管押承吏詣聚䰟府啓聞主者逐一
㸃勘姓名區别存着仰同共主掌彈壓其
或素與生人𡨚結浸深偶然相遇輙萌禍
端及欠命負財種種怨恨未曽解釋逓相
執連因此喧閧者請㑹本司斷𡨚大神善
與和諭使各自悔悟不念舊惡專求托生
如遇普召依次第道詣法筵享食受戒切
恐此等幽靈乍脫拘囚素抱飢渴塵沙不
足以喻其衆狼虎不足以喻其兇擁併而

來若湍水之赴壑所造斛食冥衣冥財同
委丹天左衛上將軍掌冥衣冥食使者五
道大神四靈神君合干神吏憑
大道慧力假
三寳恩光攝化無窮際天積嶽上衣下裳
周備形體瓊漿寳饌充塞枯腸勿容以强
凌弱以衆暴寡受食既畢仍舊部領就聚
䰟府屯聚至期普令入壇躬承煉度其所
化經財符籙併希監視焚燎各照牒分俵
均平次第護送前來黄籙院托生案等處

交管各令隨品注生毋使復滯迷塗妄爲
民害庶得齋縁溥博功有所歸
一建齋大抵立功多有魔靈妬忌善縁恣
生障礙仰辨魔玉女八威治都領吏神慧
殺鬼都伯吏同共審辨部集赫奕天兵並
與驅蕩其有獰神惡鬼或浮空攔截章奏
或沿路阻隔䰟靈及拘執所度亡䰟之類
者併請萬神之宗吐毒張威屠割鬼爽使
三界肅清去來無礙
一滿散之夕恭依大法普行煉度請本司

主煉度生化一行官吏同南昌受煉司官
童仙衆上請隂陽正炁攝化水火二池運
九煉之功攅五行之妙部衛上件亡䰟孤
爽同行煉化使玉眸成質黄華蕩形完聚
陽神銷鎔隂翳證仙化成人之果承魔王
保舉之功送上法橋俾登朱府
一粤自闓端至于滿散况露壇格
天上章拜表皆在
三光之下深慮風雨不常或致妨事請主
師督雷帥歘火大神辛張二將雷公電毋

風伯雨師及城隍里社等神預期關報本
境潭洞龍神及𡻕分主風雷雲兩等神祇
剋日止雨開晴屛雲藏翳使
人天接景齋事圓成
一散壇之後恭陳醮禮上謝
天恩請主帥督當日功曹神吏直符使者
上請
諸天帝真下關三界冥陽預班衆聖至期
同降醮筵是時先委儀衛部衆肅排仙仗
四布天花迭奏梵音恭迎

帝駕使功圓徳就生死蒙恩
一本壇事務至繁畧陳梗㮣難究精微舉
其宏綱而衆目自張示其大端而末節可
曉一遵舊典依應施行
牒具如前伏請上遵
帝旨下察齋誠同推濟度之仁共賛
玄元之教隂功茂著仙格崇遷
令在必行爾毋自怠謹牒
年月日牒
牒黄籙院

靈寳大法司牒上清黄籙院
當司今據入意同前須至專牒者
牒請奉
命臨壇當局會諸司而相勉合一志以宣勞
翊衛玄壇祗迎
光駕頒宣符檄開泰沈䰟賛科範之宣揚佐
神功而煉度臣持庶矜悉冀合儀其上件亡
䰟無邊苦爽受度畢事之曰前詣
貴院之時即冀司考校功過仙曹掌托生案
分主者與校各人三世罪薄潜賜

斡旋其有積生萬種業根多方回護仗
天恩之流逮舉善贖愆照齋福之薦嚴注名
生籍轉送托生案局遵依
敕赦公憑速令受生母或阻滯謹牒
年月日牒
牒風火驛吏
靈寳大法司牒風火驛官童將吏
當司今據入意同前須至專牒者
牒請准
命來臨專守神驛凡本壇關發牒詞表奏

符赦簡文遇遣當曰功曹即仰嚴風擲火疾
速傳逓不問髙深逺近並要依時回報前途
或有阻遏一遵
法律施行牒請依應母致稽牒
年月日牒
牒金馬驛吏
靈寳大法司牒金馬驛官童將吏
當司今據入意同前須至專牒者
牒請准
敕前來在壇承受凡本壇頒宣

太上應干詔書符赦遇有遣發即仰迅馳飛
騎傳報冥曹不得容隱驛程有限母違時刻
仍要取各處知委回申
青律至嚴切希依應謹牒
年月曰牒
牒茭龍驛吏
靈寳大法司牒茭龍驛吏地府齎簡童子
當司今據入意同前須至專牒者
牒請禀奉
天恩臨壇受事凡建齋以後所告

詔赦簡籙符檄遇有關聞即希捧領通逹冥
曹幽獄開赦一切罪䰟頃刻不停昭宣
宸貺牒至依應母有故違謹牒
年月日牒
牒金龍驛吏
靈寳大法司牒金龍驛吏火府齎簡童子
當司今據入意同前須至專牒者
牒諸躬承
帝㫖在壇承受凡頒告
元始符命長生靈符及應

天界符檄遇有關召仰冀驅馳龍騎疾布雲
程遍逹眞司遷昇亡爽切希依應母有稽違
謹牒
年月日牒
牒十方飛天使者
靈寳大法司牒十方飛天使者
當司今據入意同前須至專牒者
牒請遵奉
玄科下臨經席捧表上通十極檄召神王傳
符遍逹幽關開明罪爽成

靈寳度人之果契黍珠入妙之功兹用告聞
敢祈依應謹牒
年月日牒
牒九龍符命使者
靈寳大法司牒九龍符命使者
當司今據入意同前須至專牒者
牒請禀奉
玄科下臨壇墠捧
青宫之符命遍黒壤之冥曹昭播
天慈拯㧞隂爽來受薦修之果庶弘濟度之

功預此牒文敢祈依應謹牒
年月日牒
牒七道功曹
靈寳大法司
當司今據入意同前須至專牒者
右牒
天道地道人道仙道神道鬼道業道功曹仰
遵依
帝㫖來降玄壇凡建齋以後所發奏申牒帖
頒告符赦檄文遇有關盟即希承受或跨神

龍或飛雲霧或驅駿騎或駕鯨波遍三界以
分馳隨所司而傳逹依時無滯准
令勿違其所度六道孤䰟並各從其𩔖普召
如期引導依次前來庶仗齋功同成仙果事
須禀奉速爲施行故牒
年月日牒
牒持赦大將軍
靈寳大法司牒持赦大將軍
當司今據入意同前須至專牃者
牒請遵奉

玄科臨壇受事凡遇本司頒行
玉清詔書
三天敕赦即仰承受驅迫神驛火急通傅遍
告十方合𨽻冥曹開度沈䰟昭宣
宸貺敢希依應奉行謹牒
年月日牒
牒聚䰟府
靈寳大法司
當司今據入意同前須至專牒者
右牒上

聚䰟府功曹張將軍盧將軍整䰟對䰟神將
請詳僃去事理伺諸處發到合受度男女亡
䰟併九州十道孤䰟苦爽仰逐一㸃對名數
分𩔖存着區别男女作二班攅聚于本所之
正北内九州孤爽亦依分野方位作九官頓
放如揚州居中徐州居東青州居東南豫州
居南荆州居西南雍州居西梁州居西北冀
州居北兖州居東北之𩔖或恐其間積𡨚未
解逓相干執及與生人有隙意欲加釁即望
以理開諭使捨邪歸正皆得解分母起喧閧

如本壇召攝依次發遣前來祗領善果仍舊
拘集囑以靜定伺煉度功成各令隨品受生
旌賞有期敢希依應謹牒
年月日牒
牒天醫普度
靈寳大法司
當司今據入意同前須至專牒者
右牒請
天醫仙吏尚藥敷藥靈官治病三五功曹太
醫博士主者砭石小吏收毒將軍使者天醫

院執職官衆仰体齋功同推善救奉命下降
當局承宣將召到合會亡䰟無邊幽爽契勘
其間恐有三十六種傷亡一十八等惡死即
請上玄秘方用
太清神藥分頭調劑對證施工若王法刀兵
劫殺闘殺自刑者與之續首全身若虎噬蛇
傷雷嗔火焚金傷木尅土壓石磕者與之生
肌接骨若水溺飢餓瘴疫癖疾者與之宣𥙷
調理若枷鎖縊縛癱瘓拳攣跛躄者與之解
脫伸舒若盲聾喑啞者與之開聦若癰毒爛

潰者與之長肉懹姙者與分子母墮胎者與
斷故根積血爲通厭軀爲凈使十相完全百
病消散精神磊落骨體康強俾遂朝叅躬承
開度庶得幽無泣鬼明顯化鈞故此咨聞等
析依應謹牒
年月曰牒
牒靈寳玄局(産亡用)
靈寳大法司
當司今據入意同前須至專牒者
右牒請

靈寳玄局主生産功曹取死胎功曹下死胎
功曹下胞胎血孕靈官將吏共体
好生一合來下將所度亡䰟并及幽爽契勘
其間或有婦人因産身亡者即冀㑹合監生
司官屬請
元始祖炁
靈寳玉符隨冝斡旋留神調理其月數未足
暗損胎結者與之扶育肧形其坐蓐不分子
死在胎者與之取下其産後瘀血身死者宣
通脉絡其服毒失經帶血致殞者與之收攝

血光使𡨚結解分胞源宣暢穢汚滌蕩表裏
清新俾無業垢之纏獲受追修之果倘俞所
請敢昧靈麻謹牒
年月日牒
牒監生司
靈寶大法司
當司今據入意同前須至專牒者
右牒請
九天主監生産仙官將吏速生君𦔳生君監
生童子送生童子天門子户君乳毋君道生

君生母君分形脫胎斷貽解結功曹品命送
生神君返胎育英大神普救子毋靈官同運
慈仁下臨壇墠㸃對合㑹亡䰟其間恐有産
亡女衆印冀上請九霄正炁斡運化工斟酌
重輕隨品料理使懷姙者胎氣團圓墮孕者
血經恢復臨蓐不分者開張子母停胞不下
者斬斷故根𡨚結消除血汚破蕩服玉符而
全質濯神水以澄清咸遂生成得沾開度等
祈善救共立玄功謹牒
年月日牒

牒解穢所
靈寶大法司
當司今據入意同前須至專牒者
右牒請
五方五帝解厭君九鳯破穢靈官收穢滅穢
運穢除穢大將軍浣濯夫人仙花玉女散花
玉女五方主水使者五靈童子黄華玉女解
穢仙官將吏奉
命下臨分司效職應建壇之所或有烹宰淫
泆生死之厭▲殯伏尸妖氛之氣人物混淆

塵俗之穢禽畜徃來觸汚之干請以眞精之
水内外浣濯若夫登齋之士執事之人並與
濯沐身心悉今清淨庶使壇場精潔存念孚
通其召到合會亡䰟孤爽并望運煉尸素漿
黄華眞晶滌蕩産厄血腥隂尸昏翳俾䰟神
瑩徹性識圓明得遂朝叅承
恩托化敢希照應速爲奉行謹牒
年月日牒
牒察命童子護戒威神
靈寳大法司

當司今據入意同前須至牒者
右牒請
察命童子護戒威神五帝直符六宫掾吏体
念齋誠下臨玄墠凡遇敷揚戒法宣告靈符
導䰟爽以來臨隨簡文而覆護開其性識使
悟筌蹄永斷執迷躬承煉化再憑法力爲指
生方預此關盟敢希照應謹牒
年月日牒
牒太歳
靈寳大法司牒直年太歳之神

當司今據入意同前須至牒者
牒請詳備去事理移文𡻕分合𨽻考校神司
括責所薦亡䰟赴壇受度其諸處發到孤爽
至期并望部領前來同承開度自今以後凡
本壇所上章表公文請關報今年當承受官
君神吏里社邑君遇有發遣依時上
逹無使稽延俾齋事圓成存亡俱利謹牒
年月日牒
牒無極神郷主者
靈寳大法司牒無極神郷主者

當司今據入意同前須至牒者
牒請詳備去事理移文十方無極世界合𨽻
冥曹根刷亡過某等及囚徒苦爽咸遵
敕㫖放遣前來躬承開度牒至
依應奉行謹牒
年月日牒
牒北都羅酆主者
靈寳大法司牒北都羅酆主者
當司今據入意同前須至牒者
牒請詳備去事理移文遍告

地府幽隂冥獄去處根刷亡過某等及地塗
責役囚徒苦爽咸遵
敕㫖放遣前來躬承開度牒至
依應奉行謹牒
年月日牒
牒泉曲之府主者
靈寳大法司牒泉曲之府主者
當司今據入意同前須至牒者
牒請詳備去事理移文遍報
下元水府泉扃幽隂去處根刷亡過某等及

水塗責役囚徒苦爽咸遵
敕㫖放遣前來躬承開度牒至
依應奉行謹牒
年月日牒
牒三元九府
靈寳大法司
當司今據入意同前須至牒者
右牒上
三元九府掌生死隂陽罪録水火風刀考官
請詳備去事理移文互相關報檢校所薦亡

䰟及該度幽爽積生罪籍上准
赦恩並與削除過目行下
三元合屬幽獄去處放遣來詣玄壇承功托
化謹牒
年月日牒
牒東嶽七十五司
靈寳大法司牒東嶽七十五司
當司今據入意同前須至牒者
牒請詳備去事理火急互相關報將各案罪
籍逐一檢校其所薦合㑹亡䰟并幽䰟苦爽

或以積業重深𡨚仇執對未曾結證請遵
赦恩普行該放差泰山神吏同承行官將部
領前來以憑開度謹牒
年月日牒
牒泰玄眞一本際童子(合符破獄用先發)
靈寳大法司牒泰玄眞一本際童子
當司今據入意同前上謝
洪恩今則玄壇初啓妙範將陳切念北都
九幽深處鬰絶鐡城堅固未易開宣仰惟
泰玄眞一童子百二十人誓願弘深法力

廣大爰從浩劫普救衆生恭准
十方救苦天尊傳降
寳符付授童子許令合契摧破幽關所頒
十天玄化眞符除分一半扣期如方遣發
須至預行專牒者
牒請慈悲不倦拯濟爲先以今月某日某時
隨召來臨執
諸天之寳杖持符合契破九獄之重關昭示
天恩開明罪爽敢希依應速爲奉行謹牒
年月日牒

童子合牒十二道(臨破獄時逐道發)
靈寳大法司今准
玉清敕命告下神符金簡者
貼符(貼左一半與九獄牒合同)
右符寳光童子眞衆請據破獄
金簡執諸天飛雲寳器徑詣
東方風雷地獄合符赦罪如
律奉行
年月日牒
仙郷童子東南方銅柱地獄

金光童子南方火翳地獄
紫虚童子西南方屠割地獄
眞定童子西方金剛地獄
上智童子西北方火車地獄
淵明童子北方溟泠地獄
慧日童子東北方鑊湯地獄
妙眞童子中央普掠地獄
玉山童子上方火坑地獄
法雲童子下方糞穢地獄
本初童子大鐵圍山無間地獄

右十一道牒並同上文
九獄合同牒十二道(此牒隨正表見發去)
靈寳大法司
今准
玉清敕命告下神符金簡者
貼符(貼右一半與童子牒合同)
右符東方風雷地獄主者請候寳光童子眞
衆到獄合符依
律遵奉赦罪施行
年月日牒

牒九幽地獄都司主者(或分作九道則隨方更易)
靈寳大法司牒上東方風雷地獄主者
當司今據入意同前須至專牒者
牒候到請
詳備去事理行下管内諸獄上遵
敕㫖仗
太上慧光燭破重隂根刷亡過某等及獄内
罪䰟不以罪業拘囚普行放釋交付泰山神
吏同承行官將管押到壇承
恩超化事須遵奉不請有違謹牒

年月日牒
南方火翳地獄主者西方金剛地獄主者
北方溟泠地獄主者東北方鑊湯地獄主者
東南方銅柱地獄主者西南方屠割地獄主者
西北方火車地獄主者中央普掠地獄主者
酆都三十六獄主者酆都三元二十四地
獄主者酆都大鐵圍山有間無間地獄主
者酆都内外宫洞諸獄主者五嶽地獄
主者
巳上十三道牒並同上文

牒三塗五苦主者
靈寳大法司牒上三塗五苦主者
當司今據入意同前須至專牒者
牒請詳備去事理火急互相關報上遵
敕㫖仗
太上慧光開泰隂扃括責在㑹亡䰟下元苦
爽其有三塗責役五累牽纏未離業報者並
行釋放交付泰山神吏管領前來躬承開度
其受煉之時經由所治并與斬滅三尸飛度
五户乗制魔而保舉使隨品以注生謹牒

年月日牒
牒血湖内外諸獄
靈寳大法司牒上血湖内外諸大地獄主者
當司今據入意同前須至牒者
牒請詳備去事理移文轉告以次諸大穢獄
去處上遵
帝㫖仗
靈寳慧光燭開長夜破蕩血光背爲異境根
括諸獄所管産死血尸并殺傷應干帶血横
亡苦爽不論巳未經劫曽未出界盡該

赦放轉送淨波大神蕩除穢惡交付承行官
吏并差委善導神吏同共部領到壇伺候召
攝醫治盥沐得遂㕘朝承
恩托化謹牒
年月日牒
硤石地獄主者
右一牒同上文
牒淨波大神
靈寳大法司牒淨波大神
當司今據入意同前須至牒者

牒請詳備去事理移文關報血湖諸獄去處
上遵符赦開泰泉扃括責獄内應干産死及
殺傷非命血厭死䰟不以罪業拘囚普行
釋放㧞出穢獄即請引赴淨波浣濯血腥解
其繫滯消平𡨚對整具形神差善導神吏同
承行官將引領到壇聽候召攝監生就浴躬
承開度謹牒
年月日牒
牒東嶽掌亡人案
靈寳大法司牒上東嶽掌亡人案

當司今據入意同前須至牒者
牒候到請詳事理關示所屬曹掾將亡過某
等及下元苦爽積世業簿子細考校攅結上
呈嶽府遵奉
赦恩盡與削除罪目放遣前來躬承
開度謹牒
年月日牒
四嶽掌亡人案同上文
牒東嶽掌孤䰟案
靈寳大法司牒上東嶽掌孤䰟案

當司今據入意同前須至牒者
牒請照應火急關報所𨽻去處括責九州十
道應係有主無主孤䰟囚徒苦爽不問新久
逺近有無𡨚對普行放釋差神吏部押前來
交付聚䰟所掌管以聽
開度各獲受生毋或拘留有妨齋事牒至准
式奉行謹牒
年月日牒
牒東嶽掌𡨚仇案
靈寳大法司牒上東嶽掌𡨚仇案

當司今據入意同前須至牒者
牒請詳備去事理將在㑹受度亡䰟𡨚債文
籍逐一考校其有積世欠命負財損人害物
𡨚𡨚相報尚繫執對及有傳尸伏連塜訟呪
誓逓相干執未得解分者請遵大齋功果
上帝赦恩並與毀抹簿籍免再檢舉仍傳示
拘囚去處放釋神䰟交付承行官吏部領到
壇承
恩超化謹牒
年月日牒

牒東嶽掌呪咀案
靈寳大法司牒上東嶽掌呪咀案
當司今據入意同前須至牒者
牒請詳備去事理指揮曹吏取索諸處所管
呪誓文籍逐一㸃勘或恐所薦亡䰟内有生
前與人爭競妄起無名口呪喑立呪誓詞狀
朋與攅結上呈
嶽府咸遵大齋㑹
普天赦恩盡行焚毀和解牽連括責應係執
對𡨚䰟交付泰山神吏部領到壇躬承

開度仰希依應速爲奉行謹牒
年月日牒
牒東嶽掌亡人功德案
靈寳大法司牒上東嶽掌亡人功德案
當司今據入意同前須至牒者
牒候到請詳備去事理上体齋功同推濟度
俟本壇受度亡䰟孤爽受煉事畢齎執
符籙牒據前詣
貴司即冀指揮當行曹掾檢舉各亡夙昔曽
有片善寸長及殁後子孫親屬所作薦嚴功

果并今來大齋良因並與行使毋致違留落
滅惡根標題紫䇿移文托生案保明申
黄籙院照㑹以聽注受生方庶使苦爽均超
仁恩漙博謹牒
年月日牒
牒東嶽掌托生案
靈寳大法司牒上東嶽掌托生案
當司今據入意同前須至牒者
牒請詳備去事理遵承
帝㫖垂念幽沉候本壇受度亡爽執持

符籙牒據到日請照功德案舉行善果普爲
増善滅惡斬絶地根即與保明申
黄籙院照㑹隨其品格注受生方毋令復滯
迷塗有妨開度謹牒
年月日牒
牒六道都府案
靈寳大法句牒上六道都府案
當司今據入意同前須至牒者
牒請照應疾速差撥六道主管官將遍行關
報九州十道幽隂等處預期團結發放前來

伺候普召同承開度受化更生謹牒
年月日牒
牒酆都變生府
靈寳大法司牒上酆都變生府
當司今據入意同前須至牒者
牒請上体好生垂仁廣濟應本壇受度孤爽
其有業報所纏墮三惡道幸因齋㑹得被
天恩請遵
敕赦簡籙並與蛻脫異形返生人道飛潜蠢
動有識無情俱仗齋功永離惡報敢祈依應

即爲奉行謹牒
年月日牒
牒善惡二部判官童子
靈寳大法司牒上善惡二部判官童子
當司今據入意同前須至牒者
牒請詳備去事理將亡過某等及受度孤爽
巳拘録生死善惡簿書送
黄籙院考校罪福主者不問有無罪惡曽不
積善普該大齋赦恩盡行焚毀日後更不再
行檢舉使惡根斷絶善運來資不墜苦輪更

生福境謹牒
年月日牒
牒轉輪六道大將軍
靈寳大法司牒上轉輪六道大將軍
當司今據入意同前須至牒者
牒請詳備去事理應本壇受度六道之衆其
有増修未至業累牽纏展轉輪廻無由出離
請遵大齋赦恩使惡道升爲善道善道跳出
六輪咸證上乗直超浩劫庶得幽明俱利功
果周圓謹牒

年月日牒
牒分配四生使者
靈寳大法司牒上分配四生使者
當司今據入意同前須至牒者
牒請照應同沐
好生所有胎卵濕化鱗介羽毛之衆既由慶
幸獲該
赦恩仰遵
黄籙院齋功並與蛻脫異形不遭羅網超離
惡道仙化成人庶使動植懐生幽明俱利謹

牒
年月日牒
牒酆都掌亡人案
靈寳大法司牒上酆都掌亡人案
當司今據入意同前須至牒者
牒請詳事理指揮曹案檢校亡過某等及幽
囚苦爽積生罪簿不論有無過惡普該
赦恩並行毀抹括責見囚䰟識差導善神吏
引領赴壇承功托化謹牒
年月日牒

牒地府十宫掌亡人案
靈寳大法司牒上地府十宫掌亡人案
當司今據入意同前須至牒者
牒請照應檢校見受度男女亡䰟孤爽宿昔
罪簿不問巳未經由曽未結證咸仗
天恩盡行焚毀放遣神䰟交付泰山神吏同
神虎官將部領到壇承功超化謹牒
年月日牒
牒水府掌亡人案
靈寳大法司牒上水府掌亡人案

當司今據入意同前須至牒者
牒請照應將所度亡䰟宿昔過簿子細考校
不問有無𡨚業巳未報對咸該
赦宥㧞出沉淪交付承行官吏引領到壇承
恩托化謹牒
年月日牒
牒水府掌孤䰟案
靈寳大法司牒上水府掌孤䰟案
當司今據入意同前須至牒者
牒請照應關報諸處水道去處根括應干溺

死無依沉䰟滯𩲸不拘新久多少盡行登放
前來以伺普召祇受齋功隨品托化謹牒
年月日牒
牒十二河源主者
靈寳大法司牒上十二河源主者
當司今據入意同前須至牒者
牒請詳備去事理移文遍告水府泉源江海
湖瀆川谷溪澗潭洞龍庭橋梁堰閘關津等
處根刷所薦合㑹亡䰟其有責役水塗沉没
泉扃者普該

赦恩放遣前來躬承開度并諸處所管投江
覆舟溺水横死孤爽不以𡨚執拘留盡行攅
結津發起離水界仍關報沿塗合𨽻神祇不
得阻滯承流交付部領赴壇同霑妙果受煉
更生謹牒
年月日牒
牒南嶽掌飛禽案(預告審奏時發去)
靈寳大法司牒上南嶽掌飛禽案
當司今據入意同前須至牒者
牒請詳備去事理体察齋功無量即賜

差委合屬神吏前至齋所關集本處司命土
地廟食等神衛壇官吏知委自今以後禁遏
燕雀飛禽之𩔖不得縱令聚宿㕔堂之上及
㗸啄厭汚之物穢觸禁界常當廵守毋令怠
違庶可崇立黄壇祗迎
帝駕畢事之日一任去來建齋之期或上章
進表或朝奏登壇願得瑞鶴青鸞應時翔集
呈頂飛舞以顯
神功俾和氣致祥幽冥蒙慶謹牒
年月日牒

牒酆都上下六宫大魔王
靈寳大法司牒上酆都上下六宫大魔王
當司今據入意同前須至牒者
牒請詳備去事理闗報内外宫洞合干考校
冥司根刷所薦亡䰟及下元苦爽其有罪𡨚
報對未得脫離者並准
赦恩削除罪簿㧞出拘囚俾詣齋壇躬承妙
果伺受度畢日仍冀遵照
符籙各與計功保舉合得注生謹牒
年月日牒

牒酆都地府察吏
靈寳大法司牒上酆都地府察吏
當司今據入意同前須至牒者
牒請照應檢察所薦亡䰟宿昔所積罪業淺
深上准
赦恩普該原宥關報冥曹隂獄放釋前來躬
承開度囚徒苦爽並希括責津遣赴壇同受
齋功克期托化謹牒
年月日牒
牒酆都司命司録諸君

靈寳大法司
當司今據入意同前須至牒者
右牒上
酆都司命司録司功司殺君四明眞公五嶽
掾吏牛頭獄吏威劒神王天騶甲卒九億鬼
王巨天力士執罰神兵地府君崔府君焦面
大王請照應火急互相關報冥曹幽獄應干
去處上承
太上慧光開泰泉扃停酸息苦咸禀
赦恩根刷所薦亡䰟及幽囚苦爽並與落滅

罪根㧞出沉滯交付泰山神吏部領前來祗
承齋功克期超度謹牒
年月日牒
牒太玄夜光玉女
靈寳大法司牒上太玄夜光玉女
當司今據入意同前須至牒者
牒請体念齋誠同推善念上乗
靈寳無量眞光照開長夜盡寂苦聲使水火
風刀皆成異境指引上件亡䰟及幽扃泉庭
罪爽脫離沉滯來赴玄壇祗受薦修克期

昇度謹牒
年月日牒
牒溟泠大神
靈寳大法司牒上溟泠大神
當司今據入意同前須至牒者
牒請照應火急關報北都寒池泉曲河源應
干幽獄去處根刷合㑹亡䰟囚徒苦爽不論
罪愆重大恭准
赦恩㧞出泉扃交付泰山神吏引領赴壇承
功超化謹牒

年月日牒
牒六甲開導使者
靈寳大法句
當司今據入意同前須至牒者
右牒上
六甲開導使者引䰟童子阡陌神祇引領亡
人使者請照應共拯沉淪乗
寳光而照燭昏衢持靈旛而闢開冥路沿途
關報直道前行接引亡䰟拯提孤爽感彷徨
而來赴冀時刻以無停毋容阻留恐妨開度

敢希遵奉速爲施行謹牒
年月日牒
劄司命
靈寳太法司
當司今據入意同前上謝
洪恩今則壇場將啓局務至繁而况齋修
數越晝夜深虞魔障合謹防隄仰齋官某
家司命土地門丞户尉十二禁忌五道六
神及内外香火干係等神同監壇官將境
域廟貌一切神祇上体齋功各相率勵恐

有棺留伏尸飲食男女精魅潜伏葷腥徃
來塵凡鬱結種種氛穢先與掃蕩肅清祗
伺
光駕應齋饌斛食法用儀物常行守護不
得縱令鷄犬猫䑕暗有侵汚及非心之人
偷竊破壞其故犯之者檢舉關聞監臨官
將明行顯罰以戒將來若夫火燭及應干
不料之虞常常廵警並合預期驅遣中間
恐措置未辨事件更仗隂與維持使無障
礙凡登齋朝奏元藉傳香逹懇通感

上玄所有諸處發到亡䰟孤爽須是彈壓
整肅毋容撓亂次第引至祗領薦修遇有
咨聞即仰依時承受庶得始終條理幽顯
同資旌賞有儀尚容録
奏等希遵奉勿戾
憲章須至劄者
右劄下齋官某家司命土地等神准此
年月日劄
發公牒符使關
靈寳大法司

當司今發公牒通落去處開具下項
一公牒各一道摺角封印全詣
天下都大城隍主者
某州城隍主者
某縣城隍主者
當境某廟某侯王
近逺郷井諸祠廟正神
當處土地里域正神
九州社令主者
十方道都大主者

五方五道大神
冥關幽路主者
東嶽蒿里相公十方境界水陸神祇
某州某處沿路祠廟水陸關津神祇
泰山沿路土地
五道五傷三十六傷神司
某宫觀土地里域眞官内外香火正神
證察某處土地里域眞官
守願證察神祇
某山墳所土地一切山靈

神虎何喬二大聖攝召官將
某靖諸司院府天神將吏
靈寳大法水火二司煉度官將
上清黄籙院
十方飛天使者
七道功曹
持赦大將軍
聚䰟府功曹神將
天醫院執職官衆
靈寳玄局主生産功曹將吏

察命童子護戒威神
直年太嵗之神
無極神郷主者
北都羅酆主者
泉曲之府主者
三元九府掌生死罪録考官
東嶽七十五司
泰玄眞一本際童子
九幽地獄都司主者
酆都三十六獄主者

酆都三元二十四地獄主者
酆都大鐵圍山有間無間地獄主者
酆都内外宫洞諸獄主者
五嶽地獄主者
三塗五苦主者
血湖内外諸大地獄主者
硤石地獄主者
凈波大神
東嶽掌亡人案
四嶽掌亡人案

東嶽掌孤䰟案
東嶽掌𡨚仇案
東嶽掌呪咀案
東嶽掌亡人功德案
東嶽掌托生案
六道都府案
酆都變生府
善惡二部判官童子
轉輪六道大將軍
分配四生使者

酆都掌亡人案
地府十宫掌亡人案
水府掌亡人案
水府掌孤䰟案
十二河源主者
南嶽掌飛禽案
酆都上下六宫大魔王
酆都地府察吏
酆都司命司録諸君
太玄夜光玉女

溟泠大神
六甲開導使者
巳上公文逐一通放須至關者
右關年直功曹使者月直功曹使者日直功
曹使者時直功曹使者上界直符使者中界
直符使者下界直符使者等神仰照數交管
前去分路徑詣各處眞司分明投放沿途勿
滯立伺
昭報故關
年月日關



上清靈寳大法卷之六十四


















