










上清靈寳大法卷之十樓二
　　　洞微髙士開光救苦真人𡩋金真授
　上清三洞弟子靈寳領教嗣師王契真纂
　三界所治門
　　　玄穹主宰
　玄師曰髙真上聖緫録穹玄妙有妙无不
　可窺測經典一出漸露其機三洞正科其
　理淵深自大唐以後經誥散失逐時𥙷綴
　真僞混淆有識之士能别玄奥始可指其
　萬分之一耳

元始天尊九聖之尊萬化之源道之玄炁虚
　無自然不可擬議散而爲氣聚而成形其
　中有神强名天尊故稱云元始天王者是
　也乃上清之道尊爲玉籙上皇居玉清聖
　境治玄都玉京
靈寳天尊九真之祖上清髙聖道之元炁以
　教言之元始爲洞真至此别爲洞玄所謂
　玉晨受靈寶上品度人之道乃元始之弟
　子上清之祖師太清之上皇即天真髙靈
　尊爲宗師也曰太上玄皇玉晨道君者是

　也居上清真境治金闕寥陽寳殿
道德天尊九仙教主道之始炁以教言之自
　元始至此爲洞神曰太清金闕後聖玄元
　道君太清仙王禀元皇虚皇之誥宣三洞
　四輔之文随方應化演教傳經今古尊崇
　萬方欽仰自三皇以來宣說靈寳之經萬
　世度人無量天人崇位雙皇封尊爲太上
　老君者是也居太清仙境
昊天上帝諸天之帝仙真之王聖尊之主掌
　萬天升降之權司群品生成之機三洞四

　輔禁經之標格大梵至妙無爲之神威乃
　三界萬神三洞仙真之上帝君也自三炁
　之天胤三寳之皇冑髙出乾坤之表生萬
　物而不宰也三才肇立炁清髙澄積陽成
　天萬彚之源豈應無主故以形象言之謂
　之天以主宰言之謂之帝故曰玉真天帝
　玄穹至聖玉皇大帝經曰天帝玉真無色
　之境梵行是也自玄炁而化生居大羅之
　下上清之上掌四種民梵天而尊於三界
　之上是爲天主亦不得巳而強名之也治

　太微玉清宫
　如太上彌羅无上天尊語乃道門歸美之
　辭又太上開天執符御暦等語乃大宋上
　號帝王尊之象也
太一救苦天尊乃始青一炁元始分形九聖
　九真九仙之師掌普度生炁之元曰東極
　青宫長樂世界青玄上帝太乙元皇救苦
　天尊是也次政十方億劫應化天尊非修
　證品位真人盖元始上帝之皇裔玄炁神
　化之分形也治青玄左府

北極大帝則紫微垣中有帝座是也按天文
　志南極入地三十六度北極出地三十六
　度天形倚側半出地上半環地中萬星萬
　炁悉皆左旋南極北極爲之樞紐惟此不
　動故天得以轉也世人望之在北而實居
　中天爲萬星之宗主三界之亞君次於昊
　天上應元炁是爲北極紫微大帝治中天
　紫微宫有云紫微大帝乃諸天大神三界
　萬神萬殺之帝欺罔凡世褻瀆上玄所當
　痛革

天皇大帝乃北極帝座之左有星其形聮綴
　微曲如鈎是名勾陳其下有大星正居其
　中是天皇大帝也其緫萬星爲普天星辰
　宿曜之帝位同北極而北極却爲樞紐而
　天皇亦隨天而轉上應始炁三炁之下萬
　天之上三界之中莫不尊此三帝治勾陳
　瑶宫有云紫微上宫天皇大帝者尤爲誑
　妄今之天皇則紫微垣中勾陳之下者是
　也何以言紫微垣或勾陳宫可也若紫微
　上宫乃玄都玉京山非紫微垣也一字之

　差利害甚重大唐時尊老君爲聖祖天皇
　大帝乃唐室一時尊祖之典又非紫微垣
　之天皇也不攷古今妄稱名號所當鑑焉
聖祖保生天尊大帝按古典云九天司命真
　君於大宋真宗大中祥符元年十月二十
　五日降于延恩殿時有六真人侍立左右
　自稱是趙氏之始祖當時王欽若爲宰相
　遂下詔上尊號曰髙道上靈九天司命聖
　祖保生天尊大帝又尊司命之配爲聖祖
　母上尊號曰元天大聖后自此列天帝之

　班爲上九位天下只得遵朝㫖行或云黄
　龍一炁司命保生天尊乃神仙人物之主
　天子王侯之尊也何其證耶不知真廟以
　前聖祖未降之時天子王侯又誰爲之尊
　耶君子於其所不知豈可强言迷誤後學
　貽笑無窮
　師曰三清三境天尊人孰不知其爲玄元
　始三炁但炁聚則爲形散則復爲炁是萬
　化之源三才之祖天地之根不可得而名
　不可得而議赤眀啓運大道流光或火煉

　太空或皇人按筆真文降世三洞宣行故
　有洞真洞玄洞神之部天寳靈寳神寳之
　稱中古以後遂立科法三洞各有經籙故
　謂之三乗九等也道之𨼆者不可知道之
　用者故立教或者却叙云元始乃道中之
　祖爲靈寳祖師道君乃法中之祖爲宗師
　老君乃教中之祖爲真師救苦天尊十天
　尊爲玄師吁三洞四輔法籙之源九品三
　乗互相通貫而以爲三清各主其一其餘
　頗碍於瑾若然則行教度人不亦謬乎

十方靈寳天尊主濟度存亡三界苦難治於
　十天
東華太君乃男女真仙授書下教司命之主
　也治東華方諸宫
西元太妙王毋乃男仙女仙真人録籍之主
　也治西靈龜臺
靈寳經師或授尊經而典禁應劫出書以度
　人者鬱羅翹真人也
靈寳籍師或掌神文之科格主録勒籍以昇
　品授符授仙以度者真定光真人也

靈寶度師或遵元格而演教敷宣玄範以符
　真隨方應化者光妙音真人也
　後三真共度三職緫掌於三十六部尊經
　符圖集成中盟寳誥流演塵凡載度天人
　付之太極真人徐來勒徐真人以傳太極
　仙翁葛玄後世未知真真相繼鮑南海封
　青牛雖授符圖非三師限昔晉時楊掾許
　侯得靈寳金書乃上真魏元君付之兼許
　妙濟真君受教於諶毋及孝道眀王皆玄
　師限也後學承師受教各認宗𣲖而知師

　也
玄中大法師乃元始立教之後至上皇元年
　五劫同啓五行全形五炁俱備化生諸真
　諸仙應五劫之内化生玄中之精精中之
　玄皆是上皇故劫號上皇五劫之中化生
　玄中大法師乃禀五炁之精英與天真皇
　人集雲成章龍胎石景億萬符書三部十
　條悉爲正文玄中大法師方始立教也
　　　元始祖劫化生諸天
　祖劫者龍漢劫延康劫赤明劫開皇劫上

　皇劫也大羅天者虚无居之包含天地不
　可窮極經云上無復祖惟道爲身於五劫
　之間化生天地大羅一炁生三天三清之
　境是也
　三天降炁而生九重一曰無景鬱單無量
　天二曰上上禪善無量壽天三曰洞虚極
　上須延天四曰無極上靈玉空元洞寂然
　天五曰洞極無涯不驕樂天六曰上極元
　景洞微化應聲天七曰元名至極梵寳天
　八曰太極无涯洞幽摩夷天九曰元洞波

　黎答惒天毎一重又各生三天九重緫爲
　三十六天本經所謂上清之天是也
　髙上虚無皆謂之上清非特稱一境而巳
　次分種民三界三十二天統治四方在九
　天之下三光之上宫室分度各有等序降
　連星宿元炁相接生化萬物陶成品彚又
　有八極八天外魔一天在三十二天之下
　三光之外八極八表自清微天至外梵天
　緫數八十自然之炁結成宫闕於是虚皇
　各命之以帝君輔之以天相置之以僚佐

　分之以民物與大羅一炁共爲八十一天
　道炁下降乃生九地一曰色潤澤地名元
　德其炁上青中黄元土卿之所治二曰剛
　色澤地名皇德其炁通黒元庭土丞所治
　三曰石脂色澤地名帝德其炁通蒼龍口
　之土龍之所治四曰潤澤地名王德其炁
　通黄元心土大將軍之所治五曰金粟澤
　地名人德其炁通赤元福土令之所治六
　曰金剛鐵澤地名水德其炁通白元骨上
　長之所治七曰水制澤地名里德其炁通

　紫甲土父母之所治八曰大風澤地名復
　德其炁通青始賢祖土宗政之所治九曰
　洞淵無色綱維地名昌德其炁通緑軒始
　土下二千石之所治謂之九壘毎壘有土
　水風各一重上下相次一地則虚皇又命
　四土皇君同主宫室輔佐並等降以法上
　天凡三十六土皇上應九重三十六天之
　帝也九壘之下浩蕩頑空裏以風澤風澤
　者元始梵風之炁也剛於真金亦名剛風
　擎持九壘乃載諸天髙而洞浮垂而不落

　上接大羅盖道之炁也故經云風澤洞虚
　金剛乗天也夫三洞通化九炁混生浮於
　太元冲乎四虚法象之大惟道能包之
　　　五劫名

元始祖劫渺渺億劫
　　　龍漢延康赤明開皇上皇
化生諸天混沌之中



　　　大羅二境








　　　九重三十六天

玉清境十二天上清境十二天太清境十二天








　　　種民三界三十二天












　　　三十二天係宿炁










　右四方二十八天毎一天係一宿之炁四
　維四天各係一宿梵炁之間又等降相交
　東北之天復際西北之宿盖生炁上轉如
　羊角而昇者也順理之流雖同其義趣而
　慮惑於方維因作此圖以明也
　　三光
　　　　日

開明三景八景冥合
　　　　　　　　星辰


是爲天根炁入玄玄
　　　　月

　　　三十五分緫炁上玄
　北斗七元君與四方二十八宿爲三十五
　分緫元炁於上天以司造化北斗者中斗
　也史記天書曰斗爲帝車遷運於中天臨
　制四郷分隂陽建四時均五行移節度定
　諸庻務












　　　八極外梵天
　　　　　元青天
　　　始青天始黄天八𡨋之内

太玄天太丹天

　　　始玄天始素天細微之中

　　　　　太素天
　　　域中僊境












　神洲五嶽三㠀十洲皆在三光之下大地
　之上巨海之中也
　嶽者鎮也坤厚載物而不移五嶽三㠀十
　洲仙聖之所居神洲者中國也王者居之
　爲域中之大其中人民修行正道升而爲
　仙真上有十大洞天三十六小洞天七十
　二福地並仙官治之洞天之中有五山亦
　謂之五嶽作中國之鎮其餘小國更不列
　之
　　　洞淵九壘












　　　八威
龍麟虎豹獅子丹蛇天馬猛獸
　　　八景
日月木星火星金星水星土星五斗諸星
　　　八冥
東極東南極南極西南極
西極西北極北極東北極
　　　八門
東天法輪之門東南天法輪之門
南天法輪之門西南天法輪之門

西天法輪之門西北天法輪之門
北天法輪之門東北天法輪之門
　　　三十二天緫括
　師曰自太皇黄曽天至上明七曜摩夷天
　此六天爲欲界也
　自虚無越衡天至無極曇誓天此一十八
　天爲色界也
　自皓庭霄度天至太素秀樂禁上天此四
　天爲無色界也是謂三界
　自太虚無上常融天至太極平育賈奕天

　此四天爲種民之天今考本經分爲一十
　二事
　一曰天名劫(初分定/之名)二曰帝號(元始所/命之號)
　三曰帝諱(天帝/之名)四曰天帝所主(掌道之/職也)
　五曰所居宫六曰所治分
　七曰係宿炁(降連二/十八宿)八曰炁名(元炁禀/受之名)
　九曰炁色(九炁分/方之色)十曰大梵𨼆語(内音也道/君綴成事)
十一曰分界(上界下界/升降也)十二曰天民數(短長之/數也)
　此圖最爲寳經之要誦持者宜詳而行焉
　　　欲界六天

太皇黄曾天帝號鬱繿玉明諱觀覺主長生
　之籙居紫微宫治在西北方亥之西係奎
　璧梵炁炁名元陽黄色亶婁阿薈无惒觀
　音(分欲界)天民壽數九百萬歳
太明玉完天帝號須阿那田諱攬覺主度䰟
　更生居紫房宫治在北方亥之東係璧宿
　炁名上陽緑色須延明首法攬菩曇(分欲)
　(界)天民壽數一千八百萬歳
清明何童天帝號元育齊京諱大覺主敷布
　政教度人居九晨宫治在北方壬之西係

　室宿炁名太陽青色稼那阿奕忽訶流吟
　(分欲界)天民壽數三千六百萬歳
玄胎平育天帝號劉度内鮮諱育元主召魔
　舉仙居丸景宫治在北方壬之東係危宿
　炁名清陽赤色華都曲麗鮮菩育臻(分欲)
　(界)天民壽數七千二百萬歳
元明文舉天帝號醜法輪諱梵雲主通行元
　炁居廣寒宫冶在北方癸之西係虚宿炁
　名洞陽蒼色答落大梵散煙慶雲(分界欲)
　天民壽數一億四千四百萬歳

上明七曜摩夷天帝號恬懀延諱玉真主開
　玄度難居太隂宫治在北方癸之東係女
　宿炁名通陽黒色飛灑玉都明魔上門(分)
　(欲界)天民壽數二億八千八百萬歳
　　　色界一十八天
虚无越衡天帝號正定光諱无上主明无上
　道居太玄宫治在北方丑之西係斗宿炁
　名建陽碧色无行上首回蹠流玄(分色界)
　天民壽數五億七千六百萬歳
太極濛翳天帝號曲育九昌諱吁貟主煉度

　朽體居玄都宫治在北方丑之東係牛宿
　炁名極陽紫色阿陀龍羅四象吁貟(分色)
　(界)天民壽數十一億五千二百萬歳
赤明和陽天帝號理禁上真諱煥明主煉仙
　成真居長明宫治在東北寅之北係斗箕
　梵炁炁名始陽白色南阎洞浮玉眸詵詵
　(分色界)天民壽數二十三億四百萬歳
玄明恭華天帝號空謡醜音諱世元主應化
　一切居東華宫治在東北方寅之南係箕
　宿炁名陽暉黄色梵形落空九靈推前分

　(色界)天民壽數四十二億八百萬歳
耀明宗飄天帝號重光明諱絡覺主劫終納
　學仙之人居昊天宫治在東方甲之北係
　尾宿炁名陽洞緑色澤洛菩臺緑羅大千
　(分色界)天民壽數九十二億一千六百萬
　歳
竺落皇笳天帝號摩夷妙辯諱韶主魔試學
　仙之人居青玄宫治在東方甲之南係心
　宿炁名陽明青色渺莽九醜韶遥縁邅分
　(色界)天民壽數一百八十四億三千二百

　萬歳
虚明堂曜天帝號阿𨚧婁生諱雲上主開度
　天地人居重華宫治在東方乙之北係房
　宿炁名陽演赤色雲上九都飛生自騫(分)
　(色界)天民壽數三百六十八億六千四百
　萬歳
觀明端靖天帝號鬱宻羅千諱靜主度學者
　之身居光華官治在東方乙之南係氐宿
　炁名陽玄蒼色那育郁馥摩羅法輪(分色)
　(界)天民壽數七百二十七億二千八百萬

　歳
玄明恭慶天帝號龍羅菩提諱鏡主度得道
　之人居開合宫治在東方辰之北係亢宿
　炁名陽浩黒色霐池無鏡攬姿運容(分色)
　(界)天民壽數一千七百七十四億五千六
　百萬歳
太煥極瑶天帝號宛黎无延諱廓奕主試學
　仙之人居帝康宫治在東方辰之南係角
　宿炁名陽極碧色馥朗廓奕神纓自宫(分)
　(色界)天民壽數二千九百四十九億一千

　二百萬歳
元載孔昇天帝號開真定光諱猷主錬度死
　䰟更生居延命宫治在南方已之東係角
　軫𣑽炁炁名少陽紫色刀利禪猷婆泥咎
　通(分色界)天民壽數五千八百九十八億
　二千四百萬歳
太安皇崖天帝號婆婁阿貪諱宛主開度善
　人居開明宫治在南方已之西係軫宿炁
　名太陽白色宛藪滌色太渺之堂(分色界)
　天民壽數一萬一千七百九十萬億四千

　八百萬歳
顯定極風天帝號招真童諱流主度有善功
　之䰟居太赫宫治在南方丙之東係翼宿
　炁名浩陽黄色流羅梵萌景鬱蕭嵎(分色)
　(界)天民壽數二萬三千五百九十二億九
　千六百萬歳
始皇孝芒天帝號薩羅婁王諱易𨗿主㧞夜
　開幽居太丹宫治在南方丙之西係張宿
　炁名洞隂緑色易𨗿无寂宛首少都(分色)
　(界)天民壽數四萬七千二百八十五億九

　千二百萬歳
太皇翁重浮容天帝號閔巴狂諱阿繿主召
　魔集真居華盖宫治在南方丁之東係星
　宿炁名開隂青色阿繿郁竺華莫延由(分)
　(色界)天民壽數九萬四千三百七十一億
　八千四百萬歳
無思江由天帝號明梵光諱阿丘主開度善
　䰟居明堂宫治在南方丁之西係柳宿炁
　名玄隂赤色九開自辯阿那品首(分色界)
　天民壽數十八萬八千七百四十三億六

　千八百萬歲
上揲阮樂天帝號勃勃監諱無量主品類天
　人等級居虚連宫治在南方未之東係鬼
　宿炁名昊隂蒼色无量扶蓋浮羅合神(分)
　(色界)天民壽數二千七萬七千四百八十
　七億三千六百萬歳
无極曇誓天帝號飄弩穹窿諱曇主度一切
　仙人居中元宫治在南方未之西係井宿
　炁名極隂黒色玉誕長桑栢空度仙(分色)
　(界)天民壽數七十五萬四千九百七十四

　億四千四百萬歳
　　　無色界四天
皓庭霄度天帝號惠覺昏諱育主㧞度學人
　居瓊瑶宫治在西方申之南係井宿梵炁
　炁名隂生碧色玃元自育九日導乾(分无)
　(色界)天民壽數一百五十萬九千九百四
　十九億四千四百萬歳
淵通元洞天帝號梵行觀生諱上主度學仙
　之人居真元宮治在西方申之北係參宿
　炁名隂化紫色坤母東覆形攝上玄(分无)

　(色界)天民壽數二百萬九千八百九十八
　億八千八百萬歳
太文翰寵妙成天帝號那育醜英諱陁主統
　治魔王居靈幽宫治在西方庚之南係觜
　宿炁名隂明白色陁羅育𨗿眇炁合雲(分)
　(无色界)天民壽數六百三萬九千七百九
　十七億七千六百萬歳
太素秀樂禁上天帝號龍羅覺長諱醜主領
　録魔王居化靈宫治在西方庚之北係畢
　宿炁名隂洞黄色飛天大醜緫監上天(分)

　(无色界)天民壽數一千二百十萬九千五
　百九十五億五千三百萬𡻕
　　　種民四天
大虚無上常融天帝號緫監鬼神諱極主校
　學者之功居萬福宫治在西方辛之南係
　昴宿炁名隂靈緑色沙陀劫量龍漢瑛鮮
　(分種民)天民壽數無極
太釋玉隆騰勝天帝號渺渺行元諱浮黎主
　召集仙真居白盖宫治在西方辛之北係
　胃宿炁名隂䰟青色碧落浮黎空歌寳珍

　(分種民)天民壽數無極
龍變梵度天帝號運上玄玄諱惡奕主進仙
　成真居雲保宫治在西方戌之南係婁宿
　炁名隂結赤色惡奕無品洞妙自真(分種)
　(民)天民壽數無極
太極平育賈奕天帝號大擇法門諱精上主
　學者之身居天寳宫治在西方戌之北係
　奎宿炁名隂極蒼色元梵恢漠幽寂度人
　分種民天民壽數無極
　　　五方五帝五斗五魔

　五天者禀五神之炁居太空之中上别五
　斗下立五嶽五帝沿之盖方炁之天非成
　象之天也五老五帝五斗五天魔王内諱
　及所主掌誦經者固當知之
　　　三帝
東方青天青靈始老姓閻諱威明
　號靈威仰主護䰟
南方丹天丹靈真老姓洞浮諱栁炎
　號赤標奴主養炁
西方白天皓靈皇老姓上金諱昌開

　號自招拒主侍𩲸
北方黒天五靈玄老姓黒節諱靈㑹
　號叶光紀主通血
中央黄天玄靈元老姓通班諱元成
　號合樞紐主領萬神
　　　五斗
東斗角亢氐房心尾箕主注筭
南斗井鬼栁星張翼軫主上生
西斗奎婁胃昴畢觜參主紀名
北斗斗牛女虚危室壁主落死

中斗貪巨禄文廉武破主緫鑒衆靈
　　　五天魔王
青天魔王姓斌諱齒成巳主巴元醜伯
赤天魔王姓弗諱申肅主負天擔石
白天魔王姓赭諱上栢主反山六目
黒天魔王姓鄧諱呼倪主監醜朗馥
黄天魔王姓梟諱公孫主横天擔力
　　　上界仙曹
大有玉清宫玄都玉京太清仙境
太微玉清宫九天大帝九天上帝

三炁丈人三寳君三天門下天樞院
天曹四司太玄都省天機省
天機四省天樞上相靈寳天仙内院
東方九炁青天南方三炁丹天西方七炁素天
北方五炁玄天東北梵炁天東南梵炁天
西南梵炁天西北梵炁天上方一炁白天
下方一十二炁皇天
　已上乃靈寳十天十方天尊所主應濟度
　存亡並屬所管
東極青玄左府長生保命左府太一元生左府

太一神局
　巳上乃東極青玄四司太一天尊所主凡
　濟度幽明並屬之
種民四天元色界四天色界十八天
慾界六天
　巳上乃三十二天
太福世界八梵天南極長生七帝府北極紫微垣
天巿垣太微垣東方青靈始老
南方丹靈真老西方皓靈皇老北方五靈玄老
中央黄靈元老

　巳上乃五老天帝宫與十天同
東華上相宫西靈龜闕東華司命府
　巳上主命籍
南極司録府主録籍
西靈司危府主危无
北真司非府主罪業
韓司丈人南昌上宫流火神庭黄華東井
流汨西池朱陵火府龍圈
雷城
　巳上乃南昌七司皆丈人所治主煉度亡

　䰟此止雨開晴用之
上清童初府上元重明宫南斗六司
北斗七元宫北魁玄範府太陽宫
太隂宫上元金籙院中元玉籙院
下元黄籙院天醫六職隂華五府
十方飛天神王宫天皇府太皇萬福宫
降聖司天真皇人宫上界無極神郷
上元天官宫
　　　中界曹局
中嶽崑崙山太山府

　巳上東嶽分治
十大洞天三十六小洞天三百六十名山
九州社令九壘三十六地土北天帝君宫
紂絶隂天宫大殺諒事宗天宫明辰耐犯武成天宫
恬照罪炁天宫宗靈七非天官敢司連宛利天宫
十宫真君洞隂金闕北都府
五嶽司命府五道都府泉曲府
丈人宫鬼官北斗宫四明真公府
亦生府十道主者城隍社令
中界北都羅酆中元地官宫

　　　下界主司
東霞扶桑宮暘谷神王蓬萊宫
蓬萊都水司方諸青童十洲
九江水府四海水司四瀆水府
五湖主者十二河源下界泉曲府
下元水官宫
　巳上三界曹局各有所主凡奏申帖牒量
　髙下用之
　　　魔王司
三界魔王宫五帝魔王宫

　巳上主㓕魔召真
北魔主比校功德
非魔主比校罪業
靈魔主都較功德
太玄魔王主監舉度人
制魔主保舉度人
五天大魔主滅鬼降靈
酆都内外六洞魔王
　巳上魔靈又曰群魔專壞人善性付人惡
　事干試學士無如渠魁世有禽畜之類化

　爲鬼魔惱亂者皆此軰分形隨人任情變
　現又有外魔化作真仙惑亂善人須正此
　念不得墮入其中試過立登仙位
　　　三官九府(謂之三元/九宮也)
上元宫闕在九天之上
中元宫闕在九地之間
下元宫闕在風澤洞淵之中三元緫九宫二
十七府百二十曹靈仙真聖無量無極天地
　神靈莫不屬之職之大者惟三元三官也
　　　上元天官宫

　上元三宫者上帝之所居一品天官治於
　其中上有三宮一宫之下有三府一府之
　中别有四曹緫三宫九府三十六曹上主
　諸天上聖下主生化品物經化元始青黃
　白三色之炁成宫闕也
元黃太極左宮所𨽻
　元黃左府(明梵曹威靈曹/太常曹太清曹)
　元黃中府(宣感曹明都曹/都靈曹大威曹)
　元黃右府(明法曹考正曹/明威曹元都曹)
上元元陽七寳紫微中宫所𨽻

　青靈左府(明真曹監天曹/梵行曹開靈曹)
　青靈中府(禁神曹通明曹/正神曹開明曹)
　青靈右府(三都曹南上曹/元功曹三靈曹)
洞白太極右宫所𨽻
　洞白左府(司天曹四明曹/監天曹大明曹)
　洞白中府(盟天曹幽都曹/威儀曹太隂曹)
　洞白右府(下元曹監司曹/監靈曹司殺曹)
　　　中元地官宮
　中元三宫者上帝之離宫二品地官治於
　其中上有三宫一宫之下有三府共有九

　府四十二曹緫主諸地仙宫靈祇及生化
　品物結元洞混靈之炁凝極黃之精成宫
　闕也
南極洞陽左宫所𨽻
　諒事左府(南昌曹考筭曹/太陽曹都律曹)
　靈紐中府(九令曹招靈曹明都曹/監天曹宣野曹監令曹)
　宗靈右府(兵承曹九炁曹/中神曹五炁曹)
中元洞虚青靈中宫所𨽻
　耐犯明晨左府(元靈曹維正曹/靈威曹黄神曹)
　七非恬照中府(明元曹威仰曹靈紐曹/九都曹岳正曹洞天曹)

紂絶隂天右府(五佳曹通明曹/儀範曹九考曹)
　酆都隂天右宫所𨽻
　連宛泉曲左府(開度曹司非曹/韓司曹執正曹)
　罪炁咸池中府(督殺曹役考曹極炁曹/司殺曹斗加曹主擊曹)
　泰煞九幽右府(司微曹九殺曹/九幽曹寒夜曹)
　　　下元水官
　下元三宫者亦上帝之離宫三品水宫治
　於其中上有三宫一宫之下有三府共九
　府四十二曹緫主八海四瀆水帝龍王水
　仙及隂陽生化結風澤之炁凝晨浩之精

　而成宫闕也
清泠左宫所𨽻
　齡劫左府(明劫曹機今曹/水梵曹罪福曹)
　靈寳劫刃中府(簡會曹促炁曹榻靈曹/召龍曹九河曹烈女曹)
　長夜寒庭右府(開明曹度䰟曹/檢精曹清正曹)
下元暘谷洞源中宫所𨽻
　青玄靈淵左府(水明曹清水曹/烈火曹三明曹)
　朔單清靈中府(簡對曹水令曹明範曹/洞沵曹檢會曹劫掠曹)
　九府寒夜右府(捉水曹洞陽曹/龍鳯曹機會曹)
羅酆右宫所𨽻

　開度劫掠左府(北元曹正考曹/元祖曹四極曹)
　通靈大劫中府(幽夜曹長劫曹三難曹/芳神曹五法曹萬掠曹)
　泉曲鬼神右府(毒刃曹長苦曹/冥波曹無極曹)
上元天官三宫左府主生太陽火官右府主
　死太隂水官中府主生死罪考録官居治
　紫微宫
中元地官三宫左府主陽罪火官右府主隂
　罪水官中府主水火罪考録官居治陽臺
　宫
下元水官三宫左府主考官右府主罪官中

　府主録官居治清冷宫
　右三官各有三宫九府一府别有四司三
　官緫三百六十玄曹以司萬有北都亦有
　鬼官之三宮亦别有五道都府溟泠大神
　司也
　　　施用仙曹玄局
衆真監度司召制十方司伏御地祇司
束縳魔靈司神明護門司諸天書名司
削死上生司安鎮其方司三界侍衛司
青龍院白虎院朱雀院

玄武院(乃四/帥司)三五功曹院十回度人院
　羅蕭臺三華堂離便宫
大有宫上清妙庭宫金闕寥陽宫
上清玉房宫森羅池淨霐宫
度人不死宫南極長生宫九天司馬府
天相司録府天梁延壽府天同益筭府
天樞度厄府天機上生府天府司命府
監簿宫文昌煉䰟宫保生宫
保命宫鎮嶽宫鎮國宫
天府宮天(目)宫天梁宫

天洞宫天樞院天機院
授録諸天司嚴校諸天司疾除罪簿司
十二河源司上解祖考司落㓕惡根司
不得拘留司逼合鬼群司時刻升遷司
北都寒池司部衛形䰟司制魔保舉司
度品南宫司死䰟受煉司仙化成人司
生身受度司隨劫輪轉司永度三塗司
超度三界司長辭五苦司逍遥上清司
　　　三界所向仙曹
保制劫運司回度五常司玄中太皇司

千和萬合司飛天法輪司普受開度司
死䰟生身司身得受生司罪福禁戒司
宿命因縁司上聞諸天司諸天生門司
束送妖魔司斬馘六鬼司匡御衆魔司
名度南宫司魔王保舉司飛升太空司
過度三界司魔王敬形司敕制地祇司
侍衛送迎司㧞出地戸司五苦八難司
七祖昇遷司永離鬼官司䰟度朱陵司
受煉更生司告盟十天司消諸不祥司
上消天災司下禳地禍司普度天人司

諸天記名司萬神侍衛司記録功過司
天真皇人司上奏諸天司大勲保舉司
無所不辟司無所不禳司無所不度司
無所不成司萬靈振伏司招集群仙司
　巳上仙曹並有主宰並用降真召靈符隨
　事召用
　　　諸天赫奕仙曹
　師曰玉清有赫奕天將大神皆統屬王清
　神公太玄上相也與三天大元帥髙靈齊
　功自號玉清靈寳赫奕司輔翼玉清劫運

　攺更滅魔掃災度學仙之子檢校三界驅
　除妖惡嚴攝北酆制禦鬼爽捜究鬼營肅
　清道炁以備後世種民見太平聖君皆扶
　衛掃蕩之神也玉清有升天劵以賜得道
　升仙之子及天尊賜劵與受度苦䰟使詣
　南宫若無劵則天門吏呵止不令前進求
　劵得之故得歷關諸天則天門無拘阻之
　尤也請諸天㓕三惡者内因三業所招外
　生三毒之愆以𦤺墮落下鬼畜生地獄三
　惡道中既今日受度於玉清則隨所生甲

　乙上属三十二天師資歴關請㓕三惡内
　除身心口三業外絶貪嗔癡三毒則地獄
　無由可墮下鬼無由可入畜生無由可化
　雖受度已滅三惡内外不除業毒三惡亦
　未能免於墮落也夫人之生也上有十二
　節父母傳留死炁之根中有十二結一身
　禀受死炁之根也下有十二胞胎傅留子
　孫死炁之根也皆有地獄故受符之日亦
　須斬絶内除三十六根外制六根惡趣地
　根斬絶閉債封形然後飛度五戸得以名

　列太玄魔王監舉得升天門此骨肉同飛
　上清昇玉清之日受度之㫖也巳下神公
　禀受掃蕩之命也神公即地皇之臣馬祖
　太帝之嗣角龍辰宿大神之父也位爲玉
　清神公太玄上相號馬龍氏諱郭奕凡欲
　施用以赫奕萬神符召之隨命即降矣
歴關諸天靈官一百二十人(戌至/辰文)
　已上召關告諸天用
落㓕地獄惡道靈官一百二十人(艮至/坤)
落滅畜生下鬼惡道靈官一百二十人(辰亥/戌)

　已上召傳命符簡釋赦罪根㧞度苦䰟出
　離苦趣
斬絶胎根靈官一百二十人(子文)
斬絶胞根靈官一百二十人(亥文)
斬絶結根靈官一百二十人(子文)
斬絶節根靈官一百二十人(兌文)
斬絶慾根靈官一百二十人(中㫖/中)
斬絶耳根靈官一百二十人
斬絶眼根靈官一百二十人
斬絶口根靈官一百二十人

斬絶鼻根靈官一百二十人
斬絶舌根靈官一百二十人
斬絶身根靈官一百二十人(並震文/東炁)
　已上並修用内行上道合先召之隨炁吹
　入身斷胞胎結節死之道也
飛度地根靈官一百二十人(辰文)
飛度色累户靈官一百二十人(酉文)
飛度愛累戸靈官一百二十人(寅文)
飛度貪累戸靈官一百二十人(亥文)
飛度慾累戸靈官一百二十人(酉文)

飛度形累戸靈官一百二十人(已文)
　已上召降開五苦戸門
名列太玄靈官一百二十人(太清/訣)
　巳上召降主後學士生名於太玄天省
無拘天門靈官一百二十人(上清/訣)
　巳上召降齎昇天劵令得道人入天門
魔王監舉靈官一百二十人(玉清/訣)
　巳上召降主命魔保舉人事
東斗注筭司録真官一百人(卯文)
西斗記名司命真官一百人(酉文)

北斗落死司非真官一百人(子文)
南斗上生司危真官一百人(午文)
中斗大魁司禁真官一百人(中指/中)
緫監衆靈考校真官一百人(子午/斗)
　已上召降隨事主職
青帝護䰟真人(震文)白帝侍𩲸真人(兌文)
赤帝養炁真人(離文)黒帝通血真人(坎文)
黄帝中主真人(坤文)萬神無越真人(乾文)
　已上召降各主其事
青天大魔王(寅卯/挑)赤天大魔王(巳午/挑)

白天大魔王(申酉/挑)黒天大魔王(亥子/桃)
黄天大魔王(四山/根挑)青帝大魔王(震巽/桃)
赤帝大魔玉(離午/挑)白帝大魔王(兊申/桃)
黒帝大魔王(坎兊/挑)黄帝大魔王(坤戌/桃)
　巳上召降命魔殺鬼用
九天尚父執魔左統領神王緫領鬼兵三天大元帥
鼔按後部力士執幢右統神王
玉清神公太玄上相執節前引天丁
　巳上六真並玉清訣召降主號敎伐用
青龍大伸(震文)白虎大神(兊文)

朱雀大伸(離大)玄武大神(坎文)
辟邪大神(乾文)獅子大神(坤文)
窮竒大神(艮文)麒麟大神(巽文)
天馬大神(午文)
　巳上四獸八威大神召降衛護壇所
大力天丁前驅大神(玉清訣/合手)命魔伏幡大師(辰文/曲㫖)
玉清擲火大神將(寅离午/掘手挑)玉清流鈴大神將(申坤离中指/曱寅卯七擲)
金鉞前戮大將(玉清訣/直二指)巨天後刑大將(四指根/五指拳)
玉清屠割使者(右夾如/金鈛訣)玉清風火征伐大將軍(左手四山至/巽挑離始)
剪截鬼穢大神(中指根/艮文挑)明檢鬼營大神(坤离巽中指/中文丑挑)

金馬驛程大神(自午十二支/復离至午桃)列言上清録事(中指三清訣至五/方復上清訣桃)
　巳上十二大將召驛誅斬魔精摧伏妖孽
　並用西北炁
　　　三天靈司
經曰侍經五帝玉童玉女各二十四人營衛
神文保䕶受經者身
東方青靈啓道童子二十四人
南方丹靈啓道童子二十四人
西方皓靈啓道童子二十四人
北方玄靈啓道童子二十四人

中央黄靈啓道童子二十四人
東方九炁青靈玉女二十四人
南方三炁丹靈玉女二十四人
西方七炁皓靈玉女二十四人
北方五炁玄靈玉女二十四人
中央一炁黄靈玉女二十四人
　已上各一百二十人度
經曰召出(臣)身中三五功曹左右官使者侍
香金童傳言玉女五帝直符直日香官各三
十二人

三天自然更生功曹三天自然傳言功曹
三天自然飛香功曹三天自然奏事功曹
三天自然玄妙功曹五帝五等功曹
　巳上並如前各三十二人
　右三五功曹有二端神化各司靈局有三
　元五徳功曹乃太清洞神之所𨽻也此乃三
　天五帝功曹亦非胎化有形之𩔖皆三五
　自然真炁所化以天真道炁召録身中三
　田五臓正炁造化而成靈神用功曹有所
　執之曹局故曰功曹

左官使者右宫使者
　二使者只隂陽通達之神五官舉意之先
　也
侍香金童三十二人傳言玉女三十二人
　右侍香金童乃陽初精潔之炁玉女乃隂
　本淨謹之靈傅言飛香皆四品之元真也
東方青帝直符南方赤帝直符
西方白帝直符北方黒帝直符
中央黄帝直符
　巳上直符乃五帝内真炁符合道德之炁

　所化也
直曰香官三十二人
　右香官是六十甲子之曰三皇之子孫也
　曰有三十二人以直芳香之炁散穢招真
　是效職男安本生六甲之炁所化也
　凡諸百靈非止三十二人但召奏止用四
　方天數三十二人是一天有三五功曹二
　人左右官使者一人侍香金童一人傳言
　玉女一人五帝直符各一人直曰香官一
　人毎一天計一十二人三十二天統有三

　百六十人其諸一人功曹二人謂三天五
　帝各一人上應千二百官君下合三萬六
　千神炁也
　師曰玉清靈虚官靈寳天仙内院有仙曹
　分降以給官中仙宫使令皆自上清下降
　　　辯魔部
辯魔玉女二人
　仙卿之上給四人
八威治魔都領五人
　仙卿之上得給十人

神慧殺鬼都伯史
　仙卿之上得給十人
　　　寳章部
諸天符寳真人扶寳記天文郎二人
譯符書真寳記真官二人扶掌諸天寳記天文玉女二人
　　　承受部
三天承受玉女一人十天承受玉女一人
五帝承受玉女一人三十二天承受玉女各一人
玉清上奏靈官一人上清上奏靈官一人
太清上奏靈官一人

　　　主職部
靈虚掌印靈官靈虚掌法靈官
靈虚對定靈官靈虚發放靈官
靈虚監獄靈官(已上各一/十二人)
　　　天醫部
天醫上藥仙官二人(主辯/形候)
天醫上藥靈官二人(主隨病/處藥)
天醫上藥神吏二人(主修命/制煉)
生形博士二人(主生形/腹肌)
三五治病功曹二人(切脉論病/諸藥療病)

砭石小吏二人(針砭/煑烙)敷藥靈官二人
收毒將軍使者二人
　　　儀衛部
護道神王二人伶華仙宫三十二人
伶華玉女三十二人玉清主職功曹一十二人
　切原天真司於上境鬼神主於幽冥固非
　世人所可測然行持之七亦須少逹天地
　之正理粗曉教法之源流既不通古今又
　不攷經豈可妄意測度迷悮後學可不痛
　哉且夫奏申所及祈請所關者必有所據

　而可以言也嘗觀四十九品法中以三境
　上帝爲三師救苦天尊爲真師又稱玄師
　與舊頗有不同且有施用仙曹赫奕仙曹
　三界所向仙曹等目並以經中一句作一
　司且如不得拘留逼合鬼群經中自謂應
　度之䰟出離幽境不得復行拘留逼合鬼
　群之中是承上文之義耳今却取一句爲
　一司又如无所不辟等句此言中篇之功
　用能如此今却不詳經意並取爲司斷章
　破句全無理義然三洞四輔數千萬卷若

　皆取爲司局之名不亦多乎王升卿所編
　靈寳大法考證甚多其於此一端失於刪
　去深爲未善今既諸方流傳久矣亦只得
　併存之中間可取僅赫奕一曹稍有粘綴
　子細推之亦是稱魔王之威德也如掌醮
　司降聖司之𩔖亦未穏當自古及今所傳
　羅天醮聖目包緫備具赤无此等司治天
　樞院居三天門下詳見拜章科典乃故稱
　南極天樞院自北極爲中天過北極方至
　天門南極則入地戸三十六度與北極相

　對今却顛倒錯謬不知南北慿此關申得
　不違戻也故今先叙玄穹主宰以明三炁
　之源絶之以三界宫曹以備關申之目濟
　生度殁皆可𩔖攷所是仙曹玄司雖不盡
　去切不可承謬而用要亦參酌以理行之


上清靈寳大法卷之十


