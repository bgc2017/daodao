










上清靈寳大法卷之六十二禽二
洞微髙士開光救苦眞人𡩋全眞授
上清三洞弟子靈寳領教嗣師王契眞纂
正奏門
奏玉清
具位臣姓某
昨據(入意至同遂生方事)臣據詞難抑巳於某月某
日先次奏
聞祈恩赦宥今依科格建立玄壇次第進
表上章頒符錫赦朝眞懴謝破獄召䰟普

施無礙夜齋奉行水火大煉給籙破劵保
舉超昇事畢拜表言功解壇滿散某日夜
祗設清醮三百六十分位仰答
天恩今者妙範初陳玄綱將舉所有合干
事務按式關行除再具奏
諸天帝尊申牒三界眞司外須至奏
聞者
右臣謹録狀上奏
玉清上帝元始天尊陛下恭望
道慈允臣所奏特賜

敕命左右二眞開函啓藴頒降
元始諸眞符籙誥命契臣凡篆普告諸天諸
地陽庭隂治一切主司赦㧞亡過某等及下
元苦爽無邊大罪出離重隂俾進
瑶壇躬承開度仍乞
頒下玉清靈虚宫天仙内院昇度玄局執軄
萬神如期應臣請召顯助宣行臣於修齋行
道請命祈
恩願賜
鑒觀以副祈禱冒犯

天威臣誠惶誠恐稽首頓首謹具狀奏
聞伏候
敕㫖
年月日具法位臣姓某狀奏
奏上清
具位(臣)姓某
昨據入意同前須至奏
聞者
右臣謹録狀上奏
上清大帝靈寳天尊陛下恭望

道慈允臣所奏特命左右侍眞開函啓藴頒
宣
太上敕赦生天寳籙併洞玄齋法契臣修用
普告諸天諸地隂陽曹局合屬主司赦㧞亡
過某等及囚徒苦爽億刧𡨚愆脫離苦趣俾
臨壇墠受化更生臣三日正齋九時朝奏願
垂鑒證以遂齋功冒犯
天威臣誠惶誠恐稽首頓首謹具狀奏
聞㐲候
敕㫖

年月日具法位臣姓某狀奏
奏太清
具位(臣)姓某
昨據入意同前須至奏
聞者
右臣謹録狀上奏
太清大帝道德天尊陛下恭望
道慈允臣所奏特賜
敕命頒降泰玄都省宣付三界十方合屬去
處赦㧞亡過某等及囚徒苦爽億刧𡨚愆脫

離苦趣俾臨壇墠受化更生仍乞
睿㫖宣示上章曹治千二百官照應凡章詞
上御毋致遣命從臣所請速爲頒行冒犯
天威臣誠惶誠恐稽首頓首謹具狀奏
聞伏候
敕㫖
年月日具法位臣姓某狀奏
奏昊天
具位(臣)姓某
昨據入意同前除再具奏

三天請頒
符命專行㧞度外須至奏
聞者
右臣謹録狀上奏
太上開天執符御暦含眞體道昊天玉皇上帝陛下恭望
天慈允臣所奏再賜
敕命頒下泰玄都省宣告三界合屬眞司咸
遵
符命開度亡過某等及下元苦爽並與原除
大罪㧞出重隂俾進瑶壇躬承妙果臣三日

正齋九時朝奏願乞
恩光下逮鑒證熏修冒犯
天威臣誠惶誠恐稽首頓首謹具狀上
奏以
聞謹狀
年月日具法位臣姓某狀奏
奏道祖
具位(臣)姓某
昨據入意同前除再具奏
天廷請頒

符命專行㧞度外須至奏
聞者
右臣謹録狀上奏
道祖上靈髙道九天司命保生天尊御前恭望
道慈允臣所奏特賜
敕㫖告下三界合屬眞司咸遵
符命開度亡過某等及下元苦爽並與原除
大罪㧞出重隂俾進瑶壇躬承妙果臣三日
正齋九時朝奏願乞
恩光下逮鑒證熏修冒犯

天威(臣)下情無任惶懼之至謹具狀上
奏以
聞謹狀
年月日具法位臣姓某狀奏
奏天皇
具法位(臣)姓某
昨據入意同前除再具奏
三天請頒
符命專行㧞度外須至奏
聞者

右臣謹録狀上奏
勾陳星宫天皇大帝陛下恭望
天慈允臣所奏特賜
敕㫖告下諸天星府洎三界合屬眞司咸遵
符命開度亡過某等及下元苦爽並與原除
大罪㧞出重隂俾進瑶壇躬承妙果臣三日
正齋九時朝奏願乞
恩光下逮鑒證熏修冒犯
天威臣下情無任惶懼之至謹具狀上
奏以

聞謹狀
年月日具法位臣姓某狀奏
奏北極
具法位臣姓某
昨據入意同前除再具奏
三天請頒
符命專行抜度外須至奏
聞者
右(臣)謹録狀上奏
紫微中天北極大帝陛下恭望

天慈𠃔臣所奏特賜
睿㫖再下
中天斗府宣告元差神虎官吏根刷上件亡
䰟其有未得釋放者咸遵
符命盡行追攝赴壇親承開度仍乞頒付三
界十方遵禀施行更祈
玉音宣降陽晶隂𩲸水火二司如期差撥受
煉一行仙吏應召下臨顯助宣行煉䰟昇度
(臣)登齋朝奏願得
分輝應感昭著元勲冒犯

天威(臣)下情無任惶懼之至謹具狀上
奏以
聞謹狀
年月日具法位臣姓某狀奏
奏后土
具法位(臣)姓某
昨據入意同前除再具奏
三天請頒
符命專行㧞度外須至奏
聞者

右(臣)謹録狀上奏
承天效法厚德光大后土皇地祇殿下恭望
宸慈允臣所奏特賜
睿㫖告下三界十方九壘重隂土皇土府冥
曹幽獄去處咸遵
符命㧞度亡過某等及囚徒苦爽瞻覩
慧光出離黒暗臨壇受度證果超生至期登
齋朝奏上願
分輝下燭俾遂修崇冒犯
宸威(臣)下情無任惶懼之至謹具狀上

奏以
聞謹狀
年月日具法位臣姓某狀奏
奏元天
具法位(臣)姓某
今據入意同前除再具奏
三天請頒
符命專行㧞度外須至奏
聞者
右(臣)謹録狀上奏

元天大聖后殿下伏望
宸慈允臣所奏特賜
睿㫖告下三界眞司咸遵
符命開度上件亡䰟并及苦爽出離幽隂獲
承道果受煉更生至期登齋朝奏上願
分輝下燭俾遂修崇冒犯
宸威臣下情無任惶懼之至謹具狀上
奏以
聞謹狀
年月日具法位(臣)姓某狀奏

奏東極
具法位(臣)姓某
昨據入意同前除再具奏
三天請頒
符命專行㧞度外須至奏
聞者
右臣謹録狀上奏
東極宫中大慈仁者尋聲赴感太乙救苦天尊御前恭望
道慈允臣所奏再賜
睿㫖頒下三界十方天牢地獄一切去處咸

禀符命赦㧞亡過某等及應係囚徒苦爽其
有累刧未原之者普行釋放赴壇受度臣代
天行道開破幽牢恭乞分形應化宻助神功
更祈
敕降南北兩宫煉度主者至期火飛陽候水
注隂符煉化枯骨上昇福境臣登齋朝奏上
願隨機赴感普濟幽明冒犯
宸威(臣)下情無任惶懼之至謹具狀上
奏以
聞謹狀

年月日具法位臣姓某狀奏
奏南極
具法位(臣)姓某
今據入意同前除再具奏
三天請頒
符命專行㧞度外須至奏
聞者
右臣謹録狀上奏
南極長生大帝御前伏望
天慈允(臣)所奏特賜

敕㫖告下三界眞司㧞度所薦亡過某等及
一切囚徒苦爽不以罪業深重使出離幽扃
臨壇受度仍乞
宣降丹天火府南昌上宫水火二司煉度官
典至期上請隂陽眞晶應召下臨付臣運用
變煉死䰟俾業累銷除形神倶妙冒犯
天威臣下情無任惶懼之至謹具狀上
奏以
聞謹狀
年月日具法位臣姓某狀奏

奏九幽
具法位臣姓某
今據入意同前除具奏
三天請頒
符命專行㧞度外須至奏
聞者
右臣證録狀上奏
九幽㧞罪天尊御前恭望
道慈允臣所奏特賜
睿㫖下三元九署五嶽九州羅酆宫洞九幽

十方諸大隂獄長夜泉扃一切考官掾吏照
應原赦亡過某等及下元苦爽之衆歷劫以
來無邊大罪咸承
帝命並與勾銷過目焚毀業籍俾離幽暗獲
受齋功至期奉行大煉恭乞
分輝應感布炁周流幽夜開光羅酆罷對永
離惡趣咸沐善縁冒犯
天威臣下情無任惶懼之至謹具狀上
奏以
聞謹狀

年月日具法位臣姓某狀奏
奏十方天尊
具法位(臣)姓某
今據入意同前除具奏
三天請頒
符命專行㧞度外須至奏
聞者
右臣謹録狀上奏
東方無極太上靈寳天尊御前恭望
道慈允臣所奏特賜

睿㫖下十方無極世界地水冥司一切去處
照應恭乞
運慈悲慧力放靈寳妙光洞燭幽扃㧞度亡
過某等及囚徒苦爽出離長夜獲領薦修臣
然燈破獄之際更願分形散影㧞領無邊及
建齋之日仍望敕勒仙靈官衆臨壇鑒證逹
悃書功三日趍朝九時懴謝等祈
恩霈普利存亡冒犯
天威(臣)下情無任惶懼之至謹具狀上
奏以

聞謹狀
年月日具法位臣姓某狀奏
南方無極太上靈寳天尊
西方無極太上靈寳天尊
北方無極太上靈寳天尊
東北方無極太上靈寳天尊
東南方無極太上靈寳天尊
西南方無極太上靈寳天尊
西北上方下方此九位各一狀並同東方式
奏朱陵

朱陵度命天尊
右一狀同南極
奏九煉天尊
具法位臣姓某
今據入意同前除具奏
三天請頒
符命專行㧞度外須至奏
聞者
右(臣)謹録狀上奏
罪消北簿天尊

朱陵度命天尊
法橋大度天尊
火煉丹界天尊
轉輪聖王天尊
道遥快樂天尊御前恭望
道慈允臣所奏特賜
睿㫖下三界十方冥曹隂獄去處咸乗
太上慧光開明幽暗赦㧞亡過某等洎囚苦
罪䰟並離業報顯受齋功至期奉行大煉恭
乞攝二儀祖炁運九煉神功起白骨以成人

即朱陵而度命冒犯
天威臣下情無任惶懼之至謹具狀上
奏以
聞謹狀
年月日具法位臣姓某狀奏
奏洞淵
具法位臣姓某
今據(同昊天狀至請頒符命專行㧞度外)須至奏
聞者
右臣謹録狀上奏

洞淵三昧無量上上太乙天君三洞天尊御前恭望
道慈允(臣)所奏特賜
睿㫖下三界十方重泉九壘風澤洞虚之境
一切冥曹咸仗慧光開明隂翳㧞度亡過某
等并及幽囚罪爽俱離惡趣上沐
道恩俾獲昇遷無縈沉滯冒犯
天威臣下情無任惶懼之至謹具狀上
奏以
聞謹狀
年月日具法位臣姓某狀奏

奏神霄
具法位臣姓某
今據(同昊天狀至請頒符命專行㧞度外)須至奏
聞者
右(臣)謹録狀上奏
髙上神霄玉清眞王長生大帝御前恭望
天慈允臣所奏特賜
睿㫖下三界十方合屬冥曹去處㧞度所薦
亡䰟下元幽爽咸從原宥俾離業報顯受齋
功至期奉行大煉恭乞

降韓司之仙吏開丹霍之神庭匹配坎离斡
旋造化陶䰟鑄𩲸易質生神克成九轉之功
允契十回之妙冒犯
天威(臣)下情無任惶懼之至謹具狀上
奏以
聞謹狀
年月日具法位臣姓某狀奏
奏三甲
具法位臣姓某
今據(同昊天狀至請頒符命專行㧞度外)須至具狀奏

聞者
右臣謹録狀上奏
甲子天皇君
甲寅地皇君
甲申人皇君御前恭望
天慈允臣所奏特賜
睿㫖下三界十方合屬去處咸承
帝命開泰幽關赦㧞亡䰟解消罪對俾沾
妙果均獲受生冒犯
天威臣下情無任惶懼之至謹具狀上

奏以
聞謹狀
年月日具法位臣姓某狀奏
奏九天
具法位(臣)姓某
今據(同昊天狀至請頒符命專行㧞度外)須至奏
聞者
右(臣)謹録狀上奏
鬰單無量天帝
上上禪善無量夀天帝

梵監須延天帝
寂然兠術天帝
波羅尼宻不驕樂天帝
洞元化應聲天帝
靈化𣑽輔天帝
髙虚清明天帝
無想無結無愛天帝御前恭望
天慈允臣所奏特降
睿㫖下三界十方九幽九壘九土九隂一切
冥司倶覩陽輝開明長夜㧞沉淪之苦爽俾

領受於齋修至期恭乞
恩光證盟大煉媾隂陽之妙用煉䰟𩲸之隂
司九炁結形三元育質解結散滯聚炁凝神
再憑生化之眞仙咸與完全於性識永辭北
府俓上
南宫冒犯
天威臣下情無任惶懼之至謹具狀上
奏以
聞謹狀
年月日具法位臣姓某狀奏

奏三十二天
具法位臣姓某
今據(同昊天狀至請頒符命專行㧞度外)須至奏
聞者
右臣謹録狀上奏
東方八天帝君
南方八天帝君
西方八天帝君
北方八天帝君御前恭望
天慈允臣所奏特賜

睿㫖下三界十方合屬眞司咸乗
梵炁眞光洞燭隂翳開度亡過某等及下元
苦爽滅罪除𡨚臨壇受度仍乞
敕命飛天使者捧持
諸天玉字眞文敷鎭玄壇召迎善瑞消除氛
穢成就齋功至期加持斛食變煉亡䰟並願
恩霈照耀攝化無邉俾其陶沐陽精灌溉胞
命聚神返本受化更生冒犯
天威臣下情無任惶懼之至謹具狀上
奏以

聞謹狀
年月日具法位臣姓某狀奏
奏五老
具法位臣姓某
今據(同昊天狀至請頒符命專行拔度外)須至奏
聞者
右臣謹録狀上奏
東方青靈始老蒼帝九炁天君
南方丹靈眞老赤帝三炁天君
西方皓靈皇老白帝七炁天君

北方玄靈元老黒帝五炁天君
中央元靈元老黄帝一炁天君御前恭望
天慈允臣所奏特賜
睿㫖下十方三界地水冥司一切去處開度
亡過某等及下元幽爽並與除愆削罪落滅
惡根俾乗慧光臨壇受度仍乞敷落五篇安
鎭玄壇召迎样瑞延格
眞靈臣三日登齋九時懴悔倂請靈官仙宰
逹懇傳誠至期恭行大煉願降
五等眞炁餔飴亡䰟俾内沃靈滋外招和氣

百神混合十轉回靈冒犯
天威臣下情無任惶懼之至謹具狀上
奏以
聞謹狀
年月日具法位(臣)姓某狀奏
奏木公
具法位臣姓某
今據(同昊天狀至請頒符命專行㧞度外)須至奏
聞者
右臣謹録狀上奏

東華木公上相青童道君聖前恭望
聖慈允臣所奏特賜
睿㫖下三界眞司㧞度亡䰟開明罪爽出離
幽夜咸沐齋功臣至期恭行大煉乞賜
先天乾元祖炁配合隂晶陶育枯骸返成仙
質全坎离之既濟計時刻以昇遷冒犯
聖威臣下情無任惶懼之至謹具狀上
奏以
聞謹狀
年月日具法位臣姓某狀奏

奏金毋
具法位臣姓某
今據(同昊天狀至請頒符命專行拔度外)須至奏
聞者
右(臣)謹録狀上奏
九靈太妙白玉龜臺夜光金眞梵炁祖毋元君聖前恭望
聖慈允臣所奏特賜
聖㫖下左右司録司命二君爲所薦亡靈削
除死籍注上生名宣示隂曹普今受度臣至
期恭行大煉乞降

先天坤元祖炁匹配陽晶斡運神功發生枯
骨斬根死户蛻質嬰孩契金木之相生煉形
神而俱妙冒犯
聖威臣下情無任惶懼之至謹具狀上
奏以
聞謹狀
年月日具法位臣姓某狀奏
奏五福十神
具法位臣姓某
今據(同昊天狀至請頒符命專行抜度外)須至奏

聞者
右(臣)謹録狀上奏
五福十神太一眞君聖前恭望
聖慈俯垂
省覽特賜
睿㫖下三界九地一切冥司去處咸禀
天恩超騰亡爽俾消除於業累獲承受於齋
功上沐
慈光倶登煉境冒犯
聖威臣下情無任惶懼之至謹具狀上

奏以
聞謹狀
年月日具法位(臣)姓某狀奏
申天樞院進奏狀
靈寳大法司
昨據某人投詞乞崇建
無上黄籙大齋追悼亡過某等䰟同遂生
方事本司據詞難抑巳於某月某日先具
奏聞祈
恩頒下今依科格建立玄壇次第請降

符章宣行齋法今發奏狀三十二函重封
印全欲得投進須至開申者
玉清上帝陛下
上清大帝陛下
太清大帝陛下
昊天玉皇上帝陛下
九天司命保生天尊御前
勾陳星宫天皇大帝陛下
紫微中天北極大帝陛下
后土皇地祇殿下

元天大聖后殿下
東極太乙救苦天尊(御前)
南極長生大帝御前
九幽㧞罪天尊御前
東方無極太上靈寳天尊(御前)
南方無極太上靈寳天尊(御前)
西方無極太上靈寳天尊(御前)
北方無極太上靈寳天尊(御前)
東北方無極太上靈寳天尊(御前)
東南方無極太上靈寳天尊(御前)

西南方無極太上靈寳天尊(御前)
西北方無極太上靈寳天尊(御前)
上方無極太上靈寳天尊(御前)
下方無極太上靈寳天尊(御前)
朱陵度命天尊御前
洞淵三昧無量上上太一天君(御前)
髙上神霄玉清眞王長生大帝(御前)
天地人皇三甲帝君(御前)
靈寳自然九天生神上帝(御前)
三十二天帝君(御前)

五靈五老五帝天君(御前)
東華木公上相青童道君(聖前)
九靈太妙梵炁祖毋元君(聖前)
五福十神太一眞君(聖前)
右謹具狀申
三天門下上清天樞院伏乞垂允不候諸處
公文𩔖進即爲先次奏呈取伺
敕㫖從今來所乞逐一頒行謹具申
聞伏候
昭報謹狀

年月日具法位姓某狀
發奏狀四直功曹關
靈寳大法司
當司今發奏狀三十二函申狀一函重封
印全上詣
三天門下上清天樞院請進須至關發者
右關某年年直功曹使者某月月直功曹使
者某日日直功曹使者某時時直功曹使者
准此齎管前去分明投進申
上雲程之中不請稽滯有所遏截攝赴近獄

依律施行故關
年月日關
具位姓某押

上清靈寳大法卷之六十二
















