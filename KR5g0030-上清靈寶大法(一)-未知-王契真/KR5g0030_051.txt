










上清靈寳大法卷之五十一圖九
　　　洞微髙士開光救苦眞人𡩋全眞授
　上清三洞弟子靈寳領教嗣師王契眞纂
　大錬符篆門
　　　太隂混元化形隂錬法
　師曰混元合炁聚而成靈三元九數周分
　十二在天則十二宫分野在人則十二經
　絡臟腑以應六隂六陽表裏生成形也夫
　隂尸變錬攝炁聚靈錬生眞景洞徹陽光
　不墮幽趣可登道域也且錬魂不過三尸

　喎斜跛躄殘疾刀兵形體不具者隂府亦
　然須行九陽錬度攝度經絡眞符十二道
　焚于火池次行十二大將軍眞形化生五
　臟六腑也
　訣曰以茭草縳人形狀以亡者臨終所著
　之衣先將書化形十二經絡符分布五臟
　六腑及朱書玉字眞文天篆貼於腹上又
　朱書昇天大劵以絳紗袋盛之帶於領上
　更以朱書靈寳五符安布于五臟混成三
　部八景二十四眞炁先建壇行道啓奏上

　帝闗聞九幽重泉隂府差役官將追取亡
　魂訖至夜具威儀於郊墟東北鬼戸上安
　頓茭人了法師於地戸上化身爲九華眞
　人歩斗罡至罡尾望天門呼召眞炁令一
　童執召魂旛立於天門上法師攝召一炁
　化成五臟即令道衆舉金闕化身天尊令
　童子以旛旋招眞炁下布茭人身上十二
　炁畢次於人門上存化茭人爲人形法師
　與道衆同誦中篇旋遶茭人以楊枝淨水
　灑之三帀衆舉歩虚引擡茭人到壇下法

　師次第行錬度用十二混元大將軍符十
　二經絡符入大錬此法黃籙只度三名者
　可用矣
　　　混元十二大將軍隂陽十二經絡符
　師曰三十六炁形質布隂陽三十六炁生
　經絡是故天上三十六周流一身混合隂
　陽魂魄成嬰兒反胎成人乃一生二二生
　三之道也符内大將軍各有一百二十員
　總領各一員錬度時焚符召之用以化生
　五臟六腑須隂陽經絡符二道同用法以

　雄黃和朱砂書黃紋之上一心定神全眞
　存三景篆之母得外想耳
　法曰先入靜室焚香啓告三景髙眞朱陵
　大帝木公金母具陳情悃次召諸大將軍
　靈官下降面東南依式書之
　　混元十二生炁大將軍符
　　　一炁將軍楊元虎坎文




　　　二炁將軍丁忠離文




　　　三炁將軍丁遷善震文





　　　四炁將軍陳志元兊文




　　　五炁將軍王先之坤文





　　　六炁將軍張固艮文




　　　七炁將軍李淵丑文





　　　八炁將軍申孚巽支




　　　九炁將軍周自然乾文





　　　十炁將軍章修戌文




　　　十一炁將軍王卓立未文





　　　十二炁將軍鄭明午文




　　　告文
玉清一十二炁混神三景九陽攝炁鍊神飛
仙眞符
　　　書符
右符告下一炁生腎大將軍楊元虎二炁生

心大將軍丁忠三炁生肝大將軍丁遷善四
炁生肺大將軍陳志元五炁生脾大將軍王
先之六炁生膀胱大將軍張固七炁生小腸
大將軍李淵八炁生膽大將軍申孚九炁生
大腸大將軍周自然十炁生胃大將軍章修
十一炁生三焦大將軍王卓立十二炁生心
胞絡大將軍鄭明等從官符吏攝降眞炁鍊
度亡過某人等及六道四生孤魂滯魄混神
合景復形返生一如
玄科律令

　太歳年月日時告下
　法位(臣)姓某承誥奉行
　　　混元十二經絡隂符




　右符生腎搯子文存北炁玄色





　右符生心搯午文存南炁赤色




　右符生肝搯卯文存東炁青色





　右符生肺搯酉文存西炁白色




　右符生脾搯申文存中炁黃色





　右符生膀胱搯寅文存東北炁黒色




　右符生小腸搯戍文存西北炁





　右符生膽搯己文存巽緑炁




　右符生大腸搯酉文存西白炁




　右符生胃搯中文存中天黃炁




　右符生三焦搯已文存東南青赤炁






　右符生胞絡搯八卦訣存八方炁
　巳上十二符黃𥿄朱書面東搯本方訣取
　本方炁餘依方數存用
　　混元十二經絡陽符
　　　一炁生腎坎文




　　　二炁生心離文




　　　三炁生肝震文





　　　四炁生肺兊文




　　　五炁生脾坤文





　　　六炁生膀胱艮文




　　　七炁生小腸乾文





　　　八炁生膽巽文




　　　九炁生大腸酉文





　　　十炁生胃戍文




　　　十一炁生三焦未文





　　　十二炁生胞絡辰文




　右十二符亦隨方搯訣取本方炁吹之
　　　十二經絡符呪
腎部之宫玄關極玄中有童子列位上玄
主諸六腑九九液源外應雨耳百液之津
蒼錦雲衣舞龍靈旛上致明霞日月生煙

兩部水王對生玄門使人長生上昇九天
急急如黃籙度生律令
心神丹元中含蓮花主通寒熱調榮衛和
丹錦飛裳被葉上羅金鈴木帶身生娑婆
調血理命一身不枯外應口舌吐納五華
萬神長存飛入太霞急急如黃籙度生律令
木宫尊神翠羅重裳下有青童青神公子
和制魂魄入生出死外應眼目内持尸鬼
垂念純神聦明煒煒功滿德就飛昇元始
急急如黃籙度生律令

皓靈虚成守於華蓋七元之子主調精炁
外應中嶽與鼻齊位素錦衣裳黃雲燒帶
喘息呼吸白元所至永無灾害形神不滯
與道合同上朝玉帝急急如黃籙度生律令
脾屬戊已中立太倉瑞生金臺位居九重
主調百役永無病傷外應天宅炁色芬芳
光華日月以表虚明黃錦玉衣腰帶虎章
注念三老子身輕翔長生髙仙上詣玉堂
急急如黃籙度生律令
瓊室之中泥丸通靈寸田尺宅更生治生

炁亡液漏自非已形專閉御景與腎長寧
三竒恬澹視内自明物物皆平名書上清
急急如黃籙度生律令
小腸瓊室八神素集長谷玄郷繚繞郊邑
精炁内守嬰兒外立長生久視三靈不殁
保神長存永符出入却死還生回黃抱一
急急如黃籙度生律令
六腑之精光耀威明雷電入振舉揚玉旌
龍旗横天擲火流金主諸炁力收攝虎兵
外應眼鼻腦髪俱成玉龍虎文能存威明

役使萬神上朝玉清急急如黃籙度生律令
大腸心腎膀胱通名内化百口聖地之精
五味外美邪魔眼腥眞亂神明胎炁凋零
天眞返老玉女還嬰三魂俱總七魄靡傾
食炁吞霞上還太清急急如黃籙度生律令
厥孚靈元名曰混康治人百病能消殳粮
黃衣紫帶龍虎靈章長精益命桃孩延生
開塞天關漱吞玉嬰遂至不化三蟲俱亡
保灌玉盧形無灾殃急急如黃籙度生律令
三焦通門黙存玄丹太乙流珠通運重環

璇璣玉衡守坐盤桓雲儀玉華黃老守魂
三眞扶育洞煥七元日月飛行六合雲間
帝郷天中地戸之端魂神澄正萬炁長存
急急如黃籙度生律令
呼吸元炁以求上仙朱烏吐縮白石流光
結精育胞化生胎根經緯羅絡永保長生
三炁洞回九道開明正一合華白首返嬰
急急如黃籙度生律令
　　　經絡總呪
九天梵炁爲之結形中有太帝慈悲惠生

甚妙靈符魂魄返踈千變萬化從有入無
身心湛寂俱契玄珠萬劫難遇開闢幽塗
受此隂錬魂登太虚急急如黃籙度生律令
　　混洞十二經絡化生眞符
　　　化生腎符子文腎炁




　　　呪曰

一炁之化神以通靈千神佐衞神炁混心
以炁之聚神之最靈混合六神生以腎經
身自運水大道生明亡魂受錬反故復生
急急如
玉清上帝敕唵三慕哆之
　　　化生心符午文心炁





　　　呪曰
萬火爲主急束魔王一之而定敕下無當
赤宫之帝聚炁爲王散亂無動百神歸降
萬國朝禮一體定康亡靈受錬道相堂堂
急急如
玉清上帝敕唵茶輪西那尼
　　　化生肝符卯文肝炁





　　　呪曰
术官之德脈炁如泉魄炁結聚魂精相連
青炁鬱秀輔翼萬仙百骸之首肝府爲先
神積形聚炁化成仙亡靈受錬道德自然
急急如
玉清上帝敕唵囉咬囉哆呢
　　　化生肺符酉文肺炁





　　　呪曰
魂精魄靈肺府之生百丞之轉百魔不生
一白之炁混合肺房長意生志公子無忘
玉樓相串金室同堂亡魂受錬昇入天堂
急急如
玉清上帝敕
　　　化生脾符中文脾炁





　　　呪曰
上帝有敕百魔敬聽飛神御化一炁之生
帝君有命敕下中皇安鎭榮衞肢體光鮮
安魂保鎭使神無藏亡魂受錬化生福郷
急急如
玉清上帝敕唵曵都翳曇
　　　化生膀胱符寅文膀胱炁





　　　呪曰
隂陽二炁四聚接靈魂魄歸府體炁咸寧
青黒之炁交結膀胱鎭於靈府毫竅混康
玉清接景泥丸附傍亡靈生化聚魄神昌
三魂安泰大道生光急急如
玉清上帝敕唵叱地叱陁尼

　　　化生小腸符戍文小腸炁




　　　呪曰
三皇之文主炁小腸生長府内陽炁混康
赤白之炁二炁交從結成腸府與胃相通
大腸合度纏絡和中亡靈錬化改體容隆
急急如

玉清上帝敕唵莵囉懴羅呢
　　　化生膽符巳文膽炁




　　　呪曰
二炁合景天皇附身通徹表裏百神安寧
靈炁所聚神炁混康鎭於膽府赤文交光
精魂自樂魂形堂堂錬度亡者玉眸生芒

急急如
玉清上帝敕唵離波那哆耶
　　　化生大腸符酉文大腸炁




　　　呪曰
人命人炁人精月君中皇之靈天生有令永
鎭腸經

黒白二炁結生大腸混合表裏一體同堂
光燦萬國交般千廊亡魂受錬攺貌形芒
急急如
玉清上帝敕唵婆舍羅吽呢
　　　化生胃符中文胃炁




　　　呪曰

三官朝太乙六府盡歸堂胃神准此令
消滅大魔王
黃演之炁胃管生津安神鎭宅一體光生
魂神歸伏神眞納靈亡者生胃大道自明
急急如
玉清上帝敕唵壚吽叱唎哆
化生三焦符巳文三焦炁





　　　呪曰
上焦中焦下焦五神歸一之曹赤君之命無
道上下往來勿勞
淡白之炁所化三焦之神無藏嚥液生津自
然上下往來温昌十二重樓通道一百骨節
順張亡靈承兹變錬受度更生神郷
急急如
玉清上帝敕唵嘘吽吽唎吒
　　　化生胞絡符辰文胞絡炁





　　　呪曰
帝君敕下飛攝大魔神精炁聚急急無過
黃白之炁結胞絡生五榖所聚一體光明
神寧魄靜靈炁聚清亡魂受錬與道合并
急急如
玉清上帝敕唵呼聚吒離吒

　右十二符用時焚一符運一梵語更用聚
　形呪黙祝曰
唵琴尼敕地喃嚧
　　　九錬符
　師曰黃籙齋法用符奏九通各以黃劄紙
　用朱書符墨書告文外用封函如表式中
　間符命各隨天尊換易
　　　流水之精錬而爲胞符





　　　呪曰
炎炎之精變之爲英受錬亡者超度金城
急急如
火錬丹界天尊律令
　　　昭火之明錬而爲胎符






　　　呪曰
九幽玉戸破滅三尸亡魂受錬即度寒池
急急如
罪消北府天尊律令
　　　乗木之晶錬而爲魂符





　　　呪曰
十方之炁聚之爲靈亡魂受錬死骸生身
急急如
十方救苦天尊律令
　　　柔金之晶錬而爲魄符



　　　呪曰

七炁之英太白流晶亡魂受錬逍遥上清
急急如
逍遥快樂天尊律令
　　　合土之英錬而爲臟符




　　　呪曰
南閻洞浮流火之英受錬亡魂上登朱陵

急急如
朱陵度命天尊律令
　　　致坎之靈錬而爲腑符




　　　呪曰
大架虹橋接引昏迷亡魂受錬上昇玉池
急急如

法橋大度天尊律令
　　　昭離之晶錬而爲竅符




　　　呪曰
五帝化仙炁聚爲連錬度亡者化身諸天
急急如
轉輪聖王天尊律令

　　　激震之聲錬而爲景符




　　　呪曰
救苦慈尊願拯幽魂魄今錬化劫劫長存
急急如
太乙救苦天尊律令
　　　利兊之榮錬而爲神符





　　　呪曰
周圓魂炁團聚成煙亡靈受錬化生九天
急急如
寳華圓滿天尊律令
　　　九符總呪
九炁錬神三景合成生神大錬再返人形

來接陽眷報應通靈急急如
玉清上帝律令
　　　九符奏式
具位(臣)姓某
謹據齋宫(某)開建无上黃籙大齋乞度亡過
某等魂脫苦昇遷今請三尊御座萬聖監觀
臣恭按玄科奉行錬度依法行持奏告符命
仰冀流水之晶錬而爲胞眞符(於此換易)
　　　書本符
右謹奏上火錬丹界天尊几前隨符換易恭

望道慈特垂矜憫曲賜生炁灌漑亡過某等
魂即得死魂受錬仙化成人隨劫輪轉與天
齊年超陵三界逍遥上清臣下情無任戰慄
之至謹奏
　太歳年月日
　具位(臣)姓某符奏
　　　九錬符




　右符錬胞坎文存先天虚无祖炁




　右符錬胎離文存混沌黃白二炁





　右符錬魂震文存日光




　右符錬魄兊文存月華白炁





　右符錬臟中文存中黃炁




　右符錬腑坎文存北炁黒濛濛





　右符錬竅兊文西方皓炁




　右符錬景震文東方青炁蓊冥





　右符錬神離文南方火炁炎炎
　　　九錬符呪
日景曜羅綺含玄阿流火洋洋萬津滹波
空林鬱青金翅婆娑八錬朱丹芝芳枯和
金闕四張皇人之家靈暉吐精仰綴飛華
左扳玄上右䇿命魔身登髙臺遊眄緑那
八景翼霄紫瓊丹霞炁聞玉眞命齊靈柯
長宴九玄路無傾蹉

上清靈寳大法卷之五十一
