










上清靈寳大法卷之三欝三
洞微髙士開光救苦真人𡩋全眞授
上清三洞弟子靈寳領教嗣師王契眞纂
經緯修用門
洞視式
入局謂定息入重堂坐謂已坐案机面前
懸鏡於壇上鏡面水盆陽神在鏡隂神在
水靈寳眞人仰某神於此速現形急急如
律令
局榜式

神虎洞視局仰本局應干吏兵功曹使者玉
女伺當朝元罷常切於此祗候分明現形衞
集聽候本局使喚
右以牌一面兩面寫之今日入局今日不
入局
洞視黙表式
具法位(臣)姓某稽首再拜
上言伏念(臣)生居下土夙植良縁叨佩靈文
獲親道域濫司三洞法職誓以濟死度生洗
滌塵根精思至道終始修錬遵守戒條況以

穢質凡軀未達玄元至理耳目閉塞身心昏
蒙何由徹視鬼神罔能洞達幽顯昨蒙度師
某傳授靈寳大法混元玉札洞視隱文臣今
者恭遇某日之辰依法吞服内諱徹視眞靈
伏望
祖師上帝三寳眞靈赦原瀆犯之愆迄遂陶
成之妙特降正眞生炁大道慧光三寳法澤
六通眞炁流入(臣)身田之中内滌心鏡塵障
外除耳目穢氛開通臟腑之光明銷鍊百關
之隂滯摧伏妖魔罪厄斷除結節胎根令臣

吞服内諱神文立照萬方坐觀三界洞明幽
顯徹視鬼神度死濟人修眞學道所欲所向
無願不從期賛眞風上禆玄化不敢輕泄漏
慢叛道背師如負盟誓甘依玄憲(臣)謹伏地
宻奏心章一通上詣
三天門下
三寳上帝至尊几前臣無任祈
恩激切屏營之至
内鑄六丁
師曰於每月上六日午時以黄素丹篆六

丁眞諱六字面當旬之方者爲首以次從
之各吸炁布之毎二字作一符共爲三符
至上七日五更丑初時睡覺披衣面丁立
方取一符九之次况其名以淨水吞下候
其時聞初有人作聲時急望本方吸炁六
口咽之至中七日下七日三旬並同此法
一月受持足後自此凡有一切事面本旬
方祝名吸炁咽之暝日良久六丁告於心
神知意中所起所出言語皆是未來之事
無不應者或有邪鬼纒惑之者亦同上法

其六神即告以鬼神作禍之由至於服色
人數一一皆合其驗
外直六甲
師曰於毎月六甲日卯時以白素朱書六
甲名面本旬方以西流水吞下或不見三
光以井水吞訖雙手握固端坐嗚天鼓三
十六通叩齒二十四下兩手相义鶴啄六
度揺轉三關九次手分項水心存丹田有
日光赫赫一身洞然如火内外通赤祝名
三十六度吸炁吹身常存六神侍之六甲

定日未然之事萝中告詣六甲常衛其形
久久可見役召任意凡小小妖魔作過朱
書其符同金錢火化其邪立被六將遣出
海中
通章合契
師曰於每年除日預於前一日沐浴更衣
至來日平旦於宻室中端坐面天門持誦
三天隱諱霐▲䨜至十二時足滿三十萬
遍來日元正曰不語一日自此之後應章
詞表奏念法一遍取東炁吹文字上立致

通達自有玄報又曰常於晦日要誦十萬
遍奏章立達三天矣
急厄救護
師曰自八節日清齋於戌末亥初入靖端
坐持念三天内諱(防中表德盘)累及十萬
遍毎遇虎狼毒物閉炁七息念三十二遍
萬毒潜伏不爲害矣又曰於月朔曰要誦
一萬遍三月應一切災一切急厄黙念三
十二遍某災厄自然解
五岳持身

師曰於立春後九日立夏後三日立秋後
七日立冬後五曰毎土旺一日後面逐方
於子午卯酉寅申已玄時叩齒如方數存
東岳領四岳君官吏面前掐五岳訣念五
岳諱吸五方炁咽之一年功足遇求事或
恐懼急厄謂賁入山度水也先叩齒五通
祝名吸五方炁咽次又吹身又布方即脫
厄所向元言如願
洞明萬慧
師曰於五月五曰朱書北斗諱不計其數

以朱臈丸之置青竹筒中重紙封固安抱
雛鷄栖中同成取之服一日誦萬言洞明
智慧也或於上七日以黄索朱書用臈袞
丸之七粒一日一服清心淨水吞下七七
日外百事預知智慧通神日誦萬言開口
不忘又曰於上七日夜用乳香一粒朱砂
一粒如豆大以西流水或井水一盞浸香
朱於中并朱書斗名入水中面東念青童
奉命况取香砂細嚼以水送下次面北念
斗名并况曰

北斗太一靈童一吸百應
念七遍取斗符九之以水送下次又念呪
曰
青童靈明神光玄明
念九遍東炁吹餘水中洗目來曰是八日
不用香砂止可用斗名并念前三呪呪水
洗目凡有人投詞只用前三况取東炁咽
了閉門少時心中自覺巳意所起信口所
言並皆合其來意祕之
行持逐曰吞符

師曰以黄紙朱書一寳字計二十一畫念
欽敬全收墨漆黒魁至魒食至破計二十
一字呪一畫一呪書之逐日吞服想靈字
在心寳字在頭
師曰應毒物所傷并癰腫丹瘤五臓大小
之疾書四直隂陽諱於病所或内吞外貼
不過三字即安
師曰凡一切疾病書南斗諱服之黄上朱
書
五岳安鎮符籙

師曰凡書符先念魁罡呪掐辰文取魁罡
炁吹硯中次念乾元呪入筆又念太一况
吹墨上良乆左右研墨四十九匝東南炁
吹硯中次念五岳持身况掐中指中吹紙
上以朱書籙黙呪一次取西北炁放訣籙
中如法封印了令病人將籙焚香禱祝焚
烈焰中即有報應其有輔正籙行持一同
上清妙行眞人歳破籙
天地諱曰月諱五星諱四直諱陽
日六丁隂日六甲諱

道寳法寳及眞武聖勑攝羅天大將奉請
某神依勑攝
太歳年月日時告下
法位姓某奉行
五岳安鎮符
師曰應一切兇邪精恠壇席邪廟復連惡
地水魈蛟螭朱書於大石上沈之或安埋
之五岳安五方天塗西北地塗西
南人塗東南功都東北
書時掐五岳三塗訣取五岳三塗炁吹之






九宫洞視鬼神
師曰兆未有定力見一切無道鬼神可依
九宫法男起離宫一歳順行初不用二宫
入於坎宫起一歳逆行不用艮並一歳一
陽宫至何宫分於年中起月月中起日日

中起時又於時上起得病作過鬼神發作
歳支月支日支及方即知鬼神情狀



乾象主頭沉舉體重難任兩足俱冷痛
祟是一陽人惡病纒身死西北是沉淪
旛香有願誓皂衣乃邪魂
坎宫身悶亂懶語腹腸鳴水蠱或肢滿
溺死語難伸正北因遊走怪夢足悲吟

一鬼隂陽祟細問見其因
艮方心脅滿喉中哽塞傷狂言并怪行
悲笑罔難量群鬼須八數廟社行不臧
更有石金怪東北審形光
震位瘟黄病寒熱傳四肢食厭并况罵
犯罪天使之刑傷疫死鬼青碧死魂隨
紅黄女鬼現三日有傾危
巽宫顛狂語盲謎不能明家先爲隂語
外厭是女人魂魄拘鬼手晝夜使呻吟
潔齋求大道方始保康寧

離禍正南地癰癤火燒瘡上熱多黄疸
血鬼産傷亡緋紫横死客占親魂是陽
正向火位討邪鬼見行藏
坤郷脾胃疾痢下體尫羸久須難治療
西南有伏尸動土傷歲煞光怪顯其時
勾引家先母淹廷死魂隨
兊意勞尸疰喘𠻳足迍遭葬埋生不利
刑傷有復連橫天求功德古器在宅邊
鬼邪三人伴同共致𡨚愆
師曰此法齋戒吞服尅日成眞周而復始

洞視之訣定目如暗窻之中穿度䑕穴百
歩之外視霧之中物瞑目久而視之一意
稍失目神引視則靈光不現初如簿霧次
如亂色輝照四七之外如影五七日漸明
七七曰外有形容服象九十日可聽語音
百日外可以役使仙靈尤務清靜如不及
行此當行内觀中藏法
夫靈寳之道有三上則有帝一徊風之道
中則有中理五炁混合之法付於五帝下
則有十轉回靈之文付於諸眞三品之外

餘緒之者以濟生度死爲功以招眞致靈
之法夫學上道希慕神仙者莫不載於斯
文
内視中藏
師曰未能百曰入室於六甲曰平明面南
端坐以白素黒書玉札内諱置淨瓶中仍
取旬中六旬方土各六合亦覆於瓶内玉
札之上置瓶於甲方封閉如法次端坐雙
手巡五岳三塗訣一遍念况一吹吸六方
炁咽之次又祝一遍取甲方炁咽之午時

滌滓乃驗十日定至次甲日取前玉札火
化用青玄水調服之以前旬之土棄長流
水中再書玉札復如前取土置瓶中然後
廵訣誦况滿六十甲日内視見五臓瞑目
可以通神洞靈如犯色淫炁則前功並喪
促壽一百二十
存神參斗
師曰參斗之法檡不經生死穢地取青竹
作棚架之貌其上置曲尺象布斗罡形於
曲尺之要處懸明鏡八面使光照下隨斗

罡建以時指方地下以白堊土𥁞斗形於
星上明置其燈在地隨鏡光相照鏡以赤
繒七尺晝七星内名抺於額下服淨衣仗
劒依圖式排列師眞擇天色清明兩霽之
後爲妙
凡參斗自斗罡交乾而歩毎一星㸃况四
十九次覷三光相合吸炁咽之以水送下
擲盞吸水噀鬼門喝攝以劔斫盞如四十
九次况畢方歩第二星至七星每星皆如
此畢歸斗口存伏良久定神七拜視斗口

中有二星得見一星即得割移死籍也是
夜天眞二界萬神並臨於席上卧斗待報
參斗符




右此符以緋繒七尺丹書參斗時抺於額
腦後繫符向外
參斗呪

俗居小人好道求靈常見尊儀願賜長生髙
上玉皇紫微帝君三台生我來三台養我來
三台護我來魁𩲃𩵄䰢魓𩳐魒急急如律令
又呪
中斗大魁總監衆靈中有髙聖尊帝二星臣
今參斗願見真形除落死籍斷滅惡根飛度
五戸名注玉清衰病墓絶不干二身北都勾
罪録南曹書長生百魔來受事功畢朝至尊
大帝付之功玉帝令施行急急如
上三天玄都律令勑

存神參斗
師曰如女子及炁血弱懦不能久立即飛
神二眞存魂參斗或不及運身歩斗當於
月三七日亥末入靖面北設席端以香置
頂中存神意隨香煙徑朝斗中思七星煥
明北斗一時久即叩齒七通依星誦呪一
如參斗遍數畢寢於靖中席上再存斗中
尊帝二星明輝照朗即已是夕有異報如
未見感格次候更遇一吉日依訣朝斗以
待報應方可行持餘經七次不明其報更

不許參斗乃罪業重大不得割移死籍兆
宜端潔精確以伺感通方爲効信此法乃
召靈之經緯修誦之訣法宜在閉口奉行
參斗畢七日勿返凡室使人口恐懼以分
化凡之炁也參斗訖方擇日朝元
朝元
師曰朝元之法定其魂去思慮入於玄妙
微化之境方可朝元先用明鏡七寸或四
寸九分以新法銅錬九火陶冶鑄之於每
日六陽之時面東整肅衣冠端坐靖中以

鏡照之存思巳形如此七日形存照巳明
爽無别夜半即思己形在泥丸日中存居
心中晡時存居下丹田七晝夜上下分明
即至其夜關告天門及奏三天玉帝東西
二炁王母青君方始朝元其法於夜半子
時入靖祝運神㑹道功曹十天承受玉女
飛天傳言上吏二官直使正一功曹左右
官使者隂陽神決吏科車赤符吏罡風騎
置吏驛馬上章吏飛龍騎吏收神食神吏
收炁食炁吏收邪食邪吏三十二天傳奏

吏甲子官君玉文功曹辯魔玉女捧香玉
女天騶甲卒天丁力士治中仙曹執職玉
女金童驛吏龍騎鳯車紫羽芝蓋天丁恊
佐羅列在前一一分明即手握昇度罡風
符身佩玉清朝元符頂戴昇天合同大劵
次端坐以舌抵上腭存三元正宫中有三
炁三炁中有眞人一如已形先閉炁十二
息存下元白炁中眞人昇入心中與黄炁
中眞人混合爲一又閉炁九息存中黄白
炁中眞人并炁上昇泥丸與青炁中眞人

混合爲一眞人青衣皂襈帔有五岳四瀆
次左眼出紅炁右眼出白炁二炁交合作
一團眞炁化爲車見前有丹瓊羽輦如大
車之狀又閉炁三九息存眞人自頂門出
登車忘形如夢寐之間乗紫炁金光漸漸
而上神眞引從至罡風界見罡風吏乗天
獸執器仗兆以罡風符畫車前良久罡風
車神引車度罡風如雲炁翁鬱旋回九次
而出罡風至星界有日月黄道光明如長
虹之狀兩邊多有琪花寳樹如松杉青葉

黄赤之花碧枝絳實風動自然成金玉之
音逺望四方金樓玉闕在寳雲之中皆星
宫仙府也時有乗軒乗車乗鳯乗鶴駕龍
麟乗雲皆仙眞之子也須掩面避道半時
覺車登盡萬里長虹之路見紫雲隱隱中
有天門侍䘙天人止是門内威神守衞甚
威天門相對乃欲界魔王之境乃太清欲
界天也自此後分大劵付守䘙之神入進
天門適意而朝
昇度罡風符





三天朝元符(碧繪朱書黃囊九寸佩之)




昇天合同大劵





分神治事
師曰朝元巳畢即知所領仙職曹局預於
前三日關告所治之神尅取某日分神治
事參謁之禮稍同世務版剌名位一一預
告至期一如朝元之禮㸃檢神眞儀䘙以
印置面前并劵簡亦同良久見所治之所

神靈迎引方始如前法混合出神自然乗
車至治所判領職務凡每日朝元畢須徃
治事如有凡事不便者宜申三天及治局
方許不赴若有責即三天呵阻治曹神歸
或未能治領玄局即仙曹建邸焚修立靖
分神治事
仙曹建邸
師曰受行大法宜崇靖所立名靖局前建
仙曹後崇髙聖名曰靖局每日朝元罷㑹
仙曹入靖治事凡有所治即於靖内施行

凡係靈寳洞玄仙官皆屬西元王毋内禁
靈虚宫兆旣司仙階即申天機都省於此
中建邸仍立司儀司麾司衞左右府給賜
仙衣並服三十二條青帔皂⬤朱履冠三
辰交泰冠帔用五色彩畫五岳眞形但王
母宫中皆服此衣也非朝元治事不許輙
用功滿迎神上登仙邸下謁童初受書而
成三界仙眞之官矣
超度玄祖
師曰前之五經旣備方許超度祖玄寄治

南昌具有靈寳黄籙齋法更不重叙若能
於上元長齋五臈專行㧞度誦經告符其
功最重不必伺大齋功德也若一身大惡
故作重愆則祖考墮落復入鬼趣有功更
昇入青陽仙境兆宜審思之
選應玄舉
師曰玄舉之道有二十四品大道正法乃
上帝玉司皆南司火府天機内省主之内
有主者乃元明文舉天帝平育舉清左相
靈虚玉嬰大君中央黄老教主主之

上帝司舉語詔曰
元景丹天三界之教我司主之孰能志髙萬
類堪授中主者惟中和獨曹億司舉靈虚大
君化元廣教授二十四庭仙品若非立成功
德無以應眞
師曰旣有凡質神任眞階無功乏行不能
名録丹臺升降不㝎賞罰不時夫舉一選
便得位封眞人
二十四階玉司
太清玉司上院正法中央黄老君主之天童

經爲司舉治經
髙上玉清太極院正司正法髙上老君主之
消災經爲司舉
長生保命元生府玉司正法長生保命天尊
主之護命經爲司舉
五帝育物天皇玉司正法天皇上帝主之祕
授經爲司舉
青羅消災玉司正法青羅眞人主之十一曜
消災經爲司舉
上清護命玉司正法後聖玄元教主主之通

神護身經爲司舉
靈寳延壽益筭玉司正法延壽益筭天尊主
之益筭經爲司舉
青玄左府玉司正法太一救苦天尊主之救
苦經爲司舉
三元寳簡玉司正法太一救苦天尊主之九
幽㧞罪經爲司舉
太一神局玉司正法中皇帝君主之太元真
經爲司舉
太清伏魔天寳壇玉司正法五靈玄老君主

之伏魔經爲司舉
大平護國壇王司正法太平護國天尊主之
五老眞文經爲司舉
上清洞淵内院玉司正法洞淵天尊主之洞
淵龍帝經爲司舉
上清天樞院玉司正法南斗六司眞君主之
南斗經爲司舉
上清天機内院玉司正法北極紫微大帝主
之北魁玄樞經爲司舉治經(紫微訣金玄羽章是也)
太清八威治魔玉司正法中央黄老君主之

老君伏魔經爲司舉治經(乃化胡經祕訣是文始尹先生集次也)
靈寳保運玉司正法佑聖眞武大神主之玄
武經爲司舉
上清九天生神大混玉司正法飛天神王主
之九天生神章經爲司舉
靈寳度厄天仙内院王司正法靈寳天尊主
之度厄經爲司舉
九老仙都府玉司正法九老仙都君主之九
眞眞經爲司舉
元始制魔玉司正法元始天尊主之元始制

魔經爲司舉
靈寳昇玄玉司正法元始天尊主之昇玄消
災經爲司舉
靈寳天仙玉司正法上清道君主之三皇金
紫元神經爲司舉
太清枕中延壽玉司正法中央黄老君主之
枕中經爲司舉
師曰巳上二十四階玉司有經法俱降於
世者有經法俱未降於世者有以法降而
經未降者有經巳降而法不降於世者但

洞視參斗朝元分神治事仙曹建邸超度
玄祖之後須當選應玄舉奏詣三天乞降
眞授經法兆巳攝領王司上天委任治職
實有大功冠絶方得位登眞人之品
修誦八緯
師曰修誦之科有八緯宻旨泄之一緯餘
俱不神倘因輕慢永無仙冀豈惟一身立
致蟲癩玄祖速送火官兆宜内緘於心斧
鑚湯火所臨寧甘赴蹈瘖黙勿言雖適其
禍身太一五老百神立化景雲迎神赴上

清也若無信吾言兆試泄之看上玄之影
響邈邇災害于泄緯者滅族百世受風刀
立可得也
第一寳珠玄化緯
師曰寳珠玄化緯者太一含華玉露凝珠
是也兆存之誦之不待萬徧而登眞矣(心中)
(元始天尊露珠中自巳形如華含露)




第二獅子威神緯
師曰獅子威神緯曰司命化生降而復升
是也兆存之誦之萬遍馳雲駕龍白日上
升太空(頂中元始天尊心中獅子己乗獅子在心中立下五色丹田)




第三上宫妙乗緯
師曰上宫妙乗緯者帝宫分身三元功成

是也兆存之誦之萬遍足備舉身升仙(頂中)
(九宫上四宫下五宫上四宫中第二宫内有己形四千遍功滿)






第四中禁證眞緯
師曰中禁證眞緯者丹臺内坐中禁成眞

六十積功德同九眞者是也(心中丹房内有巳形誦三千遍)



第五下元初學緯
師曰下元初學緯者丹谷潜志神炁俱存
三千之行名籍玉眞者是也(下丹谷中内有已形誦三千遍)








第六立應神通緯
師曰立應神通緯者三炁生三上合三天
造兆一身分形十天形同大帥儀範自然
坐御獅子在於空玄日光寳珠五丈宗元
十過周回應通玄變是也(三炁中有十方天尊元始坐獅)
(子居日中去地五丈也)






第七玉音萬靈緯
内服外誦二十二音心存玉尊泥丸帝君
神誦玉章俯仰元君萬遍巳畢無所不功
四方三十二天泥丸宫元始天尊心中自
己之形朝仰也







第八三界招靈緯
師曰三界招靈緯者三界三元百千萬遍
三界可度仙合雲軿是也
(上界青雲炁上丹田)己形五千遍(上元中界黄雲天谷炁中丹田)己形千遍(中元下界白雲神各炁下丹田)己形百遍(下元丹谷)






師曰八緯眞科得一緯而成仙必待如掌
運指泄一緯而望飛不及返沈非道兆宜
詳悟通究勿妄議泄勤而行之三天至眞
待子登仙也
上清靈寳大法卷之三
