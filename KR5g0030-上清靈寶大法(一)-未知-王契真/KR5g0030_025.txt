










上清靈寳大法卷之二十五飛一
洞微髙士開光救苦真人𡩋全真授
上清三洞弟子靈寳領教嗣師王契真纂
經句分類門
師曰靈寳大法有大梵隱語六十四句合
於太陽經數出於天地之先有卦之前古
今隂陽之象也語大梵開圖之時有數之
始巳顯坤母東覆九日導乾兩卦之名至
漢武帝時王母下授此經以開圖之祕言
顯六十四卦之象通貫六十甲子乾坤坎

離出於六甲之表不在甲子之限經中止
有一婦人字火字並無水字別有泉字以
顯真水也其理幽深故有數之始者出於
未有天地之先呼吸之息契合隂陽是不
息中息也息之所定萬㑹朝宗八冥細微
之脉脉之所定一息四朝一呼而宣令一
吸而朝宗一呼三寸一吸三寸三氣之祖
大行梵氣周流也一朝一十五分九六天
地隂陽縱横大數以此推之可至丈尺於
是積分爲寸累寸作尺以尺成丈故以指

爲寸因肘象尺以見於物然後律曆度量
權衡推遷五緯七政八卦九宫二十四氣
七十二候自此而生聖人則之制器之道
萬範開成實因虚中有寳元始一氣所化
是也
經内備有萬法如隂丹陽丹天文禁戒卜
筮吉凶象影占往知來之術莫不隱焉内
又明大道元氣之毋鉛汞指歸之法三氣
生根西元坤毋祕諱玄𡨋之妙大洞回風
脱死混合成真之道致於濟生度死招真

致靈福國寧家康時阜物鎮禳保度悔謝
請祈莫不備焉又有禮樂器用之物形名
服色兵革鬼魔之度五常俯仰科條之道
皆先天巳備也並
元始天尊所說故道君循體而撰次是天
真皇人所書也中古儒作治世之教獨顯
仁義益其一流大道於是乎隱殊不知其
源出於先天也本生一源分流萬派色盡
歸無色百川復混海終歸於元始祖也此
經知之者爲帝王師洞其奥爲天真也依

玄科四萬劫一傳天人昔西靈王毋將天
象譯以世書傳授于漢武帝用顯制器立
象萬物以傳人世經中所𩔖有四十七品
普依聖人訓㫖皆上古巳定儀式今從漢
制庶明元始祖氣也
經文序例
藏金玉以鎮五嶽投龍璧于海淵鑄九鼎以
安九州
右三條上爲帝王行道安鎮國祚之例也
天地運終星辰錯度日月失昏四時失度

隂陽不調
右五條上消天災之例也
除病(謂依法以康和也)解毒害(謂消禳分野刑害之氣也)度尸(謂九)
(煉之法以遷升也)
右三條下禳毒害之例也
上升朱宫飛昇金闕飛升南宫遊宴玉京
遊行太空度上南宫飛升上清逍遥上清
度品南宫名度南宫飛升太空䰟度朱陵
遊行三界
右十三條升舉之例也

咸得長生全其本年皆得度世劫劫長存
門户興隆曽祖受度便得神仙延壽長年
尸解得爲九官真人國祚太平
位登仙翁魔王敬形太隂煉形
爲聖君金闕之臣萬神朝禮魔王保舉
右十七條功徳應感之例也
齎金寳質心告盟十天
右一條傳度之例也
按舊書以齎金寳効心盟天而傳度依玄
科四萬劫一傳又告盟十天而傳分爲三

條盖在經序則言上天所寳不傳下世至
士齎金寳効心盟天而傳乃謂受傳合應
如此至經中則言依玄科四萬劫一傳若
有至人齎金寳質心依舊格告盟十天然
後而付焉此正言傳度之格也不應別出
今止存一條
身則被殃殃及九祖泄慢墮地獄
右三條獲罪之例
經言不齋戒沐浴行香誦者獲被殃之罪
若輕忽科禁妄泄非人漏慢玄奥不依年

限而不齋戒盟受漏祕禁與非人使輕慢
不信玄文皆入中科殃及九祖若漏慢不
以爲然巧僞求竒評論聖典訾毀玄文竊
盜天寳皆入此條禍及七祖翁
分別經中品𩔖
天品三十條(原缺二條)
始青天諸天上天
保天三十二天天根
天中之天十方飛天臣天
與天上清之天天帝

天中天門五天
負天横天乗天
天上天下使天天道
飛天法輪天地天文
天真天無氛穢天尊
盟天
地品十條
地上地藏發泄地還
地祇地獄斷地建役
地根天地地戸

地無妖塵
國品十五條
大浮黎土山海一國地土
山川林木髙下土一國男女
迮國一半傾土國安
一國以道河海山嶽
國王國祚國主
尊品三十一條
元始天尊髙尊諸天上帝
萬帝五帝尊妙

帝王太上道君元始上帝
至尊南極長生之君
韓君
南上司命司録延壽益筭度厄尊神
天帝至真三十二天帝天中之尊
青帝赤帝白帝
黒帝黄帝五帝大魔
太皇上帝長生太君无英公子
白元尊神太一司命桃康合延
諸天上帝聖君帝前

聖品五條
上聖諸天大聖長生大聖
至聖神人聖君
真品二十四條
天真大神妙行真人至真大神
巳成真人洞真上真
九宫真人十方至真監真
玉真真定光梵上真
招真神真拒遏上真
髙真金真成真

真中有神何能別真保真
洞妙自真天真皇人衆真
仙品一十八條(原缺五條)
神仙羣仙仙化
萬仙齊仙仙道貴生
仙道莽莽仙道貴實樂仙道
仙公仙品便得神仙
招集羣仙
靈品十四條
百靈魔靈靈寳本章

神靈靈旛靈章
至靈天中之靈靈風
十轉回靈清靈靈篇
靈書萬靈
神品二十七條
大神天真大神飛天神王
萬神朝禮神真不死之神
司馬大神尊神飛天神王
監生大神神郷總監鬼神
天中大神敷落神真萬神無越

萬神之宗神公萬神咸聽
真中有神混合百神无量大神
至聖神人便得神仙神纓自宫
浮羅合神萬神朝禮神文
王品一十三條
魔王國王神王
太玄魔王五天魔王我位上王
魔王歌音魔王保迎魔王敬形
至靈魔王帝王天中魔王
大勲魔王

公品三條
神公仙公七祖公
官品十二條
侍經五帝玉童玉女君臣
功曹使者直符
香官五老諸天
丞相三官鬼官
金闕之臣
人品五十條
度人真人男女

老者壯者少者
強者婦女成人
天人巳成真人白骨成人
至學學士度人无量
得爲貴人世人上學之士
一切天人至士至人
二十四人父子常爲人君
三十二人无量度人十回度人
中有度人韓君丈人仙化成人
普度天人上天度人下鎮人身

人道𦕈𦕈當人生門不欲人道窮
遏人筭斷絶人命門阿人
度者幾人人道者心人道貴華
至聖神人同學至人兆民
師友右別至人紀人功過
幽寂度人皇人
親品十三條
異骨成親億曽萬祖九祖
父子祖考種親
醜伯神公祖公

公子七祖師友
坤母
天界𩔖
洞煥太空日月星宿璇璣玉衡
天无浮翳空玄之中日月停景
璇璣不行獨歩玉京上升朱宫
飛升金闕遊宴玉京飛升南宫
即得返形遊行太空上天所寳
度上南宫身得神仙諸天書名
名書上天飛升上清上聞三十二天

上徹逕御无上大羅玉清
浮空而來浮空而至度品南宫
超淩三界逍遥上清上清之天
无色之境天中空洞太玄
東斗南斗西斗
北斗中斗飛天法輪
飛行太空上无復色金剛乗天
遼廓梵氣彌羅元綱流演
輪轉无色周回十方旋斗歷箕
總氣上元氣入玄玄汎景太霞

上遊上清上開八門上聞諸天
中有空洞欲界諸天氣蕩蕩
色界落落髙章明氣四騫
梵行諸天三界樂𠔃體入自然
變化飛空𦕈𦕈大羅上无色根
雲層峩峩浩劫之家統乗玄都
身入玉虚空中飛空
朱陵玄都紫微上宫
金闕玉都九都
太渺上元九日道乾

升入金門天无氛穢空歌
碧落
地界𩔖
髙下上皆作碧玉土皆偏䧟
去地五丈地還平正傾土歸仰
可伏御地祇不經地獄斷地逮役
无極神郷北都羅酆北都寒池
三途五苦八難三惡
地根五戸北酆
金馬驛程下无復淵風澤

天下地祇抜出地戸
太隂琳琅山嶽吞煙
魔界𩔖
魔王内諱羣魔束形魔精喪眼
束縳魔靈百魔隱韻制魔保舉
天中大魔五天魔王五帝大魔
魔无干犯魔王靈篇色界魔王
无色界魔王妖魔精匡御衆魔
魔王歌音魔王保迎至靈魔王
天中魔王明魔大勲魔王

鬼界𩔖
枯骨更生鬼精滅爽回尸起死
白骨成人垂死鬼妖滅爽
幽䰟苦爽尸解䰟神暫滅
長役鬼官回骸起死逼合鬼羣
死䰟總監鬼神總領鬼兵
鬼爽鬼无妖精明檢鬼營
鬼道妖魔精六鬼鋒
鬼道易邪永離鬼官尸形
䰟神羣魔束首鬼精自亡

妖塵幽䰟苦爽
水界𩔖
細雨河海靜嘿香湯沐浴
淨霐泉曲之府寒池
復淵風澤洞虚十二河源
龍漢蕩蕩飛灑
善𩔖
同時稱善莫不傾心咸行善心
齊同慈愛異骨成親與善因縁
吉慶長齋自吉卻死而巳

惡𩔖
自凶惡聲穢氣未消
體未洞真惡根三惡
遏人筭斬絶人命門毒惡
死復傷
病𩔖
聾病耳皆開聦盲者目明
喑者跛痾積逮久病痼疾
髮白齒落中傷
垂死休否疾傷

災苦𩔖
懷姙含胎苦惱
三塗五苦八難天地否终
日月五星虧盈聖神
休否此失不祥
運應滅度身經太隂天地運終
星辰錯度日月失昏四時失度
隂陽不調國主有災兵革四興
疫毒流行兆民死傷師友命過
天炎毒害有災之日

罪𩔖
束形滅爽喪眼
束縳伏御不得更生
身則被殃殃及九祖長役鬼官
逼合鬼羣嚴校疾除
落滅請滅斬絶
嚴攝普掃吐毒
前驅前戮後刑
屠割截首剪形
明檢斷絶以攝北羅酆

束送斬馘匡御
束首自亡墮地獄
禍及七祖翁滅度虧盈
記人功過振伏逮役
福𩔖
皆起成人枯骨成人皆得生成
皆受護度咸得長生普得濟度
全其本年无有中傷國安民豐
欣樂太平皆得度世絶而得生
却死而巳門户興隆世世昌熾

萬災不干神明護門受化更生
得爲貴人皆得神仙皆即受度
延壽長年不經地獄莫不受慶
无量之福保護受經者身
生死蒙恩度上南宫身得神仙
削死上生保天長存
世世不絶長爲人君
安鎮其方民稱太平萬氣長存
不經苦惱三界侍衛五帝司迎
名書上天疾除罪簿落滅惡根

度品南宫仙化成人生身受度
劫劫長存與天齊年超度三界
永度三塗五苦八難普度天人
今日欣慶受度請滅三惡
斬絶地根飛度五戸名列太玄
注筭紀名落死
上生護䰟侍𩲸
飬氣通血上天度人
保制劫運使天長存回度五常
千和萬合自然成真

中理五氣混合百神萬氣齊仙
仙道貴生普受開度身得受生
各有生門天道貴生仙道常自吉
不欲人道窮我道日興隆仙道貴度
名度南宫抜出地户五苦八難
受煉更生福徳立降消諸不祥
逕上南宫計日而得更生上消天災
保鎮帝王下禳毒害以度兆民
生死受頼其福難勝普度天人
保舉上仙升入金門遊行三界

无所不禳无所不辟无所不度
无所不成
飛升𩔖
獨歩玉京上升朱宫飛升金闕
遊宴玉京飛升南宫遊行太空
度上南宫飛升上清超度三界
逍遥上清飛度五戸飛行鼓從
遊觀太空上遊上清飛空歩虚
身度我界體入自然有過我界
身入玉虚飛升太空過度三界

度上南宫遊行三界升入金門
受度𩔖
受元始度人无量上品皆受護度
衆真監度普得濟度皆得受度
濟度垂死度人无量普度无窮
莫不受慶度上南宫无量度人
十回度人中有度人中有度世
度厄尊神長生度世監真度生
隨所應度度品南宫生身受度
永度度内鮮霄度

梵度普度天人今日欣慶受度
飛度五戸上天度人回度五常
普受開度仙道貴度身度我界
我界難度度者幾人笑爾不度
過度三界䰟度朱陵天地運度
以度尸形如法星宿錯度
運應滅度四時失度以度兆民
栢空度仙幽寂度人无所不度
名度南宫
仙𩔖

皆得神仙身得神仙羣仙翼轅
仙化成人輔翼萬仙位登仙公
保舉上仙
長生𩔖
齒落更生巳生未生皆得生成
枯骨更生咸得長生受生
延壽長年生死蒙惠轉經受生
好生韓君南極長生之君
長生大聖長生度世度生
上生監生生身受度

南斗上生長生大君保命生根
貴生受煉更生飛生自騫
死𩔖
枯骨回骸起死白骨成人
濟度垂死却死而巳幽䰟
尸解䰟神暫滅生死
亡䰟削死不死之神
回骸形䰟死䰟
死傷北斗落死身經太隂
尸形命過

禮𩔖
以召十方始當詣座衆真侍座
玄坐浮空五色獅子之上
莫不傾心傾心皈仰元始登引
說經都竟衆真監度
當說是經周回十方傾土歸仰
宗奉禮敬萬神設禮五帝侍衛
三界稽首神明護門
齎金寳効心盟天而傳
營衛神文保護受經者身

國王帝主君臣父子三界侍衛
五帝司迎萬神朝禮上聞三十二天
行道之日皆當香湯沐浴
齋戒人室東向叩齒心拜
閉目靜思身坐三色雲氣
羅列左右日月照明項生圎象
光映十方如此分明宻呪
召出臣身中關啓所言上徹逕御
引氣三十二過東向誦經
今日校録諸天臨軒並乗飛雲

參駕建九色之節啓途
翼轅傾光回駕齊到帝前
部衛形䰟列言上清魔王保迎
魔王敬形侍衛送迎質心
告盟十天齊心修齋六時行香
十遍轉經爲其行香誦經十過
以度尸形如法
亦當修齋行香誦經
爲天地帝主兆民行是功徳有災之日發心
修齋行香誦經萬神侍衛

保衛爾身
能齋而誦之者遣飛天神王下觀
萬神朝禮地祇侍門保舉上仙
飛天下觀上帝遥唱三界侍軒
萬靈振伏供養尊禮
樂𩔖
碧落空歌隱韻之音諸天遥唱
百魔隱韻前嘯九鳯齊唱
後吹八鸞同鳴嘯歌邕邕
諸天隱韻天中之音鼓節

嘨詠洞章金真朗郁玉音
飛空之音空洞謡歌之章
辭參髙真悲歌歌洞章
我有洞章色界魔王歌曰
魔王歌音音參洞章有聞靈音
隱祕之音非世之常辭非世上常辭
言无韻麗曲无華宛无量之音
觀音流音曲麗
空歌正音有知其音
此音自然之音上帝遥唱

宫闕𩔗
碧落朱宫金闕
玉京南宫九宫
上清鬱羅蕭臺玉山上京
大羅玉清三華離便大有妙庭
金闕玉房森羅淨霐南昌上宫
韓司北都泉曲之府
九署三官寒池
劫輪歴關諸天五戸
天門太空北鄷

鬼營華房絳宫
八門雲宫飛天法輪
土門命門玄都
朱陵紫微上宫金闕
華都玉都上門
菩臺九都自宫
大渺之堂三界
乗類
緑輿瓊輪羽盖
玄座空浮五色獅子

身坐青黄白三色雲氣丹輿
緑輦並乗飛雲參駕朱鳯五色玄龍
建九色之節十絶靈旛億乗萬騎
麾幢鼓節伏旛擲火流鈴
金鉞金馬神纓
光氣𩔖
飛雲丹霄流精玉光
五色鬱勃洞煥太空
神風靜嘿山海藏雲天无浮翳
四氣朗清宻霧勃勃萬氣長存

身有光明三色雲氣日月照明
洞煥室内項生圎象光映十方
引氣三十二過開明三景
无文不光无文不明大行梵氣
五色九色傾光
玉明太明清明
元明上明定光
赤明玄明曜明
光明靈虚明觀明
玄明帝明擲火

復明復淵天光
赤明梵氣无色
總氣氣入玄玄
太霞雲營攝氣
靈風聚煙紫虚
鬱秀混合百神同氣
洞明慶雲散煙
吞煙氛穢妖塵
冥慧洞清
寳類

瓊輪玉光碧玉
金玉寳珠金寳
靈寳金闕玉房
玉山玉京玉真
玉清流鈴九色之節
十絶靈旛玉字龍文
黄籙白簡金真
玉音上天所寳玉都
金門琳琅
禽𩔖

朱雀朱鳯九鳯
八鸞白鶴
獸𩔖
五色獅子鳥獸舍胎青龍
白虎億乗萬騎八威
猛馬金馬龍文
物𩔖
門戸室軒堂門斗
鼓麾旛節鉞輿
簡輦火鈴營馬澤剛

圖輪箕桃房山
林地土座家洞
眸臺鏡纓盖桑
栢刀沙嶽
身𩔖
耳目形髮齒老
少壯強姙胎骨
男女心口眼體身
父子䰟身精氣𩲸
血項首壽筭祖考

名力命泥丸絳宫翁
夫諱
言類
歌說經聦明
能言喜慶難言法事
經法言無華綺口無惡聲
經中所言名諱辭
唱誦修誦受誦
宻呪曰關啓所言
唱吹嘯嗚音歌

韻列言上清告範
謡曲吟恵
道𩔖
一國以道萬道之宗尸解之道
太上道君行道之日惟道爲身
仙道貴生人道渺渺天道貴生
鬼道貴终仙道莽莽仙道常自吉
鬼道常自凶不欲人道窮惟願仙道成
我道日興隆仙道貴度鬼道相連
仙道難固鬼道易邪人道者心

仙道貴華爾不樂仙道其欲轉五道
末學道淺得道者乃當洞明
道備
徳𩔖
功滿徳就徳難可勝福德立降
徳可伏御地祇功徳甚重
行是功徳
忠𩔖
一國是男是女莫不傾心
一國男女傾心皈仰傾心皈仰咸行善心

齊同慈愛異骨成親國安民豐欣樂太平
一國以道預有志心爲國王帝主
安鎮國祚保天長存安鎮其方民稱太平
保制劫運使天長存天地否終
日月五星虧盈至聖神人休否
爲天地否終星宿錯度日月失昏
爲四時失度隂陽不調爲國主有災兵革四興
爲疫毒流行兆民死傷行香誦經
上消天災保鎮帝王下禳毒害以度兆民
爲天地帝主兆民行是功徳有災之日發心

修齋燒香誦經
孝類
億曽萬祖幽䰟苦爽皆即受度上升朱宫
爲上世亡䰟斷地逮役度上南宫
七祖升遷永離鬼官爲父子上解祖考億
劫種親疾除罪簿落滅惡根
師友命過亦當修齋行香誦經
文類
神文黄籙白簡
名書上天混洞赤文五文開廓

无文不光无文不明无文不立
无文不成无文不度无文不生
今日校録執籙把籍普告三界
疾除罪簿元始符命文舉天
神公受命敷落五篇赤書玉字
八威龍文故作洞文告盟十天
記人功過元始靈書中篇
昔書其文書其功勤上奏諸天
武𩔖
束形滅爽喪眼

伏御束縳殃及
長役斷絶嚴校
疾除落滅拘留
逼合部衛敷落
請滅斬絶負天擔石
反山横天擔力鬼兵
嚴攝普掃吐毒
四張前驅拒遏
前戮後刑屠割
風火截首剪形

明檢金馬不得容隱
保制遏人斷絶
以攝束送斬馘
部制統乗匡御
敕制兵革
已上品類莫非靈寳祖氣本生一元分
流萬派此經知之者爲帝王師洞其奥
爲天真也

上清靈寳大法卷之二十五











