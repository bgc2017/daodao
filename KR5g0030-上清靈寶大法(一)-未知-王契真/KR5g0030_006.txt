










上清靈寳大法卷之六𣡡六
洞微髙士開光救苦眞人𡩋全眞授
上清三洞弟子靈寳領教嗣師王契眞纂
修錬佩服門
爾時太上於赤明初年命天其皇人傳授
諸天内音眞法安鎮萬天立乾坤文制星
辰日月成立萬天及諸萬聖同萬類萬物
皆受太上靈寳所成受元始天尊眞炁方
得生成各隨本性而受其名謂此法能度
天上人間萬靈及於一切得道聖眞皆禀

内音眞法大梵之炁而成大道矣學士行
之悉得上升之道所謂一切大聖皆得内
音眞法而成聖也
師曰天上天下得此音无所不辟无所不
禳无所不度无所不成此是天眞自然之
音是名諸天内音眞法自然成天立地乾
坤也人若遇此法時須要上合於地中合
於人更能舉動方圎言不傷物常行損巳
救人之道方可行諸天内音眞法自得飛
升上天之道謂明諸天上帝諸王諸聖皆

從此法而成仙官之位眞法妙重諸天齊
功上天度人所寳不傳下世所謂内音之
法故知元始天尊四萬劫一傳下世此明
八字之音皆是諸天宗範謂明此音是升
天之道本入聖之根長生之門上天之路
且人萬劫遇此音者一身得道升天更能
度於九玄七祖皆得神仙之道謂明此法
天上人間一切聖賢眞聖無有不從此而
成髙眞之道故曰此音度人無量爲萬道
之宗得道成眞有如兩霧功筭不知其數

此法古今四百萬年再降人間若有遇者
獨行三界升入金門與天齊年
訣曰凡行養命修仙之道常以毎月十日
望日晦日上下弦日朱書玉字至日清旦
以凈水服之毎一月服八天四月服足也
自東方服起周而復始其玉字自有天眞
皇人昔書其諸天内音玉篆具眞文冊中
佩服東方内音
亶婁阿薈無惒觀音大黄皇曽天
須延明首法攬菩曇太明玉完天

稼那阿奕忽訶流吟清明何童天
以每月十日書第一第二第三字清旦向
壬方佩服更念三天呪誦持如法百日自
然百神朝身久之可致長生白日上升之
道也
華都曲麗鮮菩育臻玄胎平育天
答落大梵散煙慶雲元明文舉天
以每月望晦二日書第四第五二字向東
方佩服二十四年自得神仙長生不死上
升之道生死皆得上升得居帝君南軒遊

臺之上自然飛大羅之天
飛洒玉都明魔上門上明七曜摩夷天
無行上首回蹠流玄虚無越衡天
阿陁龍羅四象吁貟太極蒙翳天
以每月上弦下弦二日書第六第七第八
三字向月服佩誦呪如法八年自然身有
光明面生金色生死皆得上升日月之舘
身得神仙長生久視與天齊年也
佩服南方内音
南閻洞浮玉眸詵詵赤明和陽天

梵形落空九靈推前玄明恭華天
澤洛菩臺緑羅大千耀明宗飄天
以每月十日書第一第二第三字清旦向
壬方佩服更念三天呪持之如法百日自
然萬神朝身自得長生白日上升之道也
眇莽九醜韶謡縁邅竺落皇笳天
雲上九都飛生自騫虚明堂耀天
以毎月望晦二日書第四第五字向東方
佩服二十四年自得長生不老上升之道
生死皆上升得居帝君南軒遊堂之上自

然身登大羅天也
那育郁馥摩羅法輪觀明端靖天
霐持无鏡攬姿運容玄明恭慶天
馥朗廓奕神纓自宫太煥極瑶天
以毎月上下弦日書第六第七第八字向
月佩服八年身有光明面如金色生死皆
得上升日月之舘身得神仙長生之道與
天齊年也
佩服西方内音
刀利禪猷婆泥咎通元載孔昇天

宛藪滌色大眇之堂太安皇崖天
流羅梵萌景鬱蕭嵎顯定極風天
以每月十日書第一第二第三字侵晨向
壬方佩服更念三天呪持之如法百日自
然萬神朝身自得長生白日上升之道也
易邈無寂宛首少都始皇孝芒天
阿繿郁竺華莫延由太皇翁重浮容天
以每月望晦二日書第四第五字向東佩
服誦此音二十四年自得長生不老上升
之道生死皆上升得居帝君南軒遊堂之

上自然飛身大羅天也
九開自辯阿那品首無思江由天
無量扶蓋浮羅合神上揲阮樂天
玉誕長桑栢空度仙無極曇誓天
以每月上下弦日書第六第七第八字向
月佩服八年身有光明面如金色生死皆得
上升日月之舘身得神仙長生之道與天
齊年也
服北方内音
玃無自育九日導乾皓庭霄度天

坤母東覆形攝上玄淵通元洞天
陁羅育邈眇炁合雲太文翰寵妙成天
以每月十日書第一第二第三眞篆字侵
晨向壬方佩服更念三天呪誦持如法百
日自然萬神朝身飛升上清之道也
飛天大醜總監上天太素秀樂禁上天
沙陀刼量龍漢瑛鮮太虚无上常融天
以每月望晦二日書第四第五字向東佩
服誦之二十四年自得神仙生死皆上升
大聖之天

碧落浮黎空歌保珍太釋玉隆騰勝天
惡奕無品洞妙自眞龍變梵度天
元梵恢漠幽寂度人太極平育賈奕天
以每月上下弦日書第六第七第八字向
月佩服呪之八年自然身有光明面如金
色生死皆得上升日月之舘與天齊年
凡修大道常行慈悲救物物無其物清淨
其心正直端嚴無邪無曲潔已齋心常思
衆善與人言論常加謙和動合天地言無
傷炁勿食葷鮮勿食物命見他命如巳命

見他非如已非見他之過如思父母之名
若遇似此之人方可傳授諸天内音飛升
之法蓋爲此法至神至聖四萬劫一傳如
下世今有遇此者乃宿有升天之本人能
忘心佩服自然飛升上清萬神朝禮地祇
侍門名書上清功滿德就白日升天祕之
慎之非人勿傳
五芽眞文
師曰靈寳有五方眞符赤文祖炁天中靈
寳也人身中主内生五色靈芝外招五方

雲芽和炁乃眞液眞水在天爲五老上帝
在經則結炁成文是爲五芽眞文在五方
則爲五帝在乾象則爲五星在地理則爲
五嶽在事則爲五常在物則爲五行在人
身則爲五臓也修靈寳之道洞房之法餌
服五方正眞之生炁以錬凡軀也神哉
青芽眞文一十二字







赤芽眞文一十二字







白芽眞文一十二字






黒芽眞文一十二字







黄芽眞文一十六字









右五炁五芽眞文以丹書於金漆黒光二
板之上行持請炁畢朝奏内誦洞章方可
施用法當隨方叩齒咽液三過心禮三拜
發眞升歩百花之虹丹朱迎接以舌砥化
五色之炁咽入重樓送歸絳宮化成五方
錦紋交結入符五芽元炁靈液之嬰體也
此乃身中靈寳祖炁學士當勤行之

佩服眞文
師曰五芽内錬之法請五帝五靈降眞及
佩眞文使其神居五臓之中爲致五芽之
精也
常以立春日鷄鳴時入室東向九拜平坐
叩齒九通思東方青帝靈威神以其司春
主東方生炁故也身長九寸頂青玉冠九
炁青羽衣駕蒼龍之輦建頴旂從甲乙胡
老之官九十萬人來降須㬰化生青炁如
雲灌覆已身從已身從已口入直下肝府

又思木星煥明在東方照映已身便開口
念呪九遍取東炁九口咽液服東方眞文
一十二字
呪曰
九炁青天元始上精皇老尊神衣服羽青
設御天宫煥明歳星散輝流芳淘漑我形
上飡朝霞服引木精固養青芽保鎮朽齡
肝腑充溢玉芝自生回年億劫色返童嬰
五炁和合天地齊并
常以立夏日鷄鳴時入室南向三拜平坐

叩齒三通思南方赤帝赤摽奴以其司夏
主南方生氣身長三寸頂赤玉冠衣三炁
赤羽衣駕丹龍玉輦建釆旂從丙丁越老
之官三十萬人來降須㬰化照已身又思
火星煥明在南方照已身便開目念呪三
遍取南炁三口咽液服南方眞文一十二
字
呪曰
三炁丹天朱宫雲童元始上帝驂駕赤龍
丹羽飛衣錦帔光明驅䇿靈官運道隂陽

三炁吐輝漑我絳宫赤子俱鎮錬芳飾容
朝飡朱景玉芝滿充回停劫年朽骸返童
長齡天地永享無窮身生水火變化百方
常以立秋日鷄鳴時面西七拜平坐叩齒
七通思西方白帝白招矩以其司秋主西
方生炁也身長七寸頂白玉冠衣七炁白
羽衣駕白龍玉輿建素旂從庚辛玄老之
官七十萬人來降須㬰化生白炁如雲俄
覆已身從已口入直下肺府又思金星煥
明在西方照已身便開目念呪七遍取西

炁七口咽津服西方眞文一十二字
呪曰
金雲七門皓映西華中有素皇元始之家
驂駕白龍七炁峩峩徘徊玉門散精朱霞
金星吐輝芳芝滂沱玄奥我身養我素芽
明石鮮光萬劫不俱服以流泉飡以太和
九天上帝給以玉華保年駐白顔景敷羅
長存天地三光同遐
常以立冬日鷄鳴入室面北五拜平坐叩
齒五通思北方黒帝叶光紀以其司冬主

北方生炁也身長五寸頂玄玉冠衣五炁
玄羽衣駕黒龍玉輿建皂旂從壬癸𦍑老
之官五十萬人來降頃刻生黒氣如雲似
流星之光覆己身從口入直下腎府又思
水星煥明在北方照已身便開目念呪五
遍取北炁五口咽津服北方眞文一十二
字
呪曰
北方玄天五炁散靈上有大神始老元精
駕龍建旂遊宴玉京是日元吉慶雲敷榮

飛芝流灑滂沱四盈玉女玄奥混我身形
腎宫充鎮朽芽堅生五府納眞上通神明
五老降接仙道早成變化水火衣服羽青
飛行太空遊造紫庭壽同三景萬劫長齡
常以春分秋分夏至冬至日鷄鳴入室向
五方旺方心拜十二拜平坐叩齒一十二
通思中央黄帝含樞紐主五方之旺炁也
身長一尺二寸頂黄玉冠衣五色衣駕黄
龍玊輿建黄旂從戊巳蒼龍之官十二萬
人來降須㬰化生黄炁如雲覆兆已身從

口下直入脾府又思土星在中炤兆身即
閉目念呪一十二遍吸中炁十二口咽津
服中央眞文一十六字
呪曰
中央太山元炁徘徊上有玄老總統四靈
驂駕黄老五色羽衣運道九天輪轉璇璣
煥明七星流光散輝玉英芳芝流溢四飛
淘漑我身脾府光開養芽飡精萬神總歸
検魂制魄仙錬八威表裏洞清常生不衰
通眞達靈升入太微

服靈芝雲液法
師曰凡春夏先服雲液而後服元炁也秋
冬先服元炁而後服雲液也常服每日以
鷄鳴陽光始分東南向叩齒如其方數東
九南三西七北五中央十二通也以雙手
掌相摩令熱拭面目隨其方數念呪自東
方起一周而止次第飲服五芽眞液也
五芽呪
東方青芽紫雲流霞服食青芽飲以朝華
青芽肝也朝華者上齒根也便以舌撩上

齒之裏以古䑛唇三過潄口令玉泉滿口
九咽之又引青炁九咽令鎮肝中
南方朱丹煥耀徘徊服食朱丹飲以丹池
朱丹心也丹池下齒根也以舌攪下齒之
裏以舌䑛唇三過潄口令玉芝滿口而三
咽之又引赤炁三咽令鎮心中
西方明石皓靈全質服食明石飲以靈液
明石肺也靈液唇表之精也以舌撩齒上
之表以舌䑛唇三過潄口令玉芝滿口而
七咽之又引白炁七咽令鎮肺中

北方玄滋玄珠潤滋服食玄滋飲以玉飴
玄滋腎也玉飴舌也以舌撩下齒之裏以
舌砥唇三過潄口令玉芝滿口呼吸而咽
五次又以鼻引黒炁五口咽之令鎮腎中
中央戊己昻昻太山服炁守精飲以醴泉
(一名玉英一名金粮一云仰視太山)
戊己脾也太山者前首也以舌撩上下裏
表以舌䑛唇三過潄口令玉泉滿口而十
二咽之又引黄炁十二口令鎮脾中
如此畢叩齒三十六通咽炁三十五過又

念都呪
呪曰
白玉嵓嵓以次行源泉湧洞似玉漿飲之長
生壽命延長
呪畢以舌撩上下中央令玉芝滿口而三咽
之引炁二十五過極炁而咽之其道都畢
此法並於夜半子時平旦寅時服之餘時
卯酉午申巳亥并四土時各只服一靈芽
玉液也
服元炁法

凡服元炁閉口屈舌以鼻長引口中炁滿
脅腹鼓腮而咽之半夜八十一咽平旦六
十四咽食時四十九咽日中三十六咽晡
時二十五咽黄昏一十六咽其餘時二十
四咽此法行之百日可以換骨易形一年
自然徹視還年却老乗雲登仙可翹足而
俟矣凡逐時服炁咽液訖以竹膜朱書玉
嬰神變符丸而吞之以津液咽下存已神
如嬰兒之狀在丹田中二年在心中三年
在泥丸中與前内朝同行三年之外可分

形隨意玄妙不一應變無極兆自然之炁
液並隨行轉三年之外火應水朝與天地
同隂陽與日月同造化九年五老下降迎
兆白日上升也
師曰天地之中有聖人在其中得其道賢
人在其中得其法智人在其中得其術皆
天地㑹精而成其眞也故道不可以言求
法不可以情求術不可以意求皆萬物順
天地化生而歸於自然也
水火圖





玉嬰神變符

(玉嬰太乙胎化天尊)(玄元始炁三寳天君)(乾靈坤毋)

(坤蠡乾靈)(虚皇告命玉胎分形)(九炁映明混合生成)



(九天元炁孕胎成眞)(天一地清人寧谷聲冲開九天現出眞形陽魂聚神)

(七魄守宮上朝三天下入九泉事訖皈无咸鳥七德急恩如太一夭尊勑)




開明三景
師曰靈寳有開明三景之道兆於日初出

時平心向太陽祝鬱儀呪
呪曰
日魂朱景照韜緑映回霞赤童玄炎飈象
呪畢以鼻引日之紫芒八十一咽又於月
初出時平心向太隂祝結璘呪
呪曰
月魄靉蕭芬艶翳寥宛虚靈蘭鬱華結翹
淳金清瑩炅容臺標
呪畢以鼻引月光黄色炁一百二十咽又
於初夜戌末時仰面視斗極祝北斗諱曰

魁𩲃𩵄䰢魓𩳐魒
呪畢以口引北斗七星金光四十九咽次
服中元三景元炤眞符以竹膜朱書作丸
以津吞之服日符忌午後服月符忌上弦
前下弦後服斗符忌辰戌日服此三景眞
炁可以還精復胎立反少容呼吹萬疾隨
意而愈百魔稽首玉女侍形不待飛升三
年功滿受書爲三景眞人
中元三景玄炤眞符
師曰三景符乃三光之正炁上清之正道

並用黄紙朱書男服鬱儀符女服結璘符
或被邪妖染者服中元斗形如危篤者合
三符作一道吞之立金生形復肌回顔換
骨乆服長生亦能飛升
鬱儀符
(存圍形方景紫光九芒)左九匝(日䰟朱景中指上節離炁)
結璘符
(存方形圓景白光十芒)右十匝(月𩲸靉蕭四指上節乾炁)



中元斗形

(魁𩲃𩵄䰢魓𩳐魒掐至辰推括曜所建冬至戌夏至亥)

合形

(太陽太隂並詳星曆過數日取則也)

錬服三光
師曰毎於日出時兩結玉帝訣合掌對太

陽念日君呪
呪曰
鬱儀之神離宫眞精灌服九芒乾元利貞
况畢以鼻吸炁九咽以意送下丹元約二
九三九以至九九八十一遍再祝曰
唵鬱哗𠻗煜貞元輝縳𠯐囉喗𠸎唎娑婆
薩訶
呪畢取炁如前咽之次於月出時雙手玉
帝訣合掌對太隂祝月君呪
呪曰

結璘夫人坎位眞精圎曜八芒吉利元亨
呪畢以鼻吸炁八咽以意送下丹元約八
八六十四遍再呪曰
唵結噷𠷈▲哼▲嚂縳明囉㗶囉娑婆薩
訶
呪畢取炁如前咽之但自上弦初九日後
下弦十六七日取炁行持次於星岀時兩
手玉帝訣合掌對天罡方念天罡呪
呪曰
唵勑之神斗極眞精流輝七芒吽吒勃凝

呪畢以鼻吸炁七咽以意送下丹元約七
七四十九遍再呪曰
唵吽吽迷離奴那婆羅修唎唵吒唎吽
呪畢再取炁如前咽之只於戌亥時行持
餘時不行
此法乃三光錬形或隂兩之日不可行持
凡服三光畢叩齒九通而退
服三光符
師曰毎遇三七日雙手斗訣面天門歩北
斗罡回身面南服三光符持上帝三字祕

諱曰
洞潜氣天命長人恒寧
呪畢再拜以新水吞下又再拜念總呪
呪曰
祖道玄眞烜赫正神鬱儀返質熒惑操形
赤明和陽理禁威靈耀明宗飄帝重光明
戊巳芒英中央鎮星掃蕩邪炁破滅淫精
海逢之沸金逢之鎔木逢之燼火逢之空
長離之主統攝飛蹤迷離奴那唵唵吽吽
東海青童總括張羅迷離奴那唵唵吽吽

呪畢存三光炁灌注三田九符亦用此呪
玉清天日魂孕珠紫霞眞符

(天地人)(勑長生)(霐持無鏡攬姿運容)

(祖道玄眞烜赫正神)(帝理上眞熒惑操形)(冠帶九芒)

(帝重光明)





右符書時面東北念三光一字呪
鬱離貞(三遍吸炁三口入筆書之)
又呪曰
鬱儀之神離宫眞精灌服九芒乾元利貞
想内有紫光九芒有圎光童子如日初出
狀若車輪黙念三字呪九遍引炁納丹田
復自丹田升上吹布符中紫光纒於符上
玉清天月魄九靈成眞符


(精炁神)(勑延生)(赤明和陽理禁威靈)(元載)

(孔昇)(戊己芒英)(薩羅婁王拘魂制魄)




右符書時面東北念三字呪
結亨坎(三遍吸炁三口入之筆書)

又呪曰
結璘夫人坎位眞精圎曜八芒吉利元亨
想内有白光十芒有散輝玉女如月初出
狀如水晶黙念三字呪三遍引炁納丹田
復自丹田升上吹布符中白光纒於符上
玉清天天罡正炁玄精秘符
(日月星)(勑合眞)(虚无正魒曜明宗飄)(紫極)

(回旋)(帝運上玄)(帝招眞童曲育九昌)(總監上天)



(明梵穹窿)(威制天政浮羅合神)(那育醜英天中之尊)




右符書時面罡方念三字呪
唵吽吒(三遍吸炁三口入筆書之念勑極玄眞總威尊號)
又呪曰
唵勑之神斗極眞精流輝七芒吽吒勃凝

瞑目仰頭想罡星在頂上取蒼炁想炁中
官君童子次分作六炁吹符中
玉音攝炁靈書
祖道玄眞烜赫正神鬱儀返質熒惑操形
赤明和陽理禁威靈曜明宗飄帝重光明
戊已芒英中央鎮星掃蕩邪炁破滅淫精
海逢之沸金逢之鎔木逢之燼火逢之空
長離之主統攝飛蹤迷離奴那唵唵吽吽
東海青童總括張羅迷離奴那唵唵吽吽
師曰於日初出時面太陽先存五臟分明

了次對日黙念靈章玉音攝炁吹一遍以
口對日光挹咽九口又祝一遍瞑目以鼻
長引暗數九次咽之存日之紫光九芒下
入丹田作日狀以午前數多爲功午後不
可行也直至初三日夜月初出時依採日
炁法瞑目以鼻引十咽之存月之白光十
芒下入丹田亦存月狀與日合半至二十
三日後不復採之月炁比日炁等共一萬
遍遇春先取木德夏取火德秋取金德冬
取水德四季土旺亦各本方色炁却及萬

遍逢一月五過依洞章法取斗中紫炁萬
遍名外侍八瓊丹一千遍夜月有神光出
没二千遍一身有光三千遍滿室有光四
千遍舊病新疾殘靨宿根皆去色返嬰童
五千遍地司除死名玉清書生籙百靈侍
衛六千遍舉身有光洞照百歩夜可細書
鬼神不匿預知未來七千遍吹嘘百物可
起死尸八千遍呵呪五金皆成至寳光生
圓象九千遍丹成如日面生金容骨秀五
香三天注仙萬遍道備位登眞人

内朝三天金闕降眞召靈
師曰大法有降眞召靈之道炁運生化之
妙眞靈升降之變呼吸坐役億萬眞仙無
所不通先化一身之内次運萬方之中動
合自然開明三景大行梵炁周廻十方造
玄入妙實渺渺大羅之上十轉回靈之道
若外求此道由縁木求魚徒用神炁學仙
之士内修外錬濟顯㧞幽必從此始須當
朝奏請降内朝三景天闕飛眞謁帝乃運
神㑹道之功用也若爲國爲民祈禳濟度

錬化隂魂修建黄籙大齋拜表上章祈恩
請命當内誦玄報毋墮大縁也施用之法
當齋沐入靖調神正炁或坐或跪先内錬
六官上開八門中運三宫下通内户理發
五炁混合百神次登長虹金橋廣度詣中
天斗内再自中天升橋徑詣三天或朝三
寳九天天帝三宫五師太一南極師尊皆
用此法立彰玄報靈寳之道一以神炁修
錬誦謁爲主使學士品列仙官侍眞金闕
若妄亂施爲徒誤幽明減筭致罰玄憲有

格冐禁宣傳
法曰運眞自丹宫升絳宫次升明堂仰視
三天升化自東方清微天爲始朝奏如法
復還萬神先黙祝玉清降眞朝元祕章了
方服三天三境眞符次祝内朝金闕祕章
玉清降眞朝元祕章
上清玉符總召萬靈靈光普照三界通明
玉符飛降合契帝庭臣今啓奏上朝玉清
雲霞飛奏時刻無停徑升玉闕與道合并
急急如玉清上帝勑

十天訣自上清出運化降眞召靈寳符飛
煙散綵如霞錦透徹三天上下爲七寳金
樓玉殿森列懸映目前再自三宫出玉清
訣于爐中億乗齊臨降矣
内朝三天金闕秘章
上元太乙守居泥丸中元司命安坐絳宫
下元桃康生宫把籍无英公子白元尊神
玉章一召萬神奉迎玉清祖炁與道合眞
靈寳天尊降道飛靈升化潜通徑朝玉宸
左右司衛飛歩帝庭急急如玉清上帝勑

右宻呪畢咽液三過兩腋發運神㑹道金
光自兩宫出迸注三境符中以舌運盻接
炁服符
服三境符
神靈炁清起接三清六丁六甲威劒無情
大道自然拯度群生玉符注筆朝謁至眞
千邪潜伏萬鬼碎形火鈐天罡白獸金精
周行衞護勇鎮三清上帝玉符勑下安形
凶魔奸惡道炁長存化運升度上朝帝庭
急急如元始上帝勑

雙手十天訣祖炁吹布以舌捲符通津咽
服飛發神化三十二天下座納眞
納眞呪
天靈九宫太一守房百神參位魂魄安康
長生久視日月同輝急急如上帝律令勑
右呪乃金口所宣皇人按筆以授下士須
當依旨修用以求玄報若自錬奏謁百神
混合洞煥十方萬災不干神明護門子宜
精行變降眞召靈上道行時先右手玉清
訣左五嶽訣

紅杏(卯)墨黒(午)磨眞(酉)襪臈(子)靈寳(中文應化)
黙念三遍取五方炁剔去不得放炁以五
方炁壓之若學不篤志則五嶽試人慎之
慎之
青帝護魂符




呪曰

五行之主九天司方青陽造化赫赫陽晶
飛雲結篆風馬髙馴雲煙蕩瑞育化陽春
木宫大惠鎮護肝魂
右符護得道者三魂使其通靈澄徹
呪曰
謹召肝爲青宫无英制魂君少陽木精歳星
之炁納化身中以生肝三魂處之木神九人
神吏九千衆速降眞炁榮衞皮膚主其毫髮
治肝病魂不附體呪
青帝護魂保鎮三宫

右青書黄上震文東炁吞佩忌酸辛九日
以立春日受之若吞服用竹膜三枚書之
若佩書白素上
青帝符歌
東望重拜手蒼帝玉皇君靈風鼓槖籥
育物布元春雲龍轡嚴駕玉衞擁瓊輪
枯萌泛霑及大惠無不均萬仙歌以道
委曲戒天人心根迷自固拱跽戴洪仁
赤帝養炁符





呪曰
五炁運度衆肺貫通日運玄珠光運華峯
三宫升降徃來無窮赫赫陽晶萬物發生
紫房混合九魂錬純披朱始丹蕭仞始臺
通流血炁反胎火庭
右符主火能養元炁黄帝曰壯火食炁少
火生炁得温而後養也

呪曰
謹召心爲絳宫太一司命君太陽火精熒惑
之炁納化身中以生左心左有玉童右玉女
處之火神三人從吏三千衆主治其中榮衞
宫府主其魂魄
治心病炁不足呪
赤帝養炁萬神歸身
右朱書黒上午文南炁吞佩忌食苦三日
愈以立夏日受之若吞服以竹膜二枚書
之若佩書黄素上

赤帝符歌
太景開玉樞洞堂啓金除騫林䕃瑶砌
丹鸞踏瓊珠寳房名曲麗明璫神所居
飛遊豁雲道引目盻眞都天日永不夕
重煙鎻青廬天上勑印開柏几羅簡書
禆風樹玄化慇辛諒有餘
白帝侍魄符





呪曰
白炁混沌三炁之神吐青入玄洞達我身
晁晷蜉蝣隂魂返陽七尸燥煉萬神侍迎
金炁散輝全我清靈
此符侍得道者七魄使無散亂閉絶鬼道
呪曰
謹召肺爲素宫白元營魄君少隂金精太白
之炁納化身中以生肺七魄處之金神七人
從吏七千衆治其身榮衞筋骨主其牙齒

治肺病魂狂呪
白帝侍魄錬制隂邪
兊文西炁吹符吞佩忌食苦七日辛三日
即魄生肺安以立秋日受之吞時以竹膜
四枚書若佩書紫素
白帝符歌
六甲抱金關七政守靈壇流鈴擲火化
威劒巨龍幡懇彼素靈眞明憲孰敢干
永制妖鬼魔澟落霄風寒沴炁旣巳息
萬天俄而安眞儔荷大庇抵顙相歌歡

黒帝通血符




呪曰
混沌元精玄象變通結炁洪濛眞元汗漫
通徹三宫黒奕五帝控馭飛龍沖妙無質
至道難終
此符育得道之人使血脉通利一身榮盛

黒帝乃太玄水帝也水在人身乃血也
呪曰
謹召腎爲玄宫桃康合精君太隂水精辰星
之炁納化身中以生腎左玉童右玉女處之
水神五人從吏五千人主持其中榮衞骨血
主其生精
治腎病血不足呪
黒帝通血腎水清渟
坎文北炁吞佩忌食酸五日炁盛血旺腎
病安以立冬日受之若吞用竹膜一枚書

若佩書青素上
黒帝符歌
無質統有物淵兮上帝心不啓不發道
藴妙化機深恐爾漏未盡隂想勿浸淫
輪轉無涯波苦道相迷尋萬年嘗謹約
一旦自煙沉無沖落鬼境殃譴不可任
黄帝中主符





呪曰
渾沈𡨋始萬範開張三天大有總制中土
圎象黄宫帝祚無窮三陽發生逸䂊陽春
此符衞中府制萬神若近取一身則肝藏
魂肺藏魄絳宫丹田二炁交媾則赤炁下
降玄泉上升心藏血腎藏精二炁反覆交
相生養黄庭之中神意所在也
呪曰
謹召脾神爲黄庭常化靈君土精之炁納化

身中以生脾處之土神一十二人領從吏萬
二千衆精光神三萬六千毛竅神納靈萬炁
長存百神混合内外蓊𡨋反胎復嬰上朝帝
君
治脾病忘魂失神肌瘦飲啄不寧呪
黄帝中主萬神無越
中文上炁吞佩忌食酸十二日甘五日即
安炁盛脾病愈以土旺之日受之若吞則
以竹膜五枚書之若佩黄書絳素上
黄帝符歌

萬天拱中宸控駕玉化根翹機貫億暦
洞朗闢四門大有混皇眞糺制星宿魂
非帝道不運有方頼之存威忿即霜秋
和豫爲陽春生成握元紀仰荷戴無垠
上清靈寳大法卷之六





