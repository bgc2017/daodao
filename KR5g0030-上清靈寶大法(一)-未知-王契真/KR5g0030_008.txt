










上清靈寳大法卷之八欝八
　　　洞微髙士開光救苦眞人𡩋全眞授
　上清三洞弟子靈寳領教嗣師王契眞纂
　齋戒禁忌門
　師曰修奉大法依諸天吉日淨齋則天帝
　書名九玄七祖俱登南宫一身清吉長生
　不死功滿成眞慶及宗門所向如願鬼神
　稽首萬眞朝身
　　　三元
正月十五日七月十五日十月十五日

　　　三會
正月初七日(天曹舉/遷賞會)七月初七日(地府慶/生大會)
十月初五日(水府建/生大會)
　已上三元三會皆普度考校之辰
　　　五臘
一正月初一日(天臘)五月初五日(地臘)
七月初七日(道德臘)十月初一日(民歳臘)
十二月内(遇臘日爲王侯臘乃納音五墓用)
　凡臘日按天尊所說父母恩重經此日宜
　齋戒祭祀先亡祖考誦經行道㧞度亡者

　名爲孝子餘日祭祀非縁淫祀亦亡者不
　祭所祀不獲其福
　　　小三會日
庚申(尸神白人過)甲子(太乙簡閲神祇)
本命日(百神朝身計人功行)
　　　八節日
立春春分立夏夏至立秋秋分
立冬冬至
　巳上日八方天眞朝集校量罪福功過於
　上元八景宫中按眞誥云此日皆當淨齋

　謀善以營於道之方内秋分日不謝過也
　不可以其日忿爭喜怒及行威刑皆天人
　之大忌也
　　　節㑹日
甲午天節㑹甲申(地節會)甲辰(四時節會)
甲子(人節會)甲戌(五行節會)丙午(天會)
壬午(地會)庚午(日會)庚申(月㑹)
辛酉(星辰會)丁卯(仙眞會)三日(斗辰會)
本生日(本命神會)
　巳上節㑹宜醮祭作福誦經即眞降福應

　也
　　　五卯日
乙卯丁卯已卯辛卯癸卯
　凡卯日受齋入室東向心拜存神飬炁期
　感神明亦通意而陳常行則玉女降符
　　　十方天尊天君下降日
初一日(東方天尊并/九炁君降)初八日(南方天尊并/三炁君降)
十四日(西方天尊并/七炁君降)十五日(北方天尊并/五炁君降)
十八日(東北天尊并/梵炁君降)二十三日(東南天尊并/梵炁君降)
二十四日(西南天尊并/梵炁君降)二十八日(西北天尊并/梵炁君降)

二十九日(上方天尊并/一炁君降)三十日(下方天尊并/九壘皇君降)
　小月退二十七日
　　　諸眞下降日
初一日(西北方北斗降)初八日(北斗月煞君降)
十四日(東北方太/乙使者降)十五日(三官降)
十八日(東南方太一降)二十三日(南方太一八/神使者降)
二十四日(西南方/北辰降)二十八日(西方太一降)
二十九日(下方申/太一降)三十日(上方太一降)
　巳上出業報因縁經凡此日宜祭祀眞靈
　　　四始日

正月初一日四月初一日七月初一日
十月初一日
　　　旦望日
初一日(旦)十五日(望)
　或十四十六日合朝修
　　　太上大道君登玉霄琳房日
正月初四日二月初八日三月十五日
四月初八日五月初九日六月初六日
七月初七日八月初八日九月初九日
十月十五日十一月初三日十二月十二日

　已上日乃太上大道君登玉霄琳房四盻
　天下有志節逺遊忘者至其日平旦日出
　時北向再拜亦可於靖中自陳本願了咽
　液三十六過又云東海青童君常以丁卯
　日登方諸東華臺四望以此日向日出時
　行之可因此以服日精
　　　避忌日
三月初九日六月初二日九月初六日
十二月初三日
　已上日當入室不可見女人六尸亂則藏

　血擾潰飛越三神失守神凋氣逝積以致
　死所以忌此日非但遏塞淫泆而巳將以
　安女宫女宫在申男宫在寅寅申相刑刑
　殺相加是日男女三尸出於目朱瞳之中
　女尸招男男尸招女禍害徃來䘮神汙正
　雖人不自覺而形露矣損由三尸戰于眼
　中流血于泥九也子至其日雖至寵愛之
　女親愛之令婦固不可相對我先師但修
　此道而仙矣復不至親無心者此乃仙人
　劉揺妻女仙也口授之訣

　又别條云凡甲寅庚申之日尸鬼競亂精
　神躁穢之日也不可與夫妻同席及方語
　會面當清齋不寢警備其日遣諸可慾
　　　月忌日
正月初二日(又庚申)二月初九日(又辛亥一/云辛卯)
三月初十日(又甲戌/庚戌)四月初一日(又癸亥)
五月十一日(又壬子)六月初十日(又癸壬)
七月十二日(又甲寅)八月十二日(又乙卯)
九月十三日(又甲辰)十月初八日(又丁己)
十一月十五日(又丙午)十二月十三日(又丁未一/云乙未)

　巳上忌燒香毎日常行者不拘
　　　帝煞日(巳小字注在前)
　　　聖忌日
丙寅丁卯(道父忌)壬辰丁酉(道母忌)
丙申壬戌(北帝忌)戊辰戊戌(南帝忌)
欝八五
絶日(本命絶日)歳星(行年到日)
六害(本命對日)月晦日(月窮日)
　巳上日不宜行道燒香
　　　受死日

正月(戌)二月(辰)三月(亥)四月(巳)

五月(子)六月(午)七月(丑)八月(未)
九月(寅)十月(申)十一月(卯)十二月(酉)
　　　龍虎日
正月(巳)二月(亥)三月(午)四月(子)
五月(未)六月(丑)七月(申)八月(寅)
九月(酉)十月(卯)十一月(戌)十二月(辰)
　　　月將選時
天罡太乙勝光小吉傳送從魁
河魁登明神后大吉功曹太衝
　巳上陽日起大吉順行隂日起小吉逆行

　皆以本日支遁起
　　　空亡日
甲巳日(申酉)乙庚日(午未)丙辛日(辰巳)
丁壬日(寅卯)戊癸日(子丑戌亥)
　　　天門開閉時
陽日隂時開陽時閉(子寅辰午申/戌爲之六陽)
隂日陽時開隂時閉(丑卯巳未酉/亥爲之六隂)
　巳上時上章奏選開時用
　按古科齋直之日禁忌之條散諸經誥不
　可備述但切於修用略出而已設醮祈恩

　登壇啓事上章拜表首過謝愆皆可以其
　日行事若無請禱因此檢制行爲去非寡
　過亦請修之一助也有如不可親之事不
　當食之物昏神亂炁濁穢身形豈可不屏
　斥也若躬行於道德之域心宅於沖靜之
　郷夢寐不忘造次母失當此之際無時非
　齋又何日分拘耶倘身之不修行之不檢
　僣冐法籙違越禁忌則三官考罰五帝紏
　愆九祖同罪一身受考非道不慈戒之
　　　四等持齋

一曰心齋謹守天戒心意同符内外合儀無
思無慾無慮無恐翛然坐忘德同眞人道合
仙格二曰常齋絶辛去厭斷葷戒慾三曰清
淨齋斷五榖絶人事居山川飲元氣持戒律
忘塵根散胞胎杜交友四曰長齋乃是持巳
上之三齋或一月兩月一年二年二十年是
也以至始於立意終於飛昇亦是也
　　　忌食五辛
生葱韭大蒜小蒜葫萋
　按玄都定罪律太極科曰五辛食之念誦

　條戒内爲第一罪謂修持諷誦觸犯神靈
　忤穢眞炁獲毒蛇穿心獄報大槩以此等
　物辛臭烈甚食之經日尚臭岀口對語於
　人尚且厭之而況朝眞行事乎此外凡薤
　蕌似葱之𩔖皆勿食也
　　　忌食三厭
鴈天厭犬地厭鯉鱔鼈(水厭)
　科曰三厭食之永無仙冀外有鱔鼈之𩔖
　皆腥穢之氣難退並不宜食又六畜肉禽
　畜胎卵不可食之食則傷生伐命尤忌猪

　犬不惟破犯齋戒科禁使人雖功德足備
　天門阻遏不令進驛章不達上玄惟道士
　病患食乳脯獐鹿鵝鴨魚脯而巳病安得
　不食亦佳矣
　　　局報禁忌
　師曰夫大法旨要有三局四報七禁五忌
　學士無犯則可造玄門之閫域矣
　　　三局
一曰行呪者上天之宻語也群眞萬靈隨呪
呼召隨炁下降也二曰行符者上天之合契

也群眞攝召下降也三曰行法者主其司局
仙曹自有群眞百靈各効其職不假符呪呼
之而來遣之去也
　　　四報
一曰智報(智慧/日生)二曰神報(神靈/通達)三曰意報(意/識)
(不/凡)四曰仙報(致於/仙報)
　　　七禁
一曰禁口夫口不罵詈作穢言則呪法通靈
也二曰禁目夫目不覷穢汙則目可視眞靈
三曰禁耳夫耳不聽淫聲則耳能聽八聰四

曰禁手夫手不親穢物則訣目可通神五曰
禁足夫足不履穢惡則躡罡可飛昇六曰禁
意夫意不起穢識則可以招致眞靈七曰禁
思夫思不起雜亂則存思致神明
　　　五忌
一忌抱嬰乳小兒使法力不行二忌無事姮
娥好事多成魔三忌凶悖怒神眞只逺去四
忌心不普功德無仙簿五忌不敬信則邪混
於正
　　　戒律禁忌

　師曰凡修齋朝眞皆當依式平時常檢飭
　躬行巳養成德性然後可以上通誠悃淪
　惑自戾殃及七玄慎之
　　　无上十戒
一曰執心平等不得自欺二曰忠事君師孝
敬天地父母三曰慈仁及物貪儉節身四曰
清淨端直不得阿黨五曰敬遵上法深信修
身六曰敬重鬼神不得輕侮七曰凡所衣食
皆是元始祖炁不生外想八曰灰水蕩穢不
用修飾九曰口誦心拜母使形勞十曰七日

大定神光湛然見玉清境
　　　十二大戒
第一善德不殺心生意想口言假手勸助教
誘殺戮一切衆生皆謂之殺第二善德不害
隂謀内譛諂賊外施穽陷網籠酷毒非法損
害衆生皆謂之害第三善德不嫉懷怨用機
乗勢說非願彼遭惡設方取物嫉害衆生皆
謂之嫉第四善徳不妬暗使私情願望勝巳
色想欲擬陷害力去未能恨恨衆生皆謂之
妬第五善德不婬非色非財不正眞意六親

通私婬犯骨肉不以私交私心意慕不論妍
⬤皆謂之婬第六善德不盗穿窬墻壁移號
拆函開封擊鎻攺換印章私心隱匿貸借不
還欺昧侵竊皆謂之盗第七善德不貪意無
限情量度闊狹覩於萬物皆於尼有無足無
厭更實其情不量分定求而無厭皆謂之貪
第八善徳不欲心猿欺耍意馬駿馳六根盤
運使作七情慕生於愛擬定慾心皆謂之欲
第九善德不憎偏見執著香臭淨汙妄想分
别髙下貴賤不爲一等皆謂之憎第十善德

不𡜍情量疑慮過與不及心生狡佞邀阻不
遂皆謂之𡜍第十一善德言無華綺第十二
善德口無惡聲
　見行大定之道宜在定中觀心無心乃是
　真心觀形無形乃是眞形心形旣忘自入
　無形之道乃是白日上昇之法
　　　九眞妙戒
一者敬讓孝養父母二者克勤忠於君主三
者不殺慈救衆生四者不婬正身處物五者
不盗推義損巳六者不嗔凶怒凌人七者不

詐諂賊害善八者不驕傲忽至眞九者不二
奉戒專一
　凡欲尊敬上法濟生度死摧伏凶魔統制
　百靈須受如上諸戒當先歸身歸命無上
　三寳不得信從邪師影響幻惑妖妄外道
　魔鬼教法事類巫者
　　　歸依三寳
第一歸依无上道寳第二歸依无上經寳第
三歸依无上師寳
　如上諸戒皆金口所宣授受無犯諸天稱

　慶滅諸魔試克應飛仙若犯之地司飛奏
　三官紏劾五帝書過小則折筭中則考校
　生魂大則罰功墮事除壽減禄退品仙階
　若非故違尚許懴罪惟忌秋分謝了勿得
　再犯再犯不原忽覺神意恍惚遍身沉熱
　四肢壯悶昏塞不安急須首謝三負不原
　所當戒之
　　　法門開度
經曰仙道貴生无量度人上開八門飛天法
輪罪福禁戒宿命因縁

　　　罪門十八條
身則被殃殃及九祖長役鬼官
金鉞前戮巨天後刑屠割鬼爽
千千截首萬萬剪形墮地獄
禍及七祖束首自亡
束送斬馘束縛
束形滅爽䘮眼
　　　福門六十二條
聾病開聰盲者目明喑者能言
積逮起行痼疾復形髪白返黒

齒落更生老壯少強皆得生成
金玉露形枯骨成人全其本年
眞人誦經(三)條三元十過(六條)本命八節(二條)
二章(二條)三界(三條)齋戒(六條)
中篇前(八條)中篇後(二十條)
　　　禁門
獨歩玉京不傳下世有秘上天文
諸天共所崇非世上常辭告盟十天而付
上天所寳秘於玄都非世之常辭
四萬劫一傳自然之章

　　　戒門
異骨成親戒(十二條)齎金寳效心輕泄漏慢(四條)
行道(一條)
　　　宿命門
一國以道預有至心世世昌熾
　　　因縁門
宗奉禮敬皆得度世供養尊禮
與善因縁
　　　玄憲科格
　師曰功過罪福大則増減年壽小則促延

　齡筭有三品九等皆太玄都天省禁文兆
　宜遵奉
上等上格(除増三紀)上等中格(除増二紀)
上等下格(除増一紀)中等上格(除増十年)
中等中格(除増九年)中等下格(除増七年)
下等上格(除増半紀)下等中格(除増五年)
下等下格(除増三年)上等上格(減益二百/四十筭)
上等中格(減益一百/二十筭)上等下格(減益百筭)
中等上格(減益九/十筭)中等中格(減益五/十筭)
中等下格(減益四/十筭)下等上格(減益三/十筭)

下等中格(減益二/十筭)下等下格(減益一/十筭)
　師曰凡小善小惡更有減益自十筭巳下
　至一筭者
　太極玄能眞人曰能造三品上等之功不
　可冐上等上品之罪凡小善須令一日一
　注凡小惡須令一日一消積小善成大功
　消小惡成大善上等之功難造上品之罪
　不原學士誦之則享丘山之福慢之則獲
　萬劫之苦矣
　　　玄憲上品上格

弑亂悖逆背叛烝謀
　玄都律曰弑君弑父毒害師尊亂於天地
　五常道德綱紀毆悖君師父母怒毀違背
　師尊父母棄正入邪歸誠妖巫婬犯骨肉
　六親通同隂謀殺害並削名仙録罰功毀
　事上負九祖下及九玄中及一身永受風
　刀之考萬劫不原後生禽獸之身非人之
　報永無仙冀除壽三紀
　　　上品中格
輕泄漏慢毀惡敗奪

　玄都律曰輕忽君師父母三寳尊像靈文
　又不依年限妄泄三寳三洞禁經秘奥法
　籙符圖漏泄天地五行䜟諱未然神眞天
　機宻諱禍福不恭敬君師父母典禁靈文
　毀壞三寳尊像君師父母常住一切之物
　毆罵謀害弑戮道德五功六親之人敗毀
　教業生不信心背奉面毀面奉背毀攺其
　節志奪劫奸巧攻取三寳聖典君師父母
　七德之人物色衣具並削名仙格罰功墮
　事負累七祖九玄中及一身死入長夜三

　塗苦報永於千劫不原後生蟲癩非人不
　相之形除壽二紀
　　　上品下格
殺害婬盗
　玄都律曰殺滅一切物命陷害一切生靈
　淫色無度夫婦不以禮交偷盗一切萬物
　並削退仙品罰功墮事負於祖考子孫中
　及一身死沉地獄三赦不原見世招盲聾
　喑顛不疼之相折壽一紀
　　　中品上格

破齋犯戒貪欲嫉妬憎𡜍
　玄都律曰啗食五辛三厭飲酒過度故嗜
　六畜禽蟲之肉破齋私情茹飱葷穢入齋
　喜怒賞罰不節巧僞貪求無厭所欲紛紜
　無足妬於勝已憎其不及嫌害善人擬願
　沉惡狠恨𡜍懷力不勝彼常操願心並退
　落仙品三等罰功墮事九年除壽六年退
　齋一年補過善功一百二十贖罪
　　　中品中格
狡佞苟妄惡聲華綺穢汙呪罵

　玄都律曰狡心百曲嫌疑多端苟欲施爲
　奉上忽下佞於一時妄僞百條語言不實
　怒聲衝吼自尊自大背正信邪不明眞假
　喜曲憎直細察求祈評論一切是非眞假
　行住坐卧務於華綺性志不能返於朴素
　穢汙清淨五行葷穢婬語交集諸事呪罵
　誓怨天地風雨五行鬼神行諸惡呪並退
　落仙階二品罰功墮事五年折二百四十
　筭退齋二百日𥙷過善功九十贖罪
　　　中品下格

竊詐欺昧意欲諸惡
　玄都律曰暗中竊物負欠不還因借不償
　因便取匿拾遺巧智因公爲私詐吉詐文
　取浮取實以僞作眞幻妄鼓惑憍於天人
　欺心欺神暗中恣爲内昧三光天地善人
　心思意想欲爲諸惡並退落仙階一品罰
　功墮事三年除筭一百二十退齋百日𥙷
　過善功五十贖罪
　　　下品上格
　玄都律曰賤毀五榖抛棄㤙仁負盟負誓

　前汙絹帛不信不義不仁不慈無推讓之
　心無拯救之念無的實之約無和睦之情
　並退仙格三品罰功墮事一年退齋七十
　日𥙷過善功三十贖罪
　　　下品中格
　玄都律曰輕賤孤貧老㓜不濟山林寒栖
　道士不修破壞未成功德不助善人困病
　衣食毀撅山林塜墓自安以勢逼脅危人
　不救斫伐生旺草木將有作無昧心罔人
　占卜天地星辰祥異侵近王侯勢力以智

　網羅生物奉上有乖撫下有缺香花自用
　崇修不專並退仙格二品罰功墮事半載
　退齋五十日𥙷過善功二十贖罪
　　　下品下格
　玄都律曰妄言天司眞靈之言假說自巳
　德行希求恩福恐嚇世俗漏言行道取於
　人知移攺簽緘印章符書窺人私事啓封
　擊鎻記録小過踐踏按捺細微衆生罵辱
　卑賤醉酒呌呼寒餓傭使許願不償毒害
　敗毀五行之物横入是非飲食務精鞭考

　六畜籠擊禽蟲香火不潔禮拜草創醮祭
　不潔章檄不謹敬尊失禮科章失儀並退
　落仙階一品罰功墮事九十日退齋一月
　𥙷過善功一十贖罪
　　　修眞六忌
臨尸吊喪新産刑殺所屠坊
婬舍
　巳上處皆不可入李少君口訣云道士求
　仙不欲見死人尸損壞神炁之極人君師
　父親愛不得巳而臨之所以道士去世不

　事王侯是無君也塊然獨處是無友也惟
　父母師主不得不臨喪致感極之哀不吝
　性命之傷苟以此故而傷是無傷也吾其
　秘之故口傳焉
　　　太上視生隱朝元之道
　以本命日向本命方叩齒三通心存再拜
　　　呪曰
太一攝生三炁合眞宣胎上景毋玄父元
生我五藏攝我精神下灌玉液上朝泥丸
夕煉七魄朝和三魂右本玉華左嘯金晨

令我神仙役靈使神常保利貞飛行十天
　呪畢心拜四方叩齒三通咽液三過若常
　行令魂魄保守長生神仙矣
　　　又法
　學道之士當先檢制魂魄消滅尸鬼常以
　晦朔之日庚申甲寅日清齋入室沐浴塵
　埃正席而坐得不眠者蓋善之眞以朱筆
　㸃左目下以雄黄筆㸃右鼻下令小半入
　谷裏㸃時先叩齒三通念呪
　　　呪曰

上景飛纒朱黄散煙炁攝靈邪尸穢沉泯
和魂錬魄合體大神令我不死萬壽永
聰明徹視長亨利貞
　呪畢又叩齒三通咽液三過以右手第二
　指鑷右鼻孔左手第二指鑷右目下各七
　遍盡隂按之勿舉手也如是畢況此二處
　乃七魄遊尸之門戸越精賊邪之津梁矣
　故受朱黄之精塞尸鬼之路引二景之薰
　遏淫亂之炁也此太極上法常行則魂魄
　和柔尸穢散絶長生神仙通炁徹視行之

　三年色念泯矣此太靈眞人法
　　　淨穢法
　凡履厭穢諸不淨處當浴解之故三清諸
　法及仙人下遊有鍊尸之素漿其法用信
　葉十兩桃枝削去白皮四雨内白淨清虚
　之物以清水一斛二斗煎一沸出適寒温
　以浴形體即萬穢除蕩次瘵濕痺瘡痒之
　疾竹者中虚內白桃者却邪折穢所以消
　形中之滓濁也天人下游未嘗不用此法
　至於世間符水呪漱升合之近術皆莫比

　此方也若淡者益住但不用此水以沐耳
　眞竒妙也
　　　紫微王夫人授解穢符




　右符又曰攝穢符以梓木簡如朝謁簡様
　但放微小耳刻符於上常護淨之遇食葷
　履穢或急切行持不暇洗浴當先用茅香

　煎湯七合潄口了㸃七㸃於左右手心内
　將兩手拭目念呪
　　　呪曰
積穢隨水行盡從神聰出急急如律令
　次於聖前焚香叩齒四十九通執簡以攝
　穢符向身對口躬身呵炁符一呪曰
穢氣出正氣入正氣存穢氣去三十六厭三
十六穢神符攝盡絳宫寧一朗清神戸
　呪畢放簡便回身掐斗訣歩斗至罡上吸
　炁一口剔訣以次府言此備急之法若登

　壇朝奏事體稍重又當從科沐浴也
　　　解生産穢法
　大抵道士自處琳宫一切生産自合回避
　俗士修眞惟生子義不容逺合終月後方
　可解穢入靖悉如前法此外並合避忌違
　者考罰
　　　臨喪式假
　凡行持之士身遭大喪及父母度師並具
　申三天門下移文將吏閉靖不可焚修如
　遇事急切不及勒狀則關將吏功曹土地

　謄啓上玄大喪三年二十七箇月不計閏
　月此服制也道家惟忌厭穢尸旣收殮穢
　炁巳隔則百日式假聽解穢入靖朝修服
　制自終三年舊儀大喪止一年旣非服制
　之限不應廢缺朝修一歳之久如尸柩末
　殯寢處柩傍者不問日限自不應入靖也
　朞喪一月解穢申牒如式朞喪不臨尸大
　功以下不臨尸並三日式假解穢入靖朞
　功之外尸不當臨避之可也弔不可廢隨
即解穢沐浴關申合屬收復將吏一如常儀

　　　出入遇穢回壇淨身符
　　(洞中/玄虚)(晃朗/太元)(三清玉勑/光映九衢)

　(八方威神/使我自然)(靈寳符命/普告九天)(乾/羅)

　(答那洞/罡太玄)(斬妖縳邪/殺鬼萬千)(中山/神呪)

　(元始/玉文)(玄水洗穢/却鬼延年)(按行五岳/八海知聞)

　　　(魔王束首凶穢蕩盡)


　　　(侍衛我軒道炁常存)



　　　焚符誦玉帝呪
神靈天眞玉液玄津上清革房元始老君
妙入太霞光耀玄文七神飛泉北酆受煙
我位上王辟合魔群八威吐火肅爾尊神
千千去穢凶惡不存萬萬魔王保命護身

急急如律令
　右符玉帝訣三遍天門炁凡建壇並用洒
　壇二匝大凡臨喪家值厭穢或生産回壇
　急書此符燒灰調淨水取東炁入水服
　之
　　　行道沐浴符
　　　(太上/神水)(真炁/流通)(隂陽/合明)(神燭/旁靈)

　　　(穢氛/清淨)(殂落/無名)(安静/三尸)(乆視/長生)


　(與道/合眞)





　　　沐浴三呪三呵攪水呪
金醴玉津澡盥身形玄水洗穢清淨元神
七靈衞侍萬炁開陳志慕清虚列象玄明
急急如律令



上清靈寳大法卷之八







