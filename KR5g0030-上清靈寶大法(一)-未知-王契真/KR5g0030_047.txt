










上清靈寳大法卷之四十七圖五
　　　洞微髙士開光救苦眞人𡩋全眞授
　上淸三洞弟子靈寳領教嗣師王契眞纂
　齋法符篆門
　　　進簡投龍章
　師曰夫元始安鎭敷落五篇故五老上帝
　受赤書眞文安天之根鎭地之源下鎭五
　嶽以奠五方斯實靈寳之根宗度人之樞
　紐上學之士希道求仙傳中盟之經佩靈
　寳之籙皆以赤書眞文於槿木之簡面寫

　告文投之山川及住宅關盟三界削落罪
　根及於五嶽投龍進簡滅過消愆乃其本
　㫖也事見玉字眞文諸經中
　科曰凡建黄籙大齋解壇事畢則用山土
　水簡以金龍金鈕玉璧附之所以紀勒齋
　功關告三元也其法實本於五老之赤書
　自唐張承先法師編敘齋科巳詳言之矣
　至杜廣成編集黄籙齋科則備述赤書之
　本未投簡之典格可謂坦然明白無可疑
　者近世有於三簡各篆一符且各人所傳

　符形異同豈知投蕳本意舍赤書其可行
　之乎今姑述三簡之呪開明其略且山簡
　呪有曰玄上開明元始監眞上帝五老敕
　書丹文天地本始總領三元水簡呪有曰
　元始五老上帝髙尊十方至眞太華靈仙
　赤文告命無幽不聞土簡呪有曰天地開
　張九炁分靈三元洞府十方朗清五老上
　帝開眞領生丹書赤文元始上清再詳三
　呪之㫖皆明指五老赤書也若易以他符
　則與本㫖大相違背又呪文全不相合可

　不稽考也今依經㫖於簡後用五老赤書
　玉字篆之以義取之用爲投簡之信此乃
　出於正經却非後世私師之比倘所傳各
　有宗𣲖而此格决不可易況投簡正渉三
　官之府罪福所係尤宜審思之所有赤書
　玉字巳具鎭禳攝制門今恐檢閱不便遂
　就中間摘取合用再具于左未免有重復
　之兼其有三符雖不當用亦俾存之以伺
　上學者之所證驗云
　設曰簡者記也紀世之功告盟上眞上下

　正方各長一尺二寸闊二寸四分厚二分
　國家以玉爲之蓋玉有九德禮天地之信
　也以下皆以槿木或栢木爲之丹界五行
　丹書國號年辰建齋之所及髙功姓名投
　於名山大洞靈泉龍穴及埋齋壇之中告
　天地水三官使著明齋事奏于上境也毎
　簡輔以金龍各一條龍者使負簡謄信於
　三官府也毎簡又各輔玉璧一枚故山簡
　月蒼璧圓形虚其中土簡用黄璧方形虚
　其中水簡用玄璧六出形虚其中並徑二

　寸半又以金鈕二十七枚各徑九分圓其
　外如環之形毎一簡用九鈕同龍璧並以
　青縣纏之青絲以代割髪金鈕以代㰱血
　上告三官也濟生度死修眞學道皆一理
　耳但易其文與呪當細詳而行之無誤幽
　明矣
　　　山簡正面告文
本貫某州某縣某郷某里齋主某奉爲亡某
於某處修建黄籙大齋幾晝夜滿散祗設清
醮幾分位仰答恩光齋壇解散㳟依法式謹

詣某洞天靈山投送金龍玉簡伏願
天官賜福地府除愆酆山削罪幽獄停𡨚注
名朱府運度自然見存得道徃逝生天繒璧
效信金龍驛傳一如告命
　太歳年月日於某山洞府告下
　法位(臣)姓某承誥奉行
　　　背書東方赤書二十四字











　　　土簡正面告文
本貫某州某縣某郷某里齋主某奉爲亡某
於某處修建黃籙大齋幾晝夜滿散祗設清

醮幾分位仰答恩光齋壇解散恭依法式謹
就黃籙齋壇投送金龍玉簡伏願
地官赦罪罷對羅酆刀山斷刄劒𣗳摧鋒中
黃戊巳上奏蒼穹有情衆𩔖普度南宫見存
得道億劫無終效信繒璧傳驛金龍一如告
命
　太歳年月日於某處靈壇土府告下
　法位(臣)姓某承誥奉行
　　　背書中央赤書四十字


















　　　水簡正面告文
本貫某州某縣某郷某里齋主某奉爲亡某
於某處修建黃籙大齋幾晝夜滿散祗設清
醮幾分位仰答恩光齋壇解散恭依法式謹
詣某靈淵投送金龍玉簡伏願

水官解厄告命重泉五湖四海十二河源疾
除罪簿息苦停𡨚亡魂受煉超度南天功加
一勿注籍金篇繒璧效信金龍驛傳一如告
命
　太歳年月日於某處靈泉水府告下
　法位(臣)姓某承誥奉行
　　　背書北方赤書二十四字











　　　告文變用式(若學土佩受中盟/求仙削除告文)
(臣)以某年某月某日謹詣三洞法師某受靈
寳五老眞文赤書靈篇三部八景諸天内音

神仙二籙八威䇿文五帝符杖中盟衆經傳
授事畢山簡云投簡靈山水簡云投龍清泉
土簡云投簡中宫金龍驛傳乞削罪籍
　　　若爲國家士庶建功告文
今謹有某人上爲家國下及存亡請福祈恩
首愆謝罪修建黃籙大齋若修眞之士於三
元八節謝罪祈禎投赤書簡文岀眞文玉訣
　　　山簡吿文
法位姓某年月日本命屬某帝名係
某嶽願神願仙長生度世飛行上清五嶽眞

人至神至靈乞削落罪籍上名九天謹詣靈
山金龍驛傳
　　　土簡告文(同前)
法位某願神願仙長生度世飛行上清中皇
九地戊已黃神土府五帝乞削落罪録勒名
太玄謹詣中宫投簡記名金鈕自信金龍驛
傳
　　　水簡告文(同前)
法位某願神願仙長生不死三元同存九帝
水府十二河源江河淮濟溟冷大神乞削落

罪籍記名丹篇謹詣水府金龍驛傳
　右三簡並如前法第一次毎簡用金鈕九
　枚第二三次只用龍不用鈕也
　外有道士投簡節度詳見鎭禳攝制門
　　　山簡符
　　　(太上/三天)(天帝/玉眞)(三光鑑映/威制山靈)

　(五帝/回運)(仙道/常興)(眞炁/貫浩)(山嶽/藏煙)






　　　土簡符

　　　(太上/三晨)(大羅/居中)(九地/坤載)(土府/呈祥)


　　　(萬神朝合/永祚綿昌)



　　　水簡符
　　　(太上/三元)(敕制/水源)(九江四瀆/河伯育祥)

　　　　(天河/回運)(削罪/九玄)



　上清四季投簡眞符
　　春




　　　夏



　　　秋



　　　冬




　　　昇度契勘門
　師曰亡魂受煉旣畢當出給誥籙符劵與
　之收執前去所司呈驗合同以憑注生由
　世之誥敕憑據耳若無此則經由所至拘
　阻難遂超昇矣

　　　太乙救生救死救苦超度朱陵眞符
　法曰凡書此符先面東焚香三拜跪奏存
　太乙乘五色九頭獅子金光閃爍口吐青
　玄之炁心存九拜啓奏訖搯玉訣敕筆呪
　曰
元始玉帝敷法至靈道法施惠授符超生
如有愆罪急以除分汝現玉言萬神咸聽
　祝了取天門炁入筆次搯卯文念太乙號
　八十一聲取太乙口中炁入紙筆又呪曰
奉太乙救苦天尊敕行

　亦念八十一遍取炁入筆又念八十一聲
　取青玄炁隨炁下筆書之

　　　　(元始符命開度死魂元皇大範/度命朱陵靈符技度昇入金門)

　(上開/八門)(金光/散暉)(救度苦爽/飛昇紫庭)(玄炁/開度)

　　　(飛度/五户)(無苦聲/昇玉清)(南昌/上相)

　(玉宸元/皇敕)(救㧞/死魂)(上生/朱陵)






　　　祝呪
三天大羅髙上玉清元始靈書太上眞文
玄元大道敕降玉晨天洞天眞主領魂神
九幽主者六洞眞靈禀受眞符拔度幽魂
天王律令隂曹速行急急如律令
至聖神人巳成天眞三皇之裔太上之孫

億曽萬祖苦爽幽魂天尊大法十轉回靈
赤書成章告下泉冥玉文一下摧毀鐵城
符光洞煥赫奕重隂刀化寳𣗳劔變騫林
炎火生蓮冰消雪扄三塗五苦八難超陵
魔王隂官稽首送迎玉清元命一如奉行
急急如
元始上帝敕
　右法玉訣東炁
　　　告文
天尊救苦仙道貴生上開八門飛天法輪普

受開度死魂生身上清丹霞炎光世界朱明
國土重陽宫中朝謁天君超度朱陵流火神
庭火煉池申火膏冶煉蕩除塵垢受化更生
紅蓮花上得成初學天人一如告命
　太歳年月日時告下
　法位(臣)姓某承誥奉行
太乙救生救死救苦度厄天尊青玄上帝
　　　盟眞玉匱度魂韓君眞籙
　　　(唵吒/唎吽)(韓君司馬南昌/丈人度命起死)


　　　(速消/惡垢)(緫監/上天)(生神/毓質)(超度/三天)




右給付亡過某魂執此籙命永爲身寳所注
生處永爲證據者奉
上清北極大帝敕
　　　九幽赦罪超生金籙
　　　(无上虚)(寳籙降)(超度窮)

　　　(皇敕)(泉扄)(劫魂)

　　(速生朱/陵府)(太上弘/慈悲)(濟生度/死輪)

　　　　(日月左右照/下入開光門)(罪魂並/停酸)

　　　　(金籙度苦魂/幽魂離浪津)




右籙奉敕亡過某靈魂執此隨願徃生准
祖師上清北極大帝敕
　　　太乙玉帝托生籙
靈寳大法司
　今月日奉
　玄誥託生寳籙給付拔度久滯幽隂不得
　託化沉魂乗此符命者

　　(青玄/救苦)(拔度/重隂)(慧光/所至)(廓照/寒扄)
　　(過度三界)(金龍負驛四天)

　　　(昇入無形)(風火無停)(門王)
　(接魂上生)



右託生寳籙超度託化人間天上隨業受生
一如告命
　太歳年月日時告下
　法位(臣)姓某承誥奉行
　　　玉清合同昇天大劵

　師曰三皇内文有昇天版劵得道飛昇之
　時天尊遣侍眞賜劵使骨肉同飛過度天
　門下世不許僣行此乃三天合同玉清寳
　劵上帝靈命玉皇眞文給賜生身學士朝
　元謁眞者拔度死魂煉魄南官使無拘天
　門也法以青紙一方拈成四門面用丹書
　劵文背書告文年辰法位共作五行以絳
　囊盛之繫以青練若學士心映當掛心前
　如度亡給化與天門吏曲度者須於蒭身
　　　(三天)(三寳)(陽日合并)

　　　(虚元玄都結炁成天)

　　(南宫/陶鑄)(北府/消愆)(謹敕三/部使者)

　(召制/魂英)(佩負/法身)(得度/真元)(昇虚/入妙)
　證道无爲



　　　亡魂告文

敕制地祇侍衞止受煉更生過度天門執送
南宫
　　　生身告文
某人今日欣慶受度止無拘天門玉清符命
昇度道境一如奉行
　太歲年月日時告下
　法位(臣)姓某承誥奉行
　　　太隂煉化昇天大劵

　　　(日月/合光)(天帝/梵陽)(眞陽開化/隂煉魂强)

　　　(公子輔黄寧/總録具形神)(頭帶九芒/身佩珠纓)(眞)

　(度命明/道回輪)(九陽眞精/煉魂登晨)




　　　告文
今日大慶告盟三十二天三十二帝受度亡
過某等消滅三十六結根三十九死户惡根

斬絶尸累積滯煉化昇仙三界保舉五帝司
迎上詣天門無令阻遏急急如
上清靈寳大法律令
　太歳年月日時於齋壇内給
　法位(臣)姓某告行
　　　南昌昇天寳劵



　　　散形呪

元精育飬灌煉元根魂神澄正萬炁長存
不經苦惱身有光明急急如律令

　　　達朗視坡覩

　　　基化正宣天

　　　玄紀法主帝

　　　變津宜

　　　背符



　　　祝符呪
元始祖炁苦爽幽魂皆即受度上昇朱宫
急急如律令
　　　告文
靈寳大法司
　當司某今則齋事告圓煉度巳畢所薦亡

　某旣得生尸成質合行昇度南宫須至出
　給昇天寳劵收執照據者
敕制地祇侍衞送迎亡某等拔出地戸五苦
八難(止)更生過度天門敕送南宫急急如
上清靈寳大法律令
　太歳年月日時於齋壇内給
　法位(臣)姓某告行
　　　外封式
(昇天寳劵付亡過某佩服超昇上朝/帝庭急急如上清靈寳大法律令)具位(臣)某謹封


　此劵乃帝君敕拔度上世亡魂不可缺也
　右三劵並朱書用青纸角封長七寸闊三
　寸二分以絳囊盛之付亡魂收執生天
　　昇天四保舉符
　　　元始符命




　　　保舉狀

泰玄都省
　謹奉道㫖爲齋主某修建黃籙大齋昇度
　亡某等魂超昇丹界謹按
　靈寳本科合行保舉者
右元始符命(止)逍遥上清一如告命
　太歳年月曰時告下
　法位(臣)姓某承誥奉行
三天大法主正一天師
　　　歷關諸天




　　　保舉狀
泰玄都省
　謹奉道㫖(同前)
右歷闗諸天請滅亡過某三惡斬絶無拘天
門一如告命
　　　普告三界






　　　保舉狀
泰玄都省
　謹奉道㫖
右普告三界(止)河源上解亡某等及祖考億
劫不得拘留時刻昇遷一如告命
　右四符並朱書於保舉狀之前四狀並髙
　一尺二寸但歷關諸天一幅用碧紙其餘

　皆用黃纸墨書連四狀以黃紙作大可漏
　併封之
　　　敕制地祇



　　　保舉狀
泰玄都省
　謹奉道㫖
右敕制地祇侍衞送迎亡過某等拔出地戸

永離鬼官魂度朱陵受煉更生一如告命
　太歳年月日時告下
　法位(臣)姓某承誥奉行
　　　外封式
(昇天保舉文狀昇/度亡過某等魂)具位姓某謹封
　右式前四符用青白二繒朱書貼於四鎭
　合同告下其元始符命係付亡魂收執合
　同
　　　四鎭合同劵又名金文玉劵
　師曰此劵乃天眞皇人授於太玄眞君次

　傳太極左仙公後青牛封君以傳鮑南海
　下世始有之用當如法四鎭合同以東一
　分黃素朱書付天門吏焚於天門南一分
　朱書白璧投名山福地巖穴洞天之中西
　一分青繒朱書付亡魂收執北一分刋於
　金魚之背投水中三官合契三元合同並
　書刋齋意及亡魂爲首者之姓名其義蓋
　欲亡者所詣合同隨品受化也
　又曰以黃紙一幅朱書却取角分作四片
　貼四保舉符告下以東一分貼元始符命

　南一分貼普告三界西一分貼歷關諸天
　北一分貼敕制地祇若誥丈只隨保舉狀
　式四符外却以青素作可漏封函以朱題
　之依法施用












　　　四函題式
　　　　東
(元始符命/時刻昇遷)具位姓某謹重封
　　　南
　四鎭合同劵(同前)

普告三界(同前)
　　　西
(四鎭合同劵/歷關諸天)同前
　　　北
(四鎭合同劵/敕制地祇)同前






上清靈寳大法卷之四十七











