










上清靈寳大法卷之十六觀一
洞微髙公開光救苦真人𡩋全真授
上清三洞弟子靈寳領教嗣師王契真纂
鎭禳攝制門
赤書行用式
法曰凡行赤書須先闗告古者修真之士
以五篇鎮禳攝制或投於名嶽洞淵以削
罪籍上名九天即此是也凡投簡如告水
府大帝削除罪籍當用銀木簡朱書以青
紙爲袋青𢇁纒之仍以金龍一條金鈕九

枚用以匣盛投於三河之淵也如告五嶽
靈山亦以銀木簡朱書籠鈕亦如前法埋
於本命所屬嶽上或福地名山若告九地
土皇亦如此式埋於所住之中宫也
凡投簡之際發爐啓聖宣呪投簡復爐如
式以文置之五方則五嶽仙官至若長齋
百日精思不輟則天真下降但專佩此文亦
得尸解朱書五色石上災殃自滅凶殘自消
如不及到正嶽之山則於所居之地取四方
之山亦可備五嶽但本命之方則爲命嶽取

象以招靈炁神無所徃而不在然梵炁開煥
岀圖度世無文不光無文不明無文不立無
文不成無文不度無文不生故百魔隱韻
離合自然因以治事隨事以用文故玉書
之赤文中篇之秘篆皆可離合而用也
九書簡畢上書法位姓名本命年月日時
願神願仙長生不死之道如告水府則續
之曰九府水帝十二河源江河淮澤溟冷
大神乞削罪名上聞九天謹詣水帝府源
金龍驛傳其首則同式其未別作一行書

太歳年月日時於某處告下各以簡書真
文却以簡之陽面書告文用本法印印之
凢投簡北向叩齒三通讀簡文畢次執簡
宣呪如式
告水府呪
元始五老上帝高尊十方至真太華靈仙
赤文告命無幽不聞上御九天請下玉文
日月五星北斗七元中告五嶽四方靈山
下告河海十二水源九府水帝溟冷大神
今日上告萬願開陳謹投玉簡乞削罪名

千曽萬祖九族種親罪相連累纒及我身
普蒙削除絶滅種根記名水府上言帝前
七祖父母去離八難上登九天衣食自然
我罪釋散萬神咸聞謹以金鈕關盟水官
請如所陳金龍驛傳
凢投山簡東向叩齒九通讀簡畢執簡宣
咒如式
告嶽府咒
玄上開眀元始監真上帝五老赤書丹文
天地本始緫領三元攝炁召㑹催促舉仙

高上符命普吿十天日月星辰五嶽靈山
天下地上冥靈大神監生主録南上三門
開領玉簡勒名丹篇削兹罪書上輔帝臣
千曽萬祖九族種親皆蒙解脫五苦八難
去離三惡魂上九天死生開度萬劫長存
今日上吿萬神咸聞謹以金鈕關盟真官
請如所吿金龍驛傳
凢投土簡於中庭向壬方叩齒十二通讀
簡畢捧簡宣咒如式
吿土府咒

天地開張九炁分靈三元洞府十方肅清
五老上帝開真領生丹書赤文元始上清
普吿天下九土皇靈今日上告萬神定生
我願我仙即得飛升謹投玉石土府太皇
削除罪刑奏簡上宫列簿華清早得成仙
天地同靈九祖種親腐骸更榮魂升南宫
舉仙化庭今日吿命萬神咸聽謹以金鈕
表盟至誠請如斯言金龍驛傳
五嶽靈山投簡式
凢遇本命日甲子日遇立春日則書東方

赤書自東方九炁起止攝炁舉仙計二十
四字如立夏日則書南方赤書自南方起
止應㑹太陽計三十二字若春分秋分夏
至冬至則書中央赤書自中央起止普吿
萬神計四十字如立秋日則書西方赤書
自西方起止制召上仙計四十八字如立
冬日則書北方赤書自北方起止制到玉
階計四十字並依本方色書白剌上記姓
名年月如投簡九年則五方仙官到使青
腰赤圭黄素太素太玄玉女來皆見投簡

時叩齒十二通宣咒曰
玄上高靈元始尊神大聖徘徊萬神臨軒
三景敷榮慶雲四陳上告較圗推筭九天
今日啓願投剌靈山丹書赤字自然真文
上吿五帝記名玉篇萬神鑑映日月明言
願度願生願神願仙天地星宿互照我身
三官九府五帝大神普吿無窮削除罪根
元始大開莫不納言九祖幽魂受福自然
三塗五苦永離八難得與三景同輝紫宸
輪轉不㓕身得飛仙

宣咒畢讀剌了投於絶岩之頂便散香於
靈山之上又叩齒二通向本命方咒曰
元始監映仙名巳書三官九府罪惡永除
散香五帝吿盟太虚請如所陳萬劫長居
安鎭星宿禳度天災式
五方赤書各主召其方星官天文分度及
天災若安鎭之則隨方而釋若東方則自
歲星起止掃除災群計三十二字以青紙
朱書露中庭九日九夜依法焚之散灰青
煙之中併以青石刻書埋之若南方自熒

惑起止正道驛行計三十二字亦以青紙
朱書露中庭三日三夜依法焚之併以赤
石刻埋之若中央自鎭星起止金馬驛傳
計四十字以青纸朱書露中庭十二晝夜
依法焚之併以黃石刻埋之若西方自太
白起止受符北元計二十四字以青纸朱
書露中庭七日七夜依法焚之併以白石
刻埋之若北方自北辰起止明道動輝計
三十二字以青紙朱書露中庭五日五夜
依法焚之併以黒石刻埋之用時皆向東

南散髪叩齒十二通咒曰
元始上天三光高明回景照耀四方朗清
運度所衝激陽流星五界錯越三流失寧
五斗緫辰七宿明靈眞君大魁厥諱玉精
夫人皇起字曰育嬰緫御玄關廻轉諸天
今日客災玄吿不祥謹以眞文赤書上呈
散髮訟愆披露丹誠惟垂玄鑑廻復天經
氣不横越災不横生焚燒靈文散煙玉庭
上景監明普吿萬靈氣清三關災滅丸眞
隂陽調和國土太平謹以金龍風馳驛程

右咒畢露眞文於中庭各按本方用金龍
文鎭之隨日而焚又依方色數刻石埋鎭
以燈照及紋繒安鎮爲信
攝制魔式
凢受上法冝先攝伏魔精神明自致若東
方則自東山起止稽延書三十字以青木
剌朱書若南方則自北攝起止摧亡書二
十二字以赤木剌黄書若中央則自敕攝
起止當前書十六字以黄木剌白書若西
方則自赤書起止帝君書十六字以白木

剌黒書若北方則自北山起止滅摧書二
十四字以黒木剌白書凢念咒皆向東北
若東方九次南方三次中央十二次西方
七次北方五次並叩齒三十六通閉息炁
九口而仰念呪曰
三元開明回轉天常運推數終百六乗剛
大劫交㑹萬妖爭行北酆不拘放逸思宗
群魔聳肆祅用天光上帝有命普告十方
演明天度法教開張正道治民掃除不祥
有何小妖群聚爲塲赤書玉文擒攝鬼郷

北酆三官逃命傳行千魔束爽萬鬼送形
流鈴交煥激炁太陽金虎四邀天丁輔亡
大小齊到不得匿藏元始所告列奏上蒼
召龍天水神止水度水等式
九天地間大劫之災洪水四出此符可以
穰止或使蛟龍爲通路開水逕以度身若
書東方則自下制起止無間計三十二字
以青紙黄書投水中若書南方則自南河
起止不從計四十八字若中央則自中山
起止普聞計四十八字若西方則自西山

起止驛傳計四十八字若北方則自九河
起止風馳計二十四字皆如東方式用時
叩齒五通閉炁二十五息存身内心中生
火出頂上燒四方山林草木及巳身皆爲
灰燼一道飛翔入青煙之上無所復遺思
大水浩蕩除天下巳身化爲蛟龍隨水而
流因又叩齒二十五通呪曰
上始回靈開明九元天推地轉三炁流傳
五行相促運度機關隂陽否激結成災衝
大劫傾訖蕩除妖氛九河受對洪流激川

水母徘徊鳥烏合群日月冥㑹三景停關
上選種臣排較玉文棄惡貴善清濁永分
我系帝簡名列九天大災四㑹赤書所蠲
是日告命萬神咸聞日月五星照明我魂
五嶽靈山浮度我身无河水府溟泠大神
開除水逕通利河津蛟龍映符攝山送雲
負我度我驚馳四奔丹書赤字元始眞文
金龍驛程時刻無聞玄須奏御上對帝君
右咒畢引炁二十五嚥須㬰自有水神開
道在山則曰山浮在水則曰自開可謂臨

厄而自濟倐歘之頃也若郡國有水災之
時亦可建齋精思行之矣天尊於億劫之
始運元炁眞晶化生靈文以制御劫運保
國安民宿有善縁得遇斯文上古之人淳
和抱朴與道混同不伺齋戒行之立應未
代時澆人心散壞宗正者寡違眞者多欲
行其法須依三元簡文立齋行道精心思
念冥契上聖乃感通矣或不然者則魔試
來干徒爲之耳可選精㓗之士於絶塵之
地名山靈跡以祈通應以彰大道濟度之

慈太上救物之澤弘化之士其勉之哉
三十二天靈章寳文
師曰三十二天玉字乃雲篆大梵之炁結
空成文即元始靈書中篇大梵隱語是也
大梵者天中之天也隱語者諸天祕音也
自太皇天爲始一天八字皆隱祕眞諱之
旨今冒禁畧明其奥謂如觀音乃皇曽天
内諱也無惒者乃日月出入之門名也縁
邅者乃南北二斗君諱也洞浮者赤帝君
諱也廓奕者乃神公北帝諱也陀羅者乃

斗中二童名也吁貟者乃日月二童名也
霐者可韓丈人諱也渺莽北天鬼帝之内
諱也餘名三十二天帝中及神王諱也乃
太上王晨大道君授元始天尊祕訣修行
之微妙故按六十四卦而成其句以象中
黄之數凢修錬之士當擇丙丁火旺之日
面東南設香几再拜以黄素書之或鎭或
佩則萬靈振伏召集眞元以和三田更於
本命庚申甲子八節太歳吉辰服之招眞
致靈日生智慧神光百神昭感飛眞太虚

萬災不干神靈擁護坐役朝謁所謂無所
不辟無所不禳也如禳鎭濟度存亡以青
素朱書安鎭五方再以黄素緫書安中央
於散壇之日安五方焚青煙中風散十方
則所召所治無不克應是謂大梵無量之
音也先當朝奏三天請降内誦洞章隨事
行用立彰玄感矣
東方八天玉字
毎一句配合一卦乃豫隨蠱臨觀噬嗑賁
剥復無妄大畜頥大過坎离咸一十六卦

書時搯震文取東方八天之炁吹身中面
東咒曰
眩昺煥落耿蘭幽芳澮蒲標▲竺載札猷元
皇醜攝








































南方八天玉字
毎一句配合一卦乃𢘆遁大壯晉明夷家
人睽蹇解損益夫姤萃升困一十六卦書
時搯午文取南方八天之炁面南咒曰
中寂虚一混華仙宗和暉陽堂赫胥耀同晶
虚瞿吞攝













































西方八天玉字
毎一句配合一卦乃井革鼎震艮漸歸妹
豐旅巽兊渙節中孚小過旣濟一十六卦

書時搯兊文取西方八大之炁面西咒曰
游惠照蘇陀伽含羅𡵨俱渺郁台映盧摩畢
淑少都攝












































北方八天玉字
毎一句配合一卦乃未濟乾坤屯蒙需訟
師比小畜履泰否同人大有謙等一十六
卦書時搯子文取北方八天之炁面北咒
曰
元皇寳耀延靈鬰單榑桑敬禦御晨緫玄洞
妙宗明攝













































安鎭玉文首尾題式
維某年太歳某甲子某月某朔某日某伏
爲某人謹齎法信詣靈寳大法司乞開建
無上黄籙大齋幾晝夜滿散修設謝恩清
醮㡬分位謹以本方鎭信請法施行
太上靈寳東方八天自然玉字靑帝九炁天文
空眞文
東方八天自然玉字安鎭齋壇明露天地拔
贖罪苦開度超生一如
太玄女青符命律令

具法位(臣)姓某告行
右玉字並用青紙朱書隨方篆文只於中
間攺云南方玉字赤帝三炁天文西方玉
字白帝七炁天文北方玉字黒帝五炁天
文中央大羅之天自然玉字黄帝一炁天
文其餘並隨方攺之起敷眞文自有科儀
兹不再述所有各方祝語今具于左
五方安鎭祝辭
謹召東方靑靈宫中(南丹西皓北玄中黄)靑
靈童子(丹皓玄黄)捧領東方眞文(南西北中央)

直詣本方九炁天中(三七五十二)無極世界東
方地獄之中(南北中央西)救度亡過某使長夜
光明死魂快樂無爲自在隨願徃生齋主歸
命稽首再拜
次隨方啓祝衆皆同聲誦本方隱語如式
起眞文緫祝呪
無上至眞上聖髙尊布化運炁三十二天
八㑹九光自然成文安鎭天地保制劫年
元始符命普告三元下敕九地上關諸天
中告海嶽名山大川今日上告萬神咸聞

修齋行道拔度幽魂三官九府削滅罪根
永度三塗五苦之源世世受福紀名丹篇
神生天堂錬化自然生死開度億劫長存
九天吿命風火驛傳
凢起眞文先如式啓奏隨方禮謝收歸中
央捧香上叩齒一十二通祝之又啓奏納
之次以眞文繒彩隨黄素表焚之禳災祈
福亦同用耳
中央八威龍文章
黄中理炁統攝無窮鎭星吐輝流錬神宫












巳上一十六字太上書於鬱羅蕭臺主召
萬神


上淸靈寳大法卷之十六
















