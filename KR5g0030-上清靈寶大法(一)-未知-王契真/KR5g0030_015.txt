










上清靈寳大法卷之十五樓七
　　　洞微髙士開光救苦真人𡩋全真授
　上清三洞弟子靈寳領教嗣師王契真纂
　鎮禳攝制門
　　　混洞赤文章
　師曰太極妙化神靈混洞赤文昔天真皇
　人降玉隆騰勝天授虚皇天尊靈寳大法
　謂東華上卿洞神大夫領下元生籍左官
　及諸仙官曰九霄總梵八帝治天非混洞
　赤文不能攝化九陽而明度是以神霄玉

　清虚皇天泛上靈景華九陽清真虚梵之
　炁而成天境丹霄南極玉文天泛丹靈妙華
　洞陽景真元梵之炁而成天境碧霄太虚真
　極天泛廣靈太華上陽元真靈一之炁而成
　天境玉霄玉靈素華天泛玉靈素華純陽至
　真元一之炁而成天境太霄太靈真元天泛
　太靈洞華三陽九真太一之炁而成又境
　琅霄素靈皓元天泛素靈皓華六陽洞真至
　一之炁而成天境紫霄无靈上極天泛元靈
　紫華清陽妙真天一之炁而成天境景霄妙

　靈寳華天泛妙靈寳華景陽真精虚一之炁
　而成天境青霄玉華元極天泛青靈玉華
　元陽天真純一之炁而成天境此九霄九天
　皆混洞赤文之所開化明煥妙梵清英紫
　丹上靈之秀而成天篆真文矣故赤文化
　混洞混洞化彌羅總天无九炁之道下復
　九因至八梵真玉宫亦此文之所化也是以
　太丹天内有赤帝宫宛利城棄賢世界梵寳
　丹靈皆赤帝君所理中有朱陵之府流火之
　庭太炎之宫赤明之舘丹丘火池元始天

　尊煉真文之所乃混洞赤文之所化梵也
　　　玉篆七十二字
　　　混洞赤文

　　　章

　　　元始啓運

　　　太玄肇靈



　　　虛極無象

　　　一炁流形

　　　化生二景

　　　五緯凝精

　　　混合自然

　　　恒除結嬰

　　　緫真布景

　　　煥赫乙清

　　　炎持廓奕

　　　七紀齊并



　　　祈師盧浩

　　　丹天耀晶

　　　朱光煉度

　　　赤靄散明

　　　三華鬰秀

　　　耀映帝晨

　　　元洞玉曆章
　師曰昔混洞溟涬大梵彌羅諸天未分隂
　陽𡨋合三因九轉六變七徊元始肇形五
　劫𥘉化乃命梵元祖晨道君筆録天元運
　乗五劫故元洞者以名祖炁王曆者以記
　天元劫運乗五周復歸其一自一炁化分
　三因成九若龍若蜒蟠曲九道漠漠無極
　緫九陽祖炁之元太上以三九運梵三五

　乗元合四十二炁以開始青天元祖炁東
　方始青之元應九陽木王之初故東方得
　以九炁以分天境劫號龍漢次九因重復
　陽炁開明赤文流光敷落五度開圖丹書
　太上以三乗五三轉朱英合二十四炁以
　開南丹天一祖炁明南方丹光之元應三
　陽火王之初故南方得三炁以分天境號
　赤明次復九因重積中黄化元天緯周纒
　梵元以開中皇天一祖炁明中靈黄華之
　光應五陽土主之初故中央得一十二炁

　以分天境劫號上皇次九元復因素景肇
　陽七明煥梵五緯乘天太上以七五三乗
　合三十六炁以開素靈天元祖炁明西華
　皓景之光應七陽金王之初故西方得七
　炁以分天境劫號延康次復九因周竟混
　化歸本一炁肇明太上以二五乗十三積
　元陽合三十炁以開北玄天祖元炁明玄
　𡨋上景之光應一陽水王之初故北方得
　五炁以分天境劫號開皇是以五劫既周
　昊天成象一炁混道八境流光三積九乗

　　　南方赤明丹光玉暦寳意四十字開
　　　三陽天元梵靈之炁

　　　浩劫開神

　　　運龍文泛

　　　赤霞八威

　　　奔電激九

　　　鳯破凶邢

　　　煉度丹星

　　　室飛元

　　　始家炎明

　　　常繼照靈



　　　慶襲農華
　　　中央上皇中靈玉曆寳章四十字開
　　　五陽又元梵寳之炁

　　　混黄生一

　　　氣感化結

　　　真形上德


　　　持柔順含

　　　光洞杳𡨋

　　　建中該九

　　　極執本統

　　　三辰煒燁

　　　天端上飛

　　　芒耀五靈

　　　西方延康素靈玉曆寳章四十字開
　　　七陽天元梵英之炁

　　　貴老儲靈

　　　粹全精耀

　　　斗烕六天

　　　烕馘滅萬

　　　寳復幽微

　　　爽氣浮高

　　　關寒光靄



　　　素輝空同

　　　枝玉勤華

　　　麗九霄飛
　　　北方開皇玄上玉曆寳章四十字開
　　　一陽天元梵混之炁

　　　五炁符元

　　　妙諸天混

　　　太冥辰精

　　　飛羽黒玉

　　　女散華青

　　　紫丹封天



　　　寳玄光凛

　　　帝庭群魔

　　　欽至化萬

　　　國保安寧
　　　五文開廓章
　師曰赤明開圖運度自然元始安鎮敷落

　五篇赤書玉字八威龍文保制劫運使天
　長存此乃是元始天尊大梵祖炁化生玉
　字出書度人也而靈書中篇在開圖之初
　謂之中者中和之炁融而成書故日中孝
　道明王主之五炁分而列五位於是赤書
　玉字五篇敷落故五老上帝主之所以中
　篇著於末者取生物首下之義故赤書先
　之然而真文呪訣出於古書後之學者難
　可施行故髙上著筆以解曲滯開演古文
　微妙元辭諸天尊披誦玉音十方遥唱上

　天設禮神魔降伏故能成天立地開張萬
　真安神鎮靈生成兆民匡御運度保天長
　存上制天機中檢五靈下䇿地祇嘯命河
　源運役隂陽召神使仙此至真之文妙應
　自然致天髙澄使地固安五嶽保鎮萬品
　生存可謂功用無窮學仙之士宜於元旦
　之始朱書黄素佩以朝真則制魔保舉度
　罡破壘神奥莫測若度下世亡䰟遇節臘
　而開焚之咸覩真光化生天仙之境永斷
　輪迴之道矣

　　　東方青帝赤書玉篇真文
　　　東方九炁

　　　始皇青天

　　　碧霞鬱壘

　　　中有老人

　　　總交圖籙

　　　▲▲▲▲

　　　攝炁舉仙
　巳上二十四字書九天玄臺主召九天上
　帝校神仙圖

　　　歳星輔肝

　　　角亢鎮真


　　　氐房心尾

　　　四景回旋

　　　箕主七宿

　　　正斗明輪

　　　乗炁捕非



　　　　掃除灾群
　巳上三十二字書紫微宫東華殿主召星
　官正天分度

　　　　東山神呪

　　　　攝召九天

　　　　赤書符命


　　　　制會酆山

　　　　束魔送鬼

　　　　所誅無蠲

　　　　悉詣木宫

　　　　敢有稽延

　巳上三十二字書東華月靈之館主攝鬼

　魔正九天炁

　　　下制柬河

　　　溟海水

　　　大劫洪灾

　　　蛟龍負身


　　　水府開道

　　　通逹百千

　　　上帝敕文

　　　風火無間

　巳上共三十二字書九天東北玉闕丹臺主
　攝東海水帝大劫洪灾召蛟龍及水神等事
　右合一百二十字皆元始自然之書一名

　生神寳真洞玄之章一名東山神呪八威
　䇿文東方安寳華林青靈始老帝君所掌
　也
　　　南方赤帝赤書玉篇真文

　　　南方丹天

　　　赤帝玉堂

　　　中有大神

　　　號曰赤皇

　　　上炎流煙

　　　三炁勃光

　　　神仙受命

　　　應運太陽


　巳上三十二字書九天洞陽之舘主召九
　天神仙圖籍金名

　　　熒惑輔心

　　　井鬼守房

　　　栁呈張翼

　　　統御四郷

　　　軫緫七宿

　　　廻轉天當

　　　召運促會

　　　正道驛行

　巳上三十六字書三炁丹臺主召星官明
　度數正天分


　　　北攝酆山

　　　束送魔宗

　　　符校所討

　　　明列罪源

　　　南山神呪

　　　威伏八方

　　　群妖滅爽

　　　萬試摧亡

　巳上三十二字書於西南玉闕主制北酆
　以正鬼炁

　　　南河水帝


　　　太伯龍王

　　　神呪流行

　　　普掃不祥

　　　洪水飛灾

　　　上召蛟龍

　　　開除水逕

　　　千道萬通

　　　敢有干試

　　　攝送火宫

　　　赤書所告


　　　莫有不從

　巳上四十八字書西南正陽玉闕主南海
　水帝大劫運交洪水四出主召蛟龍水神
　事
　右合一百四十八字皆元始自然之書一
　名南雲通天寳靈衿一名九天神呪一名
　赤帝八威䇿文南方梵寳昌陽丹靈真老
　帝君所掌
　　　中央黄帝赤書玉篇真文

　　　中央緫靈

　　　黄上天元

　　　始生五老

　　　中皇髙尊

　　　攝炁監真



　　　緫領群仙

　　　典録玄圖

　　　宿簡玉文

　　　推運上炁

　　　普告萬神

　巳上四十字書太玄玉寳玄臺主神仙玉
　簡宿名緫仙炁也

　　　鎮星輔脾

　　　迴度北元

　　　魁𩲃主非

　　　截邪斬根


　　　𩵄䰢魓𩳐

　　　掃穢除氛

　　　魒正玄斗

　　　明度天關

　　　九天符命

　　　金馬驛程

　巳上四十字書玄都玉臺主攝星官正天
　度數

　　　勑攝北帝

　　　遏塞鬼門

　　　剪除不祥

　　　莫有當前

　巳上一十六字書玄都玉臺主攝北帝正
　天炁檢鬼精

　　　中山神呪

　　　召龍上雲

　　　制㑹黄河

　　　九水河源

　　　不得怠縱

　　　善惡悉分

　　　千妖萬奸

　　　上對帝君


　　　莫有千試

　　　太陽激焚

　　　亦書玉字

　　　宣告普聞

　巳上四十八字書玄都玉臺主攝中海水
　帝四泉之水洪灾湧溢之數召水蛟龍事

右合一百四十四字皆元始自然之書一名
寳敕洞清九天靈書一名黄神大呪一名黄
帝威靈䇿文中央玉寳元靈元帝君所掌也
　　　西方白帝赤書玉篇真文

　　　西方素天

　　　白帝七門

　　　金靈皓映


　　　太華流氛

　　　白石峩峩

　　　七炁氤氲

　　　上有始生

　　　皇老大神

　　　緫領肺炁

　　　主校九天

　　　檢定圖籙

　　　制召上仙

　巳上四十八字書九天素靈宫北軒之上
　主召仙炁舉仙道也


　　　太白檢肺

　　　奎婁保䰟

　　　胃昴畢觜

　　　主制七關

　　　參緫斗魁

　　　受符北元

　巳上二十四字題金闕玄牎主攝白帝星
　官正明天度

　　　赤書玉字

　　　九天正文

　　　攝召萬炁

　　　普歸帝君

　巳上十六字題金闕三圖館主攝六天鬼
　炁行此法也

　　　西山神呪

　　　八烕七傳

　　　符水上龍

　　　召山送雲

　　　在所校録

　　　同到帝前

　　　輔衛上真

　　　斬滅邪源


　　　若有不祥

　　　截以金關

　　　赤書符命

　　　風火驛傳

　巳上四十八字題金闕三圖舘主攝西海
　水帝及水中萬精召雲龍以防水患之事

　也
　右合一百三十六字皆元始自然之書一
　名西山神呪一名八威召龍䇿文西方七
　寳金門皓靈皇老帝君所掌也
　　　北方黒帝赤書玉篇真文
　　　北方玄天

　　　五炁徘徊



　　　中有黑帝

　　　雙皇太微

　　　總領符命

　　　仙煉八威

　　　青裙羽𧜭


　　　龍文鳯衣

　　　上帝所舉

　　　制到玉階

　巳上四十字書鬰單玄元紫微臺北軒主
　諸天真人神仙圖籙
　　　北辰輔賢



　　　斗牛鎮扇

　　　女虛危室

　　　豁落四關

　　　璧總七星

　　　執㐫紏非


　　　却夭掃穢

　　　明道動輝
　巳上三十二字是天北玄元斗中書也主
　北方星官正天炁

　　　北山神呪

　　　激陽起雷

　　　流鈴煥落


　　　钁天振威

　　　北酆所部

　　　萬妖滅摧

　巳上二十四字書北朔單鬱絶之臺主攝
　天魔北帝萬鬼


　　　九河傾訖

　　　鳥母群飛

　　　蛟龍通道

　　　水伯洞開

　　　赤文玉書

　　　驛龍風池



　巳上二十四字赤書北朔單鬱絶之臺主
　北海水帝制水中萬精召蛟龍負身
　右合一百二十字皆元始自然之書一名
　元神生真寳眀文一名北山神呪一名八
　威制天䇿文北方洞隂𦍤單鬱絶五靈玄
　老帝君所掌也

上清靈寳大法卷之十五












