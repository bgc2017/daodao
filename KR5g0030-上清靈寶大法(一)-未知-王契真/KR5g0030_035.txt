










上清靈寳大法卷之三十五驚二
洞微髙士開光救苦真人𡩋全真授
上清三洞弟子靈寳領教嗣師王𢍆真纂
神虎玄範門
師曰夫靈寳至道皆以濟㧞幽𡨋爲先積
功累行體元始慈悲無量度人之要且追
攝之門最爲上法夫隂尸沉淪幽夜永劫
未覩陽光須修薦㧞之齋行此大法元始
祖炁混沌赤文玉札金符先聚其隂陽合
和四象以雌䧺坎離之媾以分男女使清

升濁凝悟明至理然後以北魁之炁運轉
五行方詣玄壇澄定本源了無所著升度
南天以三天祖炁合煉以化成人者也天
一北祚太一紫文有中斗大魁府玄𡨋夫
人七元主之亦曰玄丹太乙之神主之位
尊九天總監衆靈爲大法攝召𡨋曹之都
司凡在九地群生䰟𩲸生死莫不由也下
元濁世命禄將絶之人玄𡨋所属斗中夫
人付符嶽府方可追取是主死樞曹也下
有玉女七人各主生死因依生時所定主

其簿書一切𡨚䰟横𩲸玉女其總司主令
有神虎雌䧺二大聖主天下王侯官庶䰟
𩲸各有攝䰟吏一萬二千人從其所使内
有追䰟使者三人通逹太一命令齎持玄
𡨋玉札太一合同上通諸天下及三元一
切真司水火曹局考治幽獄追取䰟𩲸此
道不示凡才自璧魯洞一出皆劉真人得
上道葉靖能得中也故兹宣傳非比中斗
大魁大道追攝䰟神萬無一至内有召役
普攝内誦坐可立至之道若行神虎之品

當精求大法毋使誤幽𡨋矣
序分玄範五斗
師曰夫東斗注筭君者乃青陽生炁之府
係青靈始老九炁天君主之西斗記名者
乃皓靈養素之府係皓靈素老主之南斗
上生者乃赤炎丹靈太淵府係丹靈真老
主之北斗落死者乃鬱絶中和之府係五
靈玄老主之中斗大魁者乃總監衆靈之
府係黄靈皇老主之且東斗注筭者但人
禀一炁而生取五帝監生司命定筭主録

勒籍大而爲壽少而爲筭人生於世並注
一百二十壽以三日爲筭筭一年計一百
二十筭爲一壽一紀一十二年爲一千二
百筭如司命定察功德髙大則爲奏主以
増其筭大則三百六十筭少則一百二十
筭如司命定察罪惡貫盈則爲奪筭罪惡
未除則爲㓕筭降年増促年齡各有等殊
未有差之毫釐者也東斗注筭之君貪狼
星之所總如司馬命章男女分形善惡功
過皆西斗記名君記其名乎属巨門星之

所總分神降炁分定貧富貴賤化生中國
皆南斗上生君之所掌属禄存文曲星之
所總主平生功過罪業年齡夭促至命禄
永絶死歸長夜皆北斗落死君主之属武
曲星之所掌總此生及死記名注筭上生
落死莫不總監中斗大魁也属破軍天罡
星之所主掌盖五帝玄司主定十方世界
四生六道䰟識故元始天尊於玄範之府
有七元星君宫各有神虎將吏并太一夫
人掌管䰟元神虎雌䧺之印主其職焉下

有玉女夫人掌管簿録司其生死統領䰟
𩲸之事或有違慢其太一夫人奏于斗府
飛奏玉帝賞罰至公無有小私行持之士
不可不明矣
神虎主司
北斗太一玄冥七隂夫人玄冥内妃夫人
太一紫元夫人天一北祚夫人
神虎玉札夫人混元神虎夫人
神虎大聖二員
䧺左玉曹統制三䰟百節主䰟主伯大聖何▲

雌右武鸞部衞七𩲸血氣主𩲸主吏大聖喬▲
二聖並緋衣面棗色執圭躡履如王者狀
專管天上星宿及王侯士庶之䰟名神虎
者謂天帝掌䰟之司也即神虎大聖也具
左右有飛符攝𩲸使者一十五員
玉女七員
第一提䰟攝𩲸倒生玄司玉女蔣仁貴
第二掌正病身亡之䰟玉女蔣仁喜
第三掌瘟疫瘴癘死䰟玉女王真卿
第四掌勞瘵風癎癩病業玉女翟普卿

第五掌水火刀兵投河落井自縊王法横亡
玉女黄文▲
第六掌墮胎産死傷折血光之䰟玉女萇道仁
第七掌隂暗不明雷伐𡨚枉鬼惑之䰟玉女
董希卿
巳上並魚袂鳯冠朱履羽裙玎珮手執生
死簿書掌生民死亡順逆之䰟
追䰟使者一十五員
上部使者侯▲
紫綉袍朝天幞頭紅綉抺額面紫黒色碧

玉束帶腰佩魚尾刀一手執金槌一手執
符緑靴
中部使者魏▲
紅綉袍面赤色碧玉束帶魚尾刀緑靴一
手執鉞斧黄抹額
下部使者張𧪵
緑綉袍紫抺額面紫色碧玉束帶佩魚尾
刀緑靴一手執金槌(餘並同上部)此三員
主子午生人
丁▲胡▲卓申之此三員主丑亥生人

王滸王▲劉子和此三員主寅戌生人
仔天▲任▲曽元▲此三員主卯巳未生人
邵公權淩飛真孔▲𩳍此三員主辰申酉生人
巳上使者並緋衣朝天幞頭
七道功曹
天道功曹郜天真地道功曹冉文魅
人道功曹胡▲仙道功曹索忠
鬼道功曹翟魑▲神道功曹祖公弼
業道功曹葛𩴤
右功曹各有一百二十員所大法用者七

員主之
童子二員
玉府監䰟童子徐迢具玉府引䰟童子孔萬卿
右童子各有一百二十員此二員主之
監獄使者二員
陽耀通關壇使者劉㘂㘂
隂靈攝䰟壇使者明▲▲
追攝神將
四門追䰟神將宋杜張馬
天大收䰟將王開地大攝䰟將鄭欲

一呼使者張海一吸使者劉青
監䰟使者賀弼引䰟真人王精
追䰟大將張記追䰟童子雷震
清清泠泠天洞天真使者彭大年
鐵跡臺光使者許昌追䰟捷疾使者王精
普現通目大將軍袁照青黒二神王許
提䰟攝𩲸一司官衆一百二十五人
霹靂迷䰟昏遁使者一百二十人
降真召靈符使一百二十人
五道大神六甲開導使者

泰山沿路土地監守亡䰟去來使者
察命靈童司命童子
神虎印章
師曰凡行神虎玉文符札各有印章須當
祭而用之若有符而無印則是有兵無將
若有印而無符則是有將無兵符印炁訣
歩罡召役闕一不真故靈寳法中貴於十
全未聞有違戾而行之者應矣
諸印
北魁玄範府印䧺左印雌右印

神虎玉札印神虎總攝印大魁總監印
巳上並見印篆軌範門
祭印法
法曰用茶酒時菓九分於九告日置靖室
中供養依法祭之
祭印呪
天一北祚太一紫元北魁玄範神虎玄伯斗
中大聖玉女追䰟十方精光隨我降靈一呼
一吸入我印中隨炁而出隨炁而行變化億
千元亨利貞急急如神虎勑

右呪面北念十四遍吸炁一十二口吹之
想北魁下有紫玄之炁九道降入印中存
諸將隨香煙乗紫玄之炁俱入印中再拜
呪之呪畢以酒沃印覆於淨盆中化金錢
四分在印上次收於淨處用絳囊盛之勿
令人見見則不靈後十二年方再刋申奏
換之以舊印棄於岩洞無人之處
建隂陽二壇式
師曰凡建大齋於艮戸卜一室立神虎之
堂向南設官將几案香花一一具備次以

淨土就堂中立陽耀通關壇於左畔立隂
靈攝䰟壇於右畔各方圓三尺六寸打今
平正各立壇牌及左右監獄使者之牌一
室周回並以白素作幕使不染塵埃之色
當先如法祭混元玉札次方立壇備茶酒
果蓏祭設神虎官將依式變神歩罡關召
次第行持以劒就土上畫之安䧺左印於
陽壇之心雌右印於隂壇之心中間几案
止然一炬明燈并安監引童子符及神虎
諸符又以二器盛水浸神虎追䰟符各一

道亦安壇心牌下祝官將一面追䰟赴壇
現形次以現形符三道内一道同關牒𡨋
財數分燒之一道沈水中一道法師自服
之將符水左手托定右手仗劒念天一北
祚呪七次吸鬼門炁入水中噀洒二壇訖
餘水留几案上即簾幕遮護宻封堂門禁
人來徃至期召䰟方捲簾幕將旛安於二
壇之左右仍用通現幽釋通語通目等符
焚水中洒之及童子身上次令童子指其
端良乆髣髴窺其蹤若孝子忠孝慈義意

切必覩形神可交言語歴歴可扣如生人
悲泣驚䰟飛揚即逺矣若生人歡喜盡現
其形尤忌嗔怒莫私心妄召餘無所戒也
建八門召䰟壇式
師曰欲召䰟現形當於神虎堂中間立八
門召䰟壇相去八尺一仞地又云於曠野
淨處空地立用黄細土平鋪闊四尺九寸
四圍開八門以紅綵左紐長九尺或一丈
五尺量地圍之八門共用鐵纂十六枚各
長六寸下以白牌書八門之號及篆八符

分布入門以一淨盆貯仙藥湯安於壇心
内浸鐵跡臺寳光章次以淨蒭縳作人形
依生前外飾衣冠服中安大梵隱語頭上
戴升天大劵懸掛於秤架鈎上令蒭人空
立離地三五寸許預於前期以白繒七尺
二寸造召䰟旛男一首女亦一首各長三
尺六寸以竹竿長八尺四寸繫旛於竿頭
男旛立於壇左女旛立右男旛書鐵跡臺
字女旛書寳光章字中心立召䰟諸旛如
期行攝召儀令童男室女執二旛立法師

之左右依法召祭官將依式召請亡䰟法
師右手執旛左手搯召䰟訣叩齒九通左
嘯三聲右呼三聲次歌召䰟呪隂陽斗章
再念召䰟呪追䰟呪存用行持以旛蒙蒭
身若隂䰟來赴其旛重墜則竹竿勢曲與
蒭身秤重着地方迎引就浴更衣朝真受
度况煉度日逺恐亡者怕生人陽炁散亂
隂䰟再以旛引歸聚䰟壇開死門入復閉
之次取壇中水以柳枝洒壇内十方蒙者
生形全𩲸視影現形遇引靈煉度却開生

門引出至壇此法如太隂煉度方用又曰
凡建神虎壇須用敷落五篇鎮五方乃上
帝大浮𥠖土之圖立於中召之立至如無
此文則神吏無合𢍆之光不能到矣行持
之時當誦魔王三章併焚赤書玉字八威
龍文二章於室内盖神吏非天元祖炁真
文玉字不能召之二章乃玄都至禁元始
召諸天上帝三界萬靈亦用此章其文萬
聖見之咸覩玉光而至夫行靈寳上道全
在煉炁存神如元始真身與元始同惠方

能洞逹如或昧此徒勞形爾反遭譴罰慎之
敷落五篇赤書玉字
八威龍文章(並見鎮禳攝制門)
陽耀通關壇圖







此獄主攝所薦亡人併億曽萬祖逺化近亡
一切䰟識
隂靈攝䰟壇圖












此獄主攝病死横夭自傷被殺囚禁繫滯乆
沉𡨋司一切九幽䰟識
八門召䰟壇












如召到䰟𩲸開鬼門於人門入閉之
八門牌符


人道

𥼶道


仙道

地道



業道

神道

鬼道

畜道



右符用黄紙牌書各髙一尺四寸亡人沾
此符乃䰟𩲸入壇人人皆可見現跡也
鐵跡臺光寳章

(日月之光照耀八方)(鐵跡金晃光寳臺章)(威光)

(爍爏)(蕩隂易陽)(䰟𩲸返嬰)(神炁貫常)

(八門通幽勿過死傷)(䰟靈召到不得隱藏)





右符以黄絹二寸用丹砂書仍以伏苓伏
神天門冬人參地黄各一分煎湯用盆浸
符安八門壇中召䰟訖以水洒壇十方黄
者生形全𩲸視影現形乃鬼神之寳也又
云以青素朱書長七寸闊二寸四分召無
間罪䰟
壇幡二符


鐵跡

臺寳

光章
右二符用雌黄和辰沙書二旛上立八門
壇左右如陽人以鐵跡招之隂人以寳光
招之(玉皇訣北炁)
召亡旛太一返真攝䰟符

(太上元君)(紫炁通津)(攝精聚䰟)

(使者來呈)(真符一召)(䰟合䰟靈)

爽靈伏矢蜚毒
胎光尸狗吞賊臭肺
幽精雀隂除穢

(太上玉敕)(合符通幽)(攝䰟使者)

(還聚拘制風火)


(本形)(鄷都)(無停)
(無爲自化大道功深)




祝呪
北帝幸神丹諸仙謁聖顔願降鄷都録
善惡報輪環忽開地獄苦罪鬼離刀山

請問何縁業曽不間幽關憫念迷亡子
無岸可依攀故演真符要宣行救世間
急急如律令
右符北帝訣北炁
大魁總監召靈符
(台光爽靈幽精)(扶嬰兆盤蘭定㳤)

(化元聿𩲸星飛澤)






旛頂符

(天靈地精人英鬼爽)(爽靈台光幽精)(尸狗伏矢雀隂吞賊)

(蜚毒除穢臭肺)(三炁化生)(三䰟返靈)(三召速到)

(不受死經)(陽降隂消耳目開聦)(東山)


(度化)(元亨利貞)




師曰召䰟旛可用白絹夾造長三尺六寸
正面頂上書符旛身墨篆太一返真符以
朱書合符盖之用玉魁司玉印符下寫亡
人姓名兩足寫生死年月日時三䰟俱赴

七𩲸俱來兩手寫遷神寳旛引導而行合
符䰟善念不更背面頂上書日月斗形身
篆大魁總監符兩手分寫二聖用朱塗其
諱中用大魁總監印印之兩手寫胎光延
命爽靈益禄幽精絶死尸狗伏尸雀隂吞
賊蜚毒除穢臭肺左手云䧺左玉曹統制
三䰟百節主䰟主伯大聖何▲右手云雌
右武鸞部衞七𩲸血氣主𩲸主吏大聖喬
▲
陽耀壇男旛符





隂靈壇女旛符




神虎召䰟宻呪

陽神返汝殘隂靈來我旛北斗天蓬敕
玄武開幽關三䰟無散失七𩲸莫傾殘
承此金符力攝汝附靈旛願乗無上道
證汝升仙班急急如律令
上清靈寳大法卷之三十五
















