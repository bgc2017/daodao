










上淸靈寳大法卷之二十三觀八
　　　洞微髙士開光救苦眞人甯全眞授
　上清三洞弟子靈寳領教嗣師王契眞纂
　經句符書門
　　　書符敕朱墨咒(上清訣朱/南炁墨炁)
太玄殺炁朱丹流光入於其中萬惡逃亡急
急如靈寳符命律令
　　　敕筆咒
神筆通靈上合玉淸書符殺鬼治病安寜凶
災萬禍所向摧傾符到奉行

　　　發符咒(玉清訣/天門炁)
靈寳大法元始眞文虚旡大道結化三淸炁
降入符符到安寜人生鬼殺永保無終急急
如律令
　　　開印咒(玉清訣視/印取用)
太上玉帝眞命河魁玉淸至靈上淸寳勑太
淸奉行萬無不辟急急如律令
　　　用印咒
玉淸神印丹霞赤文開光十天召眞致靈印
之所到萬神敬從急急如律令

　右法叩齒三通存靑黄白三炁自天門下
　覆印右手擎印使之
　　　收印咒
九靈九眞九仙九聖九天九炁覆蓋神印玉
女玉童侍衛交幷靈官力士常保萬眞急急
如律令
　　　濟生心印咒
玉淸有命緫炁虚无雲龍交篆立注丹書急
急如元始上帝勑(中/文)
　　　度死心印咒

虚皇祖炁大梵飛行靈光注筆塗苦罷對幽
暗罪魂普監上生急急如元始上帝勑
　　　燒香咒
諸天十方旡極至眞大神王
　右法以東方爲始召降如五老啓途群仙
　翊轅之𩔖下降於十方然後從心中所陳
　祝之次上香定心
　　　定心咒
魂神澄正萬炁長存不經苦惱身有光明三
界侍衞五帝司迎萬神朝禮名書上天功滿

德就飛昇上淸
　右一十句取本命方炁咽之行事隨炁所
　願無不上達
　　　治萬病咒
大行梵炁周回十方中有度人不死之神中
有南極長生之君中有度世司馬大神中有
好生韓君丈人中有南上司命司録延壽益
筭度厄尊神廻骸起死無量度人
　右九句凢炁血凝滯體有小疾即端坐𩀱
　手玉淸訣念一遍取東南炁入口中閉炁

　存炁如黄霧之狀自五臟穿入骨節皮毛
　之中皆爲黄炁良久體有小熱其病即愈
　凢治疾布炁並用
　　　生眞炁咒
混洞赤文无无上眞元始祖劫化生諸天開
明三景是爲天根上無復祖唯道爲身五文
開廓普殖神靈無文不光無文不明無文不
立無文不成無文不度無文不生
　右一十五句毎日早𩀱手玉清訣面東南
　念五遍存天降五色雲以鼻引入口咽之

　存歸三田如此五藏充實三田盈溢皆成
　眞炁萬邪不干
　　　五嶽持身咒
混沌分光開元祖劫三台四聖南北九天八
卦大神五星三皇三天師眞五嶽持身三塗
六丁六甲神仙神虎四直上帝降炁内錬化
成玄女通眞雲雷發震生化自然急急上奏
與天齊年
　右法子午訣五方炁𦋇身
　　　安神定志咒

青帝護魂白帝侍魄赤帝養炁黒帝通血黄
帝中主萬神無越青天魔王巴元醜伯赤天
魔王負天擔石白天魔王反山六目黒天魔
王監醜朗馥黄天魔王横天擔力五帝大魔
萬神之宗飛行鼓從緫領鬼兵麾幢鼓節遊
觀太空自號赫奕諸天齊功上天度人嚴攝
北酆神功受命普掃不祥八威吐毒猛馬四
張天丁前驅大師仗幡擲火萬里流鈴八衝
敢有干試拒遏上眞金鉞前戮巨天後刑屠
割鬼爽風火無停千千截首萬萬翦形魔無

干犯鬼無妖精三官北酆明檢鬼營不得容
隱金馬驛程普告無窮萬神咸聽三界五帝
列言上清
　右呪毎日早持一遍不問出入行藏此爲
　泰定心神通暢血脉運化無滯同行世界
　　　治疼痛呪
青帝護魂白帝侍魄赤帝飬炁黒帝通血黄
帝中主萬神無越
　右呪六句震文東炁离文南炁兊文西炁
　坎文北炁中文中炁並呪一遍吹病人疼

　處令咳嗽一聲不過三次疼即止
　　　五斗保生命呪
東斗主筭西斗記名北斗落死南斗上生中
斗大魁緫監衆靈
　右六句每遇夜星朗時向五方各呪一遍
　取五方炁吹身佩五斗符萬邪不干千災
　去矣
　　　治病驅邪法
　凢驅邪止奏心章與之分别人鬼不得妄
　入鬼神情罪先用五斗五魔符與之安鎭

　五臟保命生津驅逐邪炁半月日後却朝
　元奏請中理五炁混合百神符付之吞服
　鎭守黄庭
　　　治顚邪法
　凢顚邪之𩔖即存三宫天尊升在泥丸宫
　列玉局坐呼召身中五臟正炁升天中五
　星正炁各化爲帝者各方服色執玉圭後
　更將五臟五星變爲五斗毎星如道士之
　狀各方服色依方住立執靑簡更將五臟
　五星變爲五天魔王如人間武士之狀各

　方服色執㦸佩弓劒依方位立却存巳神
　將升五帝五斗五魔直前擒下鬼賊到天
　尊前約束押赴三官都司聽斷仍念呪曰
神公受命普掃不祥八威吐毒猛馬四張天
丁前驅大帥仗幡擲火萬里流鈴八衝敢有
干試拒遏上眞金鉞前戮巨天後刑屠割鬼
爽風火無停千千截首萬萬翦形魔無十犯
鬼無妖精三官北酆明檢鬼營不得容隱金
馬驛程
　右呪九遍給五帝五斗五魔符與患人服

　一月若欲求報應於病人夜卧時用各符
　一道令吞用一道安頭髻上又一道貼帳
　帶上又一道同劄焚竈中告示六神同三
　五將軍追攝報應凢用符須先朝元請降
　方行如報應了收前符於淨處焚之
　　　禳鎭法
　凢有大不祥用鐡板五片闊三寸長九寸
　書五魔符背後冩因依年月日時法位奉
　行先具心章密奏上玄請降符命方可行
　之

　　　佩符呪
侍經五帝玉童玉女各二十四人營衞神文
保護受經者身
　右呪凢木命人取東炁火命南炁金命西
　炁水命北炁土命上方炁吹符上淸訣
　　　度一切亡魂呪
普告三界無極神郷泉曲之府北都羅酆三
官九署十二河源上解祖考億劫種親疾除
罪簿落㓕惡根不得拘留逼合鬼群元始符
命時刻昇遷北都寒池部衞形魂制魔保舉

度品南宫死魂受錬仙化成人生身受度劫
劫長存隨劫輪轉與天齊年永度三途五苦
八難超凌三界逍遙上淸
　右呪並玉淸訣東炁
　　　安宅祝土呪
七日七夜諸天日月星宿璇璣玉衡一時停
輪神風靜黙山海藏雲天無浮翳四氣朗淸
一國地土山川林木緬平一等無復高下土
皆作碧玉無有異色衆眞侍坐
　右一十五句凢動土丁罡七歩取旺方土

　一合面北搯玉淸訣念七遍取西北炁吹
　土上於所造方上置土供飬畢以水調塗
　於中庭即萬殺千恠並皆回避如犯土家
　宅不寜依法呪土以水調洒一宅中
　　　元洞呪水
元洞玉曆龍漢延康眇眇億効混沌之中上
無復色下無復淵風澤洞虚金剛乗天天上
天下無幽無冥無形無影無極無窮溟涬大
梵寥廓無光赤明開圗運度自然
　右一十六呪汲東流水置器中存神爲靈

　寳眞人三淸居三田之中左日右月五星
　居五方五帝侍水五星日月降光輝入水
　五靈衞水玉童玉女立于左右斗罡指水
　即叩齒三十二通念呪三十二遍取五方
　炁入水雖盛夏久停亦無蟲穢凢治病可
　用吞符或煑粥煎藥皆可如時疫流行可
　呪此水以楊竹枝遍灑其瘟毒自散立得
　痊安
　　　命魔驅邪炁呪
靑天魔王巴元醜伯赤天魔王負天擔石白

天魔王反山六目黒天魔王監醜朗馥黄天
魔王横天擔力五帝大魔萬神之宗飛行鼔
從緫領鬼兵麾幢鼔節遊觀太空自號赫奕
諸天齊功上天度人嚴攝北酆神公受命普
掃不祥八威吐毒猛馬四張天丁前驅大帥
仗幡擲火萬里流鈴八衝敢有干試拒遏上
眞金鉞前戮巨天後刑屠割鬼爽風火無停
千千截首萬萬翦形魔無干犯鬼無妖精三
官北酆明檢鬼營不得容隱金馬驛程普告
無窮萬神咸聽三界五帝列言上淸

　右法玉淸訣凢給符治人身一切邪炁皆
　以北炁治之
　　　布炁呪
眞中有神長生大君無英公子白元尊神太
一司命桃康合延執符把籙保命生根上游
上淸出入華房八冥之内細微之中下鎭人
身泥丸絳宫中理五炁混合百神十轉回靈
萬炁齊仙
　右一十八句玉淸訣叩齒三通呪三遍北
　炁吹病身吸炁後揉痛處即安

　　　和合百事呪
千和萬合自然成眞
　右法凢和合托木面北呪七遍南炁吹水
　祝心中事七次噴其方即和合
　　　治眼疾呪
諸天日月星宿璇璣玉衡一時停輪神風靜
黙山海藏雲天無浮翳四氣朗淸
　右七句取淨土一塊面東南呪九次吹土
　併呪水洗赤眼立安凢治目疾符水用
　　　治瘟疫呪

束送妖魔精斬馘六鬼鋒諸天炁蕩蕩我道
日興隆
　右四句凢入瘟家治病勑水布炁用
　　　黍米呪
於是元始懸一寳珠大如黍米在空玄之中
去地五丈元始登引天眞大神上聖高尊妙
行眞人十方無極至眞大神無鞅數衆俱入
寳珠之中天人仰看唯見勃勃從珠口中入
旣入珠口不知所在國人廓散地還平正無
復欹䧟元始即於寳珠之内說經都竟衆眞

監度以授於我當此之時喜慶難言法事粗
悉諸天復位倐歘之間寂無遺響是時天人
遇値經法普得濟度全其本年無有中傷傾
土皈抑咸行善心不殺不害不嫉不妬不婬
不盗不貪不欲不憎不𡜍言無華綺口無惡
聲齊同慈愛異骨成親國安民豐欣樂太平
經始出教一國以道預有志心宗奉禮敬皆
得度世
　右法左手托赤黍米不以多少右玉淸訣
　自東方爲始至下方毎一方呪十遍存一

　方天眞大神飛天神王千乘萬騎並入黍
　中十方計一百遍呪了取西北炁吹治一
　切疾
　　　呪靈寳水
天眞天津寳液神淸一呪斬鬼永辟妖精天
罡眞炁斬殺邪癘眞陽之水永去萬里
　右法左手上淸訣托水右玉淸訣指水先
　念前呪七遍次念後呪三遍取東南炁入
　水剔訣水中隨水有靈官侍水行之
　　　靈寳針

　以神桃枝長五寸作針玉淸訣五方炁吹
　針針病處令患人三吸三咳嗽出針
　　　誦靈書
　大凢治大事存身爲元始坐五色獅子又
　存頂中有元始金容玉相即左搯玉淸訣
　右上淸訣密誦不拘遍數取東南炁吹一
　切符水中隨意用之凢一切符除本呪外
　並用此祝
　於正經内略出諸呪凢諸符隨事用本呪
　本訣或有專祝香呪更用之訖方念中篇

　並玉淸訣先取東南炁吹又念玉淸大呪
　取西北炁吹之呪曰
三十二天三十二帝諸天隱諱諸天隱名天
中空洞自然靈章諸天隱韻天中之音天中
之尊天中之神天中大魔天中之靈九和十
合變化上淸無量之奥深不可詳敷落神眞
普度天人今日欣慶受度歷關諸天請㓕三
惡斬絶地根飛度五户名列太玄魔王監舉
無拘天門東斗主筭西斗記名北斗落死南
斗上生中斗大魁緫監衆靈靑帝護魂白帝

侍魄赤帝養炁黒帝通血黄帝中主萬神無
越靑天魔王巴元醜伯赤天魔王負天擔石
白天魔王反山六目黒天魔王監醜朗馥黄
天魔王横天擔力五帝大魔萬神之宗飛行
鼔從緫領鬼兵麾䮵鼔節遊觀太空自號赫
奕諸天齊功上天度人嚴攝北酆神公受命
普掃不祥八威吐毒猛馬四張天丁前驅大
師仗幡擲火萬里流鈴入衝敢有干試拒遏
上眞金鉞前戮巨天後刑屠割鬼爽風火無
停千千截首萬萬翦形魔無干犯鬼無妖精

三官北酆明檢鬼營不得容隱金馬驛程普
告無窮萬神咸聽三界五帝列言上淸







上淸靈寳大法卷之二十三











