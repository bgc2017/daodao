










上清靈寳大法卷之三十四驚一
洞微髙士開光救苦真人𡩋全真授
上清三洞弟子靈寳領教嗣師王𢍆真纂
齋法壇圖門
獄燈圖像章
師曰凡建大齋須當破暗續明開赦諸獄
赦諸罪爽當按圖像如法鋪陳今具如左
九巵九壘燈圖
師曰救拔之格宜如法造燈𣗳其下立天
地輪以圓象天以方象地分三輝而照九

壘列八極以居中皇自初終亡至於七七
使燈光相續照破幽關建燈之法以梓木
作一燈𣗳上分九巵一巵安一燈下用淨
土作壇三級上圓下方上層安燈𣗳𣗳上
懸旛九首中層立九炁牌安燈九盞下層
立九壘皇君位牌安燈九盞三層共二十
七盞外立八卦八門然燈八盞使上照九
天中照九野下照九壘通光九道外照八
極周回十方計三十五盞乃二十五分總
炁上玄之法也

九炁牌
帝真胞命元元一黄演之炁帝真胎命元洞
𡨋紫戸之炁帝真䰟命元長靈明仙之炁帝
真𩲸命元碭尸𡨋演由之炁帝真臟腑命元
五仙中靈之炁帝真靈府命元髙真沖融之
炁帝真元府命元髙仙洞笈之炁帝真華府
命元真靈化凝之炁帝真嶽府命元自然玄
照之炁
九壘牌
第一壘洞淵澤地土皇君第二壘金剛澤地

土皇君第三壘石脂色澤地土皇君第四壘
潤色澤地土皇君第五壘金粟澤地土皇君
第六壘金剛鐵色澤地土皇君第七壘水制
澤地土皇君第八壘大風澤地土皇君第九
壘洞淵無色澤地土皇君











九幽獄圖
師曰按法天象地方圓爲式九幽曹主罪
憲職羅酆東南巳地是其所也按大一聖
真之科以砂土作壇九所方闊二尺九壇
一同總方六尺以法地之隂極二六之象

毎壇作四角三曲如獄之形毎獄明登三
炬九獄共二十七炬九獄之心隨方立牌
牌上面書破地獄符(見齋法符篆門)背寫
獄名上懸九旛(有式在旛盖章)又式作黄
旛九首篆九天生神章符至破九獄燒九
旛了却以此旛掛其位仍先立遷神廻黄
旛使幽䰟覩之萬罪皆㓕也夫九幽者八
卦中宫按九州分野各係社令主守在天
爲九霄在地爲九宫化形爲九幽獄其名
有九皆一炁所化一念所感凡亡人一念

之惡其獄即現其報隨之故太上垂慈拯
濟立九齋法超㧞苦爽當知其所出也
一曰幽𡨋乃東方震卦九炁所化凡發生
蠢動莫不待風雷之所驚故曰風雷二曰
幽隂乃南方離卦三炁所化凡火數至陽
爲陽極隂生之道故曰火翳三曰幽夜乃
西方兌卦七炁所化凡一日之光並没酉
地爲金方殺伐至剛之道故曰金剛四曰
幽酆乃北方坎卦五炁所化凡炁候水數
至子爲隂極陽生水旺於子故曰溟冷五

曰幽都乃東北艮卦梵炁所化凡炁候至
寅艮爲温柔發施之理木炁所生故曰鑊
湯六曰幽治乃東南巽卦梵炁所化凡火
至巳爲至旺之郷莫不爍爍鎔銅之熾故
曰銅柱七曰幽關乃西南坤卦梵炁所化
凡金氣爲西南肅殺之候故至人門之郷
多生貪殺之心故曰屠割八曰幽府乃西
北乾卦梵炁所化爲天輪運轉之象故曰
火車九曰幽獄乃中央一炁所化是中宫
土皇所掌爲中央緫制之治故曰普掠

大凡建九獄本爲普度沉淪之設若建小
縁上不祝君王而及寰區下不度九祖而
及六道區區只度一二位之䰟則上帝豈
特爲一人而能頒曲赦悉開九獄必無是
理地獄未必皆可破幽䰟未必皆可度而
我之立意無一毫及物之功豈本科之意
也倘或專薦止然燈祝賛或建九巵燈之
類足矣破獄之科不必舉行庶免僣瀆然
孝子報親無非盡誠懴罪足矣豈可以我
祖宗必墮地獄而行此科理之所在也若

果欲行之却當隨宜設斛食度沉䰟不拘
多寡隨力建功則破獄一節行之無慊矣
盖無量苦奕沉迷有無一念既差終墮其
獄若非祈天請命行符破獄何由解脫故
當按法行之
九獄牌
東方幽𡨋風雷地獄南方幽隂火翳地獄
西方幽夜金剛地獄北方幽酆溟冷地獄
東北幽都鑊湯地獄東南幽治銅柱地獄
西南幽關屠割地獄西北幽府火車地獄

中央普掠幽獄
九獄燈符






九獄形






緫九獄











廻耀燈圖
師曰盟真科典有廻耀降光之格懺除五
累苦門法以梓木作輪如車軸之象上層
然燈一十二盞中層一十六盞下層二十
一盞中央五累苦門共四十九數也仍立

牌寫諸獄名更造小旛四十九首黄白之
色至相交間𣗳之須先立廻耀旛於輪之
東南内外相應乃黄籙廣度幽䰟用之集
兹功德以薦亡䰟能回三景之光曲映九
泉之户使鐵城鎔解刃毒摧鋒拔度苦䰟
咸覩三光徑生人天此本科也乆廢不用
宜倣蔡致虚路時中儀以沙作三圍外方
内圓如車輪様徑九尺外一圍作二十四
輻然燈二十四盞立二十四獄牌中一圍
作十五輻然燈十五盞立五累五道五苦

門牌内一圍作九輻然燈九盞立三惡門
三尸道三徒界牌當心立廻耀靈旛一首
然燈一盞又以黄白相間造小旛四十九
首隨燈布之懴燈畢就燈上化之
木軸様




内圍燈牌九并九旛睿號

色慾門元靈隱耀天尊
上尸道威光寳際天尊
天徒界普照幽明天尊
愛慾門隨機赴感天尊
中尸道虚皇普濟天尊
人徒界大慈救苦天尊
貪慾門慈悲救度天尊
下尸道无邊普度天尊
地徒界法力超昇天尊
中圍燈牌十五并十五旛號

人道元洞王晨天尊
色累苦心門普光弘濟天尊
太山地獄苦道弘慈廣濟天尊
神道通光普照天尊
愛累苦神門法輪開化天尊
風刀地獄苦道靈源普潤天尊
鬼道慈悲惠愛天尊
貪累苦形門神光廣被天尊
摙山負石苦道玄上玉華天尊
地獄道寳光通照天尊

華競苦精門玉清玄上天尊
作江河苦道慈恩萬善天尊
傍生門金華慈慧天尊
身累苦䰟門玄明梵行天尊
吞火食炭苦道玉真隱韻天尊
外圍燈牌并二十四睿號
監天地獄廣常慈愛天尊
玄沙地獄普垂妙澤天尊
无上地獄開度无量天尊
太真地獄光明寳華天尊

虚无地獄隨劫救苦天尊
火庭地獄㝷聲救苦天尊
毒刃地獄无邊普濟天尊
寒夜地獄九幽拔苦天尊
律令地獄妙化無邊天尊
風刀地獄廣常覆護天尊
九幽地獄金華廣耀天尊
刑正地獄聖力無邊天尊
太平地獄廣大慈悲天尊
清沼地獄無極快樂天尊

玄隂地獄輪轉萬變天尊
天玄地獄廣度沉淪天尊
天一地獄髙皇玉晨天尊
三十六天獄髙靈最妙天尊
元正地獄慈教廣度天尊
河伯地獄普垂惠澤天尊
禁罰地獄廣大無邊天尊
黄天地獄大弘普濟天尊
累劫地獄隨念徃生天尊
女青地獄開度宿障天尊

廻耀輪燈








二十四獄圖

師曰按真人二十四戒經尺人生前造二
十四種罪惡死後歷二十四報化爲二十
四獄三塗五苦八難之場八獄共二十四
獄按人身中三部八景二十四神之數多
因在世貪着情愛設心邪境結節凝滓不
能開通故盟真科典有廻耀之格假陽光
燭破昏衢使鬼官罷對囚苦出離









二十四獄牌
第一鑊湯地獄第二刀山地獄
第三銅柱地獄第四鐵犂耕舌地獄
第五剉身地獄第六毒蛇食身地獄
第七鎔銅地獄第八爐炭地獄

第九鐡輪地獄第十運石地獄
第十一鐵床地獄第十二劒林地獄
第十三寒氷地獄第十四鐵丁釘身地獄
第十五亂考地獄第十六大石壓身地獄
第十七針錐地獄第十八鐵丸地獄
第十九食炭地獄第二十磑磨碓搗地獄
第二十一惡汁灌身獄第二十二㧞舌地獄
第二十三鐵鎻鎻身獄第二十四鋸解地獄
三塗五苦門牌
天塗上尸死道色慾之門地塗中尸邪道愛慾之門

水塗下尸惡道貪慾之門色累苦心門
愛累苦神門貪累苦形門
華競苦精門身累苦䰟門
血湖燈圖
師曰大鐵圍山之南有硤石獄其形皆黒
旁有火熖下有血湖在東南一大石間上
大下尖中開一縫罪人出入自有百藥毒
汁灌身心獄號血湖産死婦人億劫沉墮
苦不可勝穢惡之甚獄中有百萬鬼卒晝
夜考掠乃翻體大神擲尸大神食心啖腦

鬼王之𩔖也
血湖燈





産死獄








酆都燈圖










開通五路燈圖
師曰凡建大齋當先開通道路釋放亡䰟
法以泥座五箇挿白旛五首按五方安
東方飛道大神南方横道大神
西方直道大神北方遏道大神

中央都道大神






三十二天燈圖
師曰燈壇作三層上層爲無色界四天立
無色界魔王位懸十方飛天神王旛中層

一十八天立色界魔王位下層十方天尊
立欲界魔王位壇心立一幡幡上書三界
大魔王








師曰此圖按元綱流演之像上懸三十二
天旛外開八門四圍立二十八宿牌









九天燈圖
師曰九天燈即九巵燈也若不用燈𣗳未
免就地鋪之盖洞經中以第一天居中正
在頭上第二天在南第三天東南四天在
西五天在東北六天在西北七天在北八
天在西南九天在東是也亦隨方立九炁
牌上懸九天旛當依此圖如式鋪設今人
以東北起第一天甚悖理也當細考詳








生天寳臺





























上清靈寳大法卷之三十四







