










上清靈寳大法卷之四十五圖三
　　　洞微髙士開光救苦眞人𡩋全眞授
　上清三洞弟子靈寳領教嗣師王契眞纂
　齋法符篆門
　　　東極青玄救苦九龍符命
　師曰此文乃太一天尊之睿㫖拔罪救苦
　之靈章凡告行以黄素髙九寸朱書其符
　外用可漏封函亦黄素丹書又法以梓木
　簡髙九寸闊三寸六分厚三分以頭青裝
　之正面書符背書告文以青𥿄作封皮或

　以碧素朱書封題如式
　法曰凡書符於靖中面東焚香九拜跪奏
　存太一在青宫百寳祥光殿内九色雲霞
　絳羽青華龍文之帔頂玉清寳冠乗五色
　九頭獅子共捧七色金蓮寳座獅子口吐
　火熖遍遶太一在火熖中現出九色圓光
　如虹蜺狀頃生圓象如日在頂中出白毫
　相光如劒㦸鋒芒座下又有二小蓮花乗
　太一二足太一左手執碧水晶寳鍾如鼎
　狀右手執空青花枝金容玉相慈悲慧目

　左有大惠眞人右有救苦眞人侍從金剛
　神王力士天丁金童五女靈官侍從太一
　八十一位神君五方太一吏兵俱爲侍衞
　兆存在五色雲中分明了次黙奉情㫖持
　念太一睿號入十一遍存太一命左右眞
　人開紫陽玉匱九光寳藴岀示龍文鳯篆
　與兆并敕降九龍使者隨身兆受符訖九
　拜存太一洒甘露於十方良久天地如百
　寳光明條忽忘形方染朱筆念太一號九
　遍取東炁入筆書之畢又祝睿號九遍玉

　清訣東炁入符次於告文後天尊銜位之
　下書青玄破酆都眞形符依散形祝之次
　念十方天尊號毎號九遍共九十遍取十
　炁吹又祝睿號九遍再取東炁吹方於香
　上祝遣若臨壇宣告亦如前請降存用宣
　讀焚之祝九龍使者隨符而行
　　　大九龍符




　　　小九龍符

　　　(日出東方/青帝太陽)(左玄太一/右玄永昌)(九天/玉皇)

　(救若/十方)(五方四維/䰟離毒湯)(九龍青簡/救苦眞光)

　(冥獄罷對/上朝三皇)(三天正炁/萬炁混康)(千靈稽首/昊天旻蒼)
　　　練度九龍符

　　(東華東極/九炁青宮)(九老仙臺/天帝敕命)(太一/天尊)


　(救苦/符命)(九龍使者/乘駕九龍)(五方五老/煉育死䰟)

　(九天九炁/三寳丈人)(生炁隨身/開度死䰟)(上帝慧光/曲湛寒庭)

　　(重泉主者/救苦奉行)(有違有拒速送天刑/有功有濟列言上清)

　(元皇誥命萬神破聽善功死䰟罪隨此赦/乘斯符命超度南宫急急如上帝敕)




　　　祝呪
天尊敕命青玄至尊九龍乘御甘露濟隂
幽府地司濟霑死䰟无極運化生炁攝雲
䰟𩲸普度身輕上昇急急如
青玄上帝敕
運眞合靈㑹寳敕召諸神六天壘重隂
酆都九幽獄典吏部冥洞三官統九府
主典神吏兵一切獄主者拔度善功䰟
出離三塗苦

東宫九龍符照開諸地獄爐炭生青蓮
刀劒作騫𣗳火池化寒池鑊湯爲春浦
救度長夜䰟往生極樂國
　　　告文
東極青玄救苦九龍符命告下三官九署十
二河源五嶽四瀆九州八蠻酆都六洞十宫九
幽泉曲河源五道都府九州社令冥關幽扄諸
大地獄一切主者咸領符命拔度亡過某等及
下元幽爽囚苦罪魂徑度隂翳永離幽冥地獄
消苦開泰泉扄火醫滅熖刅毒摧鋒下明黒暗

上生朱陵超度三塗宿對停輪一如告命
　太歳年月日時告下
　法位(臣)姓某承誥奉行
東極宫中大慈仁者太一救苦天尊(書眞/形符)
　　　内封式面書
東極青玄救苦九龍符命具位(臣)姓某奉行謹封
　　　内封皮背書
　　拔度亡過某等魂
　　　外函式
(東極青玄救苦九龍符命告下/三界十方九野地司隂曹萬神)具位臣姓某謹重封

　　　東華青宫生德開光寳符



　　　告文
上東青林太皇萬福道宫東華青宫生德開
光寳符吿下十方無極世界三官九府百二
十曹五帝考官酆都嶽府泉曲九幽溟泠五
道大神河源水官冥關主者拔度亡過某等
出離地獄原赦罪尤蕩釋冤愆上生東方太

皇黄曽之天一如告命
　太歳年月日時告下
　法位(臣)姓某承誥奉行
　右簡髙一尺二寸闊三寸二分用青粧朱
　書
　　　元始符命金籙白簡長生救苦二符
　師曰三天上有无上盟眞玉匱金籙玉簡
　救苦眞符乃元始之威章上帝之曲恩實
　醫救沉淪之法藥開悟愚暗之法音灌沐
　身心之法雨䕃覆群靈之法雲照燭幽昏

　之法炬汲引亡人之法門始因北帝啓陳
　虚皇演教曲湛宸恩廣度無間召千天之
　合契破九地之靈文承之則俓出昏衢立
　登霄漢奉之則廻骸更生位𥙷眞人度三
　災九厄於塵世除千罪萬業於北都豈曰
　小𥙷之哉
　玉䇿云泉生領祖太元靈源清淨從虚禀
　氣搆形受神幸覩晨輝不能自貴炁縁物
　假妄起塵情神鬼用謀心勞日拙氣凋神
　逝難復本初五累牽纏受毒幽壤或在五

　嶽大川九幽都府城隍社廟泉曲河源或
　托孤䕃依仗邪物游蹤野遁附巫興妖執
　繫妄心罔悟宿命境縁業對形異神遷心
　與形俱旋循不息巍巍人道推此自窮太
　上慈仁常善救物頒符曲府昧爽咸恩息
　熖火山解負宿命宸波曲湛更煉還人
　皇人曰夫人之淪亡乃三尸九蟲之所制
　也皆在五行之所運故入五苦輪廻之門
　故太一先用三炁之光破九幽獄書九星
　之炁以蕩尸穢五藏内明如日則隂陽返

　其䰟𩲸也故書碭尸冥演由之炁然後布
　八卦之星玄象分形二儀交泰三炁流通
　以鎭三田心主坎離上朝三清然後九宫
　羅列眞炁充溢萬神敬聽九幽隳毀混成
　一炁回尸返生故書曲敕
　皇人曰夫隂靈迷執三塗旣蒙道恩拔度
　須得丹天煉形之符化生寳光超昇陽明
　之境至士當修煉假三田之光而接九天
　之炁是以隂藉眞陽神合太眞轉輪不滅
　便得神仙矣

　又曰夫罪䰟拘閉皆北斗所掌故書无上
　七元九幽等字吹三光炁照耀十方三台
　煥爛故書玄象之光以照八獄五嶽五帝
　監生大神運靈次書合日月之明三光所
　照紫䇿摽名帝君執符度命華庭泰山天
　元之炁灌注南斗三官禀敕九地之下九
　水之中九隂之境皆覩光明
　師曰自非玄契佩此靈章心純九戒者不
　得告救苦符如專薦拔非七德九功修眞
　之士不得告長生符固非失慈悲之教蓋

　多罪下鬼難擅宸恩此由獄囚獲僞赦徒
　誤幽冥兼非忠孝貞廉仁慈無功及物無
　昇騰南宫之格雖行告下地司只執白簡
　隨業受化也此簡非憑三寳之力其功不
　普矣
　師曰兆巳佩九龍符戒文冝心映南昌錬
　眞之籙乃長生符也蓋髙上靈䇿紫微寳
　章也練簡丹文明霞結藴神光煥落召降
　晨華保錬丹心養育赤子凡受者取陽月
　竒日備青素髙九寸闊二寸五分丹篆其

　符符成作八壇疊以絳囊方寸懸帶當於
　心前毎日燒香了出戸東向若遇風雨晦
　冥可就寢靜之所凝心虚形面東圓羅鼻
　引赤霧洞浹一身髙下三宫一塵不立念
　極良久乃叩齒三通嚥液三過微音呪曰
司命受煉相火成罡梁爲天宰洞感炎光
樞機輔弼星列玄章育精大明赤章淩芒
煉化神符表裏俱昌急急如律令
　呪畢再叩齒三通嚥液三口而止如是行
　之三年後施上法則不陳風飈克御翹暉

　倒景流軿紫虚盻眷髙清玉京可歩也
　玉䇿云月陽謂六陽月也(子寅辰/午申戌)竒日謂
　甲陽也後上法謂上法諸法非行䇿三年
　始營佩符揖景燒香出户謂出庭户行持
　非依朝眞格出巽户也青素明潔非指白
　爲素也如道呼紫青絳爲三素雲也
　玉䇿曰世有救恤貧乏濟度天人奉戒修
　齋供養三寳或錬眞養神功未充足㑹窮
　滅度經由太隂者方可曲行赦命告救苦
　眞符次告長生靈符擢簡帝堂錬神火府

　若罪䰟無功於天人者不可濫受錬眞之
　籙但得覩見神暉更生陽界亦幸矣
　又云若夫普爲九幽孤爽億祖宗支大醮
　天地皈命玄眞者師當爲啓奏三境申聞
　玄師關告地司方可告符
　法曰凡諸濟度以栢木作簡長九寸闊二
　寸四分厚二分(玉䇿云闊二寸/五分厚四分)栢木者取
　其芳潔素白有生炁之象(玉䇿以梓木作/救苦符栢木作)
　(長生/符)九寸者法出九幽重泉而乗九陽九
　炁以昇天也闊二寸四分者象三部八景

　二十四神靈炁也厚二分者體隂陽全備
　天地造化之理也尺寸合用古玉尺比今
　之淛尺毎寸當増二分地
　㫖曰凡書篆時先於靖室中焚香朝奏通
　誠内誦洞章以香案面東置簡案上先面
　西北長跪啓奏元始至尊存玉相乘五色
　獅子百寳金臺蓮花之座外映金光口吐
　瑞炁降入丹砂及簡木之上次起立面東
　搯震文呪曰
玉誕長桑栢空度仙丹華曜木度䰟昇天

炁映白簡金光自然永劫長存安鎭寒泉
幽䰟開度長保劫年急急如
元始上帝律令
　呪畢取生炁九口存作日華之光吹布簡
　上如普度簡多可堆疊案上亦如前取炁
　九九八十一口吹簡上存日華周市無邊
　方以丹砂染筆搯玉清訣黙念三天隱諱
　(霐澄明/天地人)下筆依散形書之
　㫖曰凡書長生符朝奏法式如前但取甲
　日或寅日書篆露一宿請降下臨方可行

　用口訣云木首金頭𠮷金龍度益通丹光
　𩀱運火露宿貫神峯所謂木首者甲也金
　頭者庚也若然則庚辰日爲上也
　玉䇿云面書符背書告文作五行舊本有
　六行第六行乃上皇甲申歳運告行猶今
　所書歳次甲子是也今欲依舊本入年月
　爲六行但以天篆缺支干等字又不敢擅
　以世書混間眞筆不然權移年月告下一
　行書於簡背青紙封皮之上以元始符命
　告下十方無極世界作兩行書銜位之左

　右
　法曰或普度簡數至多書篆不迭當以金
　銀葉作鏤空符文之板依法存思染筆隨
　文塗刷於白簡之上貴使數廣易成不致
　勞冗神智也若同志之士能恊力篆寫不
　憚勞苦以圖濟拔之功又勝於符板也更
　或不然則依符文刋爲印板以白薄紙以
　丹砂刷印糊於簡上次依法存思染筆隨
　符竅念呪而潤色之亦可𩔖於篆寫若苟
　簡印造不如法行持則徒用心哉

　玉䇿云凡曲赦䰟識并受長生靈符者當
　㝷天篆入亡䰟姓名若抜度三數人則簡
　上書一名稱等字其餘名列酆都狀内其
　狀只用世之楷書若簡文天篆不可輙廢
　其眞自有殊制故也按眞誥載紫微王夫
　人答楊司命問書云請陳爲書之本始如
　三元八㑹之書皇上太極髙眞清仙之所
　用也雲篆明光之章今所見神靈符書之
　字是也華季之世共作巧末趨徑下書皆
　流尸濁文淫僻之字含本效假是囂穢死

　迹耳夫眞仙之人曷爲棄本領之文迹手
　畫淫亂之下字耶今長生符内四十七字
　并二符告文舊皆雲篆明光之章後人不
　知眞凡用書之異直以世書代之得不上
　玷眞逸之文下虧有禁之格也今後尋諸
　經所載神藻以證舊篆今救苦符告文計
　九十八字内増七字控書亡人姓名毎一
　行篆二十一字分作五行是也長生符告
　文計九十八字却増七字書亡人毎一行
　篆二十二字分作五行是也若書年辰不

　得用維字似式當避況重隂得之似朝廷
　曲赦也凡簡内亡䰟姓名不得過六字愼
　之
　　救苦符
　　　度帝王妃公卿將帥散形
　　(靈寳君天寳/君神寳君)(朱明景化/保素通眞)(后土/九壘)

　(俱㑹/帝廷)(五炁混合/日月停輪)(魔王保舉/諸天記名)(三/元)

　(慶)(六紀)(注生注福)(南辰)

　(會)(齊年)(司功司勲)(北極)

　(鑄𩲸/陶䰟)(中監五嶽/下綂人倫)(金輿玉輦/朝謁三清)

　(九霄/斡運)(紫戸/生神)(陁羅/育𨗿)(⬤炁/合雲)

　　(九州/安鎭)(幽爽/完形)(華都/曲麗)(禀敕/奉行)
　　　度士庶散形

　　(三皇/炁合)(景化/凝玄)(九陽朗映/冥夜昇遷)

　　(削除/罪譴)(開度/宿縁)(三素/皓靈)(六辨/虚凝)

　　(寳玄/流化)(拔度/靈)(五老/啓圖)(極中/混清)

　　(道守岑爲/九䰟煉精)(周廻/加圖)(開度/英䰟)

　(徊合/玄都)(九夜/停刑)(幽境/光舒)(曲赦/北酆)

　(髙雲歩衢)
　　　度横死苦爽散形


　　(廣生/髙映)(覺元/洞虚)(九眞/應元)

　(五運/華敷)(訷戸/纏絡)(三官/總都)(六龍/舞轅)(哀/救)

　(三/塗)(解釋仇對/弘慈範樞)(五行/返眞)(清炁/濯廬)

　　(威光逺燦/照幽衢)(慧朗/靜明)(度命/南樞)

　(圓極/湛常)(九夜/續隅)(幽泉/開度)(福映/酆都)

急如敕命飛歩太虚
　　　度産亡幽䰟散形
　　(帝眞混合/煉神漑胞)(左右奉人/司馬洞謡)(九/壘)

　(沉䰟惡/根化消)(紫戸定録/神降晨霄)(開度長夜/隂貫陽標)

　(三張總御/合慶幽寥)(六炁感通/明梵演昭)(司命司録/司功司煞)

　　(延揔三靈/明主都府)(中理五炁/混合百神)(曇誦/延越)



　(承命/三清)(九陽司化/覆靈育靈)(坤順/内營)(大明/合同)

　　(得天/之晶)(赫奕玉帝/九幽齊并)(泉曲/受度)

　(赦敕幽扃急急如青玄律令)
　右散形趙道昇本上作三星却念元始上
　帝太上道君太上老君三句在帝眞混合
　之上又以眞作君字
　　　生身受度散形

　　(三䰟/歸英)(緑字/返生)(九竅/開通)

　(五府/納靈)(鬼戸斷絶/皇道鮮明)(三台/敷映)(六儀/混成)

　　(隂陽/配合)(皇達/元靈)(五帝大魔/侍衞送迎)

　(混本歸一/飛歩三清)(九族/俱超)(三景/登明)(身度/我界)

　(體入/自然)(生身受度/劫劫長存)(九泉/不到)(幽廓/難拘)

　　　(曲映)(馳騁)

　　　(帝阿)(玉虚)
　　　東華青宫救苦九龍眞符



　　　告文凡書
元始符命金籙白簡救苦眞符告下十方無
極世界三官九府百二十曹五帝考官九幽
地獄巨天力士執罰神兵司録司命司功司
殺牛頭獄卒三界大魔拔度某出離地獄永

辭長夜覩見光明萬罪蕩除𡨚仇和釋乘此
九龍符命功德上生天堂一如告命
　太歳年月日時齋壇告下
　　　告文(天篆)




　　　祝符呪
元始上聖玉帝髙靈眞文告命濟死度生

金籙妙戒拯護幽冥白簡玉符九眞玄經
解消罪咎𡨚債和平救苦眞人削除罪刑
察命童子注上生名護戒威神引詣福庭
超離五苦乗駕雲軿輪廻得道飛昇上清
元始符命下入重泉隂關夜府罪苦咸原
通幽負信魚龍告宣神䰟受度𩲸離冥關
乗功往化上昇三天急急如律令
　右法上帝訣取東炁并玄元始三炁吹入
　符
　　　長生符散形

　　　(元始上帝/玄照超品)(左陽眞神/右隂靈神)

　　　　　　(化元聿白/星飛睪)

　　(九幽拔罪/天尊三聲)(神珠/朗日)(天地/合明)

　(黄雲凝靈/炁象交元)(左那仙府/玄中澄輪)(太仙/右府)

　(台眞/之神)(三元上集/九夜昇騰)(覃赦/五岳)



(八獄欲書五岳字先呵炁一口吹云破方下筆/罪根欲書八獄字先呵炁一口吹云破方下筆)

　　　(六帝/司迎)(太一司命/挑康奉令)

　(太極都治/胎門八神)(此一筆望三台之間取太一/尊星黄炁一口吹書太極都)

　(治下/閉之)(太玄司方/召八靈君)(此一筆/亦取太)

　(一星黄炁吹書於太/玄司方之下閉之)(天合地合人/合日合月合)

　(五行併合日月/並明南極注生)(三元四始隂陽合/凝玉晨敕下南昌)

　(上宫如律/度生急急)紫字䇿字(南昌/帝君)

　(太極注生帝君紫虚丹元帝君長生大帝/㑹精總統帝府中間通正筆即念未句三)

　(叩/齒)(炳煥煜三叩齒了冥心長引/𤊞煴熳西南炁一口入筆方)

　(書君/字)(呪在/上)(三官北/酆九壘)



　(重隂九地九/水皆覩光中)(太嶽主帝/峩峩丘陵)

　(飛龍/驛傳)(南斗/上生)
　右吸筆端丹色咽臍下丹田候度䰟登橋
　時復呵出丹田祖炁赤光衝天送䰟出五
　丈之外師伏地如拜小頃起隨車送䰟投
　旛焚之此一筆乃帝命之書也
　　　南昌上宫紫微流金煉眞之籙





　　　告文凡書
元始符命金籙白簡長生靈符告下南方丹
天世界朱陵火府南昌上宫長生大君韓君
司馬司命司録延壽益筭度厄尊神廻骸起
死監生大神超度亡過某上登朱宫流火之
庭玉眸煉質黄華蕩形書名紫䇿受化更生
乗此金籙度命功德時刻昇遷一如告命

　太歳年月日時齋壇告下
　　　告文天篆




　　　祝符呪
太上開明元始監眞五老上帝赤書玉文
拔贖一切宿對罪根皆蒙解脫考掠俱停
䰟昇九天𩲸度朱陵今日上告萬神咸聽

龍負白簡關盟眞靈乞如所願風火驛傳
元始上帝赤書玉文解消隂結以證超眞
刀利南極浮閻之神流火受煉禪猷保生
婆尼靈童與滌隂穢表裏瑩徹玉嬰之形
飛歩禪黎洞陽之庭一如
元始上帝金口律令
日中赤帝號曰丹靈眞符命仙玉精保生
虹映玉華煥落上清七世父母累命重寧
越此宿對禍滅幽冥公子執吾符太一居紫房
三合地元下拔命上玉京急急如

元始上帝敕
　　　救苦符封皮式
(救苦眞符告下/十方無極世界)具位姓某封
　　　封皮背書
　　　　拔度亡過某人等䰟
　　　長生符封皮式
(長生靈符告下/南方丹天世界)具位姓其封
　　　封皮背書
　　　　超度亡過某人等䰟
　　　救苦符給付天仙道告文

元始符命(文同攺九幽地獄/巨天力士二句作)天仙紏校萬炁
沖神(餘並/同)
　　　長生符給付天仙道告文
元始符命(文同内攺金籙度命功/德時刻昇遷二句作)元皇廣化
天仙彛秩徑獲昇遷(餘並/同)
　　　救苦符生身受度告文
元始符命(止)三界大魔覆護預修弟子某隨
所救度出離幽沉覩見光明因縁輪轉衣食
自然得爲初學天人一如告命
　　　長生符生身受度告文

元始符命(止)監生大神覆護預修弟子某生
身受度劫劫長存隨劫輪轉與天齊年永度
三塗五苦八難超陵三界逍遥上清
　　　救苦簡内符



　右符紅上黒書子文北炁
　　　長生簡内符




　右符黄上朱書午文南炁
　　　茭龍金龍二驛吏符
　師曰泰玄都省茭龍驛吏一十二萬人主
　傳命泉曲開光赦罪凡告救苦符每一符
　用一人齎持也又有金龍驛吏二十五萬
　人主頒符命魔天道馳信凡告長生符毎
　一符亦用一人也若告行二簡當啓奏元
　尊玉帝關召此吏隨所告符簡多少請降

　人數蓋二吏𨽻天猷所部冝先申元景丹
　天府或併申四聖府請降亦可以天蓬主
　攝䰟佑聖拯沉淪故也但驛吏狀如力士
　毎見世俗多誤作童子形載詳經云若能
　受持金籙白簡九眞妙戒長生靈符救苦
　眞符察命童子護戒威神五帝直符六宫
　掾吏自當隨逐簡文覆護受戒亡靈若然
　則不用童子齎簡是亦傳流之失也
　玉䇿云凡命茭龍金龍驛馳不用文引只
　以符傳符也今恐未學道淺未能感動玄

　靈可作請關當遣直日功曹齎關召之或
　先以符召至却宣玉簡後以關付之齎持
　也此理亦通當篆驛符於關尾乃銜位之
　前請詳而行之庶克逹命於寒司也或用
　新茭縛龍吏如力士狀更納其符於身中
　使負簡文亦須别作䟽狀先期告齋可也
　若不奏告上玄請降驛吏妄意宣行正若
　人間赦命非臣下之所可專耶
　　　召茭龍驛吏符
　　　(太上玄)(洞徹)(慧光)


　　　(都敕命)(泉隂)(遍映)

　(幽夜/光明)(永辭五苦/斷絶地根)(九龍符命/何敢不隨)

　(飛歩五戸/三官赦原)(茭龍布信/符到速追)(亡䰟開/泰性悟)

　(神/飛)(風火律令/羅酆速依)




　右符黄紙黒書掐玉帝訣以鼻引北極星
　光繞筆書之存思焚召則驛吏届前也所
　取北極星非斗中第六武曲乃天皇之右
　北極天樞星也
　師曰炁芒各類清濁異歸凡取三光五星
　之炁各以鼻引口吐也生旺雲煙之炁當
　以口吸隨火也引吸時勿使耳聞耳聞則
　炁芒不降又不可長引長引則喘息失度
　要在精傾宻念馭炁合神於杳冥之間則
　引吸隨念感降也

　　　召符右語
右召玄都茭龍驛吏一人齎持
元始符命救苦眞符開光赦罪一如告命
　太歳年月日時告下
　　　召金龍驛吏符

　　　(太上玄/都敕命)(通幽/徹關)(金光/普照)

　(洞煥/重泉)(玉眸煉質黄華蕩形/亡䰟受煉超度三天)(眞/風)


　(廣扇慈/雲接身)(告命一下/金龍負驛)(風火交馳/一如律令)




右符青紙丹書玉訣以鼻引太尊星芒繞
筆書之如前焚召凡取炁自南北望尊星
在斗頭中下台分中微向北也太尊北有
四星勢如軍井南有少微如元宿其太尊
色黄而明要知在此斗璇璣二星之南也
要取北極太尊二星之芒須候入夜星朗

　時取之方得其眞
　　　召符右語
右召玄都金龍驛吏一人齎持
元始符命長生靈符超度亡靈俓詣南宫一
如告命
　太歳年月日時告下
　若先行符則用此右語若只連符於關子
　上不必用也
　　　關式别具章奏門
上清靈寳大法卷之四十五











