










上清靈寳大法卷之一
　　　洞微髙士開光救苦眞人𡩋全眞授
　上清三洞弟子靈寳領教嗣師王契眞纂
　開宗明義門
　　　總叙
　師曰靈寳大法者貫通三洞總備萬法是
　旡上大羅天元始天尊所說玉晨道君五
　老上帝髙眞上聖妙行眞人十方神王至
　眞大神所授後聖玄元金闕李眞天帝降
　世行教化度凡間得而聞之乃三十六部

　尊經總計萬八千篇衆道之宗玄淵隱奥
　與萬法一貫且天眞皇人有八明五譯七
　經八緯十奥四十七章總成一部究其微
　妙皆曲盡其理夫八明者以法天開八聰
　以明其幽五譯者法五劫開化生五行是
　氣方成世書七經者汲引大道之徑路八
　緯者範圍教法之閫域十奥者是謂十玄
　四十七章訓說始末紀綱總成一部盡闡
　玄奥之旨其於詳微分品立門樞貫爲一
　　　八明

一則明元始祖炁從何先化玉字按靈寳王
　字内音經云自三炁之先溟涬之後其中
　眞精歘化後生元炁元炁之内有神曰元
　始天王其炁混凝與元始同生流化結芬
　非色非相或舒或張至延康開劫一炁分
　形而爲二炁虚无自然而生始炁二炁交
　結凝相太空彌覆無極字方一丈八角垂
　芒莫知其理一炁混凝包藏玉字至龍漢
　開劫元始天王分隷二炁混沌開光炁清
　髙澄成天炁降積滯成地二炁分合中有

　和炁名曰玄炁亦曰大梵之炁至赤明劫
　元始開圖中有眞陽之炁化爲洞陽之火
　元始運洞陽之火冶錬三炁混和玉字而
　成赤文因而劫號赤明文號赤書玉字是
　兹理矣
二則明生育混沌陶冶萬範自混沌開拆三
　炁成文火鍊爲赤書光明之炁陽光之精
　成日靈光之精成月餘光布散分爲三象
　三炁之神分爲三清之聖自此之後萬範
　皆出莫非玄元始三炁也

三則明靈寳大法自然生成圖書總括萬象
　爲三才樞紐至開皇劫分隷三元化生諸
　聖至上皇劫王劫周啓五行全形化生諸
　眞諸仙應五劫之内産生玄中之眞精精
　中之神皆名上皇故劫號上皇也於五劫
　之中五行正炁流方布形或聚或散或捲
　或舒或體應雲煙火霧或象類星斗金玉
　成形分蟲魚龍鳥皆出於赤書玉字分形
　自然生形成三洞四輔之文龍胎石景億
　萬符書三部千條圖局命天眞皇人太眞

　玉妃悉書其文録爲簡籙以正生化之本
　總括萬象之元陶鑄羣品之機出産仙眞
　之紐是兹理矣
四則明大法爲三洞祖教出生一切聖人自
　五劫開化之後上清洞玄玉清洞眞太清
　洞神三洞之經四輔符籙皆因赤書玉字
　而化禀受靈寳之炁而成昔自元始天尊
　命上皇三十九帝九霄天帝各紀經呪而
　成大洞三十九章明五劫開化混洞之體
　述和合三炁歸一之法付王晨道君次於

　諸天說三十六部尊經後自三皇之代金
　闕後聖玄元老君下化於神農時下化爲
　郁黙子說嘗百藥分五穀而說長生經伏
　羲時下化爲田野子正八方演隂陽說靈
　寳元陽經祝融時下化爲鬱華子訣修三
　綱齊亡政說靈寳五星混常經黄帝時下
　化爲廣成子說靈寳道誡經少昊時下化
　爲隨應子說靈寳元藏經髙辛時號元陽
　子說靈寳微言經帝尭時號務成子說靈寳
　政事經帝舜時號尹壽子說太清經靈寳

　赤書經夏禹時號眞𡩋子說五篇眞文經
　龍蹻經周時號郭叔子說靈寳赤精經道
　德二篇靈寳八威治魔經呉時號太極左
　仙翁說靈寳祭鬼經業報經漢世名赤松
　子說三一經至桓帝時永壽元年正一太
　清洞神之教下降人間武帝時名河上公
　說道德篇章西王母奉元始之命說靈寳
　三十六部尊經成世書至晉永和十一年
　玉清洞眞之教下降人間方成三洞皆岀
　因靈寳大法生化一切聖人也

五則明人身體法元始造立混沌而生聖胎
　法身父母交精一㸃含和二炁分坼先生
　其腎三炁分肇而生神府神府者心也四
　炁合并華蓋成形五炁開光如花五葉即
　五内備矣如三炁至五劫之象也二炁分
　判上生泥丸而下生玄谷玄谷水府也三
　炁火煉上生曰月如同二目一身光明如
　爲萬象也人身正同其理夫身外分形須
　知靈寳祖炁是也入沙成金入石成玉禽
　生鸞鳯獸生玄龍草木生靈芝五榖含嘉

　瑞炁散成和風炁升如慶雲炁降爲甘露
　入水生夜光在人生聖賢以此爲祖炁乃
　至和太一之精衆靈之首太寳旣有此物
　如人之分形入大浮黎土丹谷中央也成
　行九轉分形五變而成法身乃元始十遍
　枯骨更生是也
六則明元始祖炁無形之先比擬降質成炁
　化生萬寳今世作何體狀復採此炁餌之
　登眞正所謂靈寳之炁如萬𩔖亦有之謂
　龍珠虎寳牛黄鵶丹之屬也今流精玉光

　丹亦是也所謂靈寳之炁天地者日月對
　炁日中之時身中者神炁㑹合之初也故
　太乙眞人曰常於太極握樞機動靜神珠
　降幌幃自有靈寳生玄谷黍珠空歌嘯詠
　時是也得此餌之必登眞人之位故下仙
　莫能階此髣髴矣
七則明大法中大洞育物回靈之道則白曰
　登晨次誦詠長生度世尸解得道及經中
　備有萬法所是靈寳經述天中元始天尊
　說經之旨趣則常理矣上有修眞内錬骨

　肉同飛之道中有長生度世尸解之法下
　有昇祖度玄之教大則保鎮天地正天宿
　度愈災却魔之格小則有治療沉痾回尸
　起死之功明則有嘯詠風雷變化自然之
　靈幽則有䇿役鬼神徹視十天之文故曰
　備有萬法
八則明大法有三品必成聖眞仙遒如通玄
　究微行諸十品上道功德合備則白日飛
　昇若其餘𥙷修得一法救一長生度世爲
　地界洞天仙人之首或朝夕朝禮尊敬奉

　事供養必獲尸解之仙十洲三島散仙之
　民矣
　師曰八明可以開聰而五譯始成世書
　　　第一譯
譯曰王字生於虚无之先隱乎空洞之中名
　大梵玉字至赤明開圖火煉成文爲赤書
　玉字元始以大通神威之力開廓五文而
　生神靈宣緯演秘而成大法也
　　　第二譯
譯曰火煉成文赤書之後字方一丈八角垂

　芒覆於諸天下䕃於西元九天之根流雲
　之勢玉光金精之明煥耀太空元始命天
　眞皇人悉書其文名八威龍文亦曰諸天
　八㑹之書秘於上清玄都金闕七寳瓊臺
　及紫微上宫蘭房金室東西華堂九天太
　霞之府也
　　　第三譯
譯曰元始天尊爲道法宗主玉晨道君爲靈
　寳教主撰此靈書五篇眞文三十二天玉
　字成經名雲篆光明之章西王母授黄帝

　龍威丈人授大禹靈寳五符之法并太上
　後聖授百代帝王靈寳尊經並在三十六
　部尊經之内更不稱譯黄帝問道峨嵋親
　見皇人再蒙授旨及呉左仙翁於太極徐
　眞人降授流布亦更不重叙爲譯
　　　第四譯
譯曰漢元封元年七月七日西王母下降以
　此經法授漢武帝帝不曉大梵之言王母
　曰元始是大羅天人道君是西那玉國天
　人亦與神洲之言不同況大梵之言乎遂

　以筆書之改天書玉字爲今文以大梵之
　言威儀服御宫名圖書名色宫闕甲子卦
　炁壇式大法之内諸品行用三十六部尊
　經並從漢制世文之語爲古今之法言也
　　　第五譯
譯曰自天眞皇人悉書其文以爲正音妙行
　眞人撰集符書大法修用眞定光眞人鬱
　羅翹眞人光妙音眞人集三十六部尊經
　符圖爲中盟寳籙以三十六部眞經之文
　爲靈寳大法因此流傳呉左仙翁授經籙

　法訣於太極徐眞人也仙翁遺於上清眞
　人楊君總其上清洞玄玉清洞眞二品之
　法後世漸有神文見也

上清靈寳大法卷之一
















