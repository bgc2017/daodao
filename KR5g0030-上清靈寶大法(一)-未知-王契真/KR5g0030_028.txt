










上清靈寳大法卷之二十八飛四
　　　洞微髙士開光救苦真人𡩋全真授
　上清三洞弟子靈寳領教嗣師王契真纂
　傳度儀範門
　師曰夫靈寳大法者三洞三品之上道萬
　百千篇之靈章受者不論仙凡而在於有
　經者爲師授者不擇貴賤而在於有求者
　爲弟子也按玄都定録四萬劫一傳者非
　下元神洲品格乃三天之年限盖禁泄之
　於非人倘有仙才豈論四萬劫一出也神

　洲條禁四百年一出其文亦許聽至人四
　十年付一人四百年不得過七人但盧後
　學傳習之者衆叛道背師違盟負誓不明
　至理侮弄道法輕泄漏慢觸冒玄憲不惟
　毀敗至教而且負於師資削降階職終難
　歸復上宫兼無骨相之子累及玄祖不可
　不戒也又有狂妄之師偶遇其文外以髙
　邁清徳内以好貪資貨不擇賢智多示不
　肖之子混淆至教是致三宫鼓筆四司録
　愆遂使道妙不符靈玄比空而上玄好生

　惡殺普度沈淪曲出度人無量之㫖接引
　後學之士別出授度科格使和陽降光不
　生隂殺兆宜遵守翊賛玄化則普天懷徳
　同證大羅之果
　太極真人曰吾自昔劫以來備經歷化富
　貴貧賤無不周旋師資付授一言一句不
　生真假之念以假爲真自獲真應若以真
　爲假其真自失自生真假之別故曰萬法
　真假之念丹宫亂氣萬劫難明一心奉真
　无假立獲真應妙果

　梵空真人曰凡授受之始質心盟科之理
　者以學道之子澆薄淺見不得純白之志
　故有金寳質心之格重道輕財亦有多失
　於真受亦有好利量度輜銖而失於其人
　嗣法皆非消磨本心明譴未及安逃鬼神
　剪戮矣
　師曰授受之科當選擇其人神真内固威
　徳儼然言行有信慈憫忠孝謹節正已操
　心端直志慕希夷如此之人方可修持上
　法濟度死生若隂謀潜害言行有虧忠孝

　不立心行邪佞諂曲詐欺内無徳行外失
　威嚴則福淺惡逆之人或三途中世屠劊
　將兵刑戮之家豈可洞逹天地神秖者哉
　當審賢愚分別仙姿然後方可受詞立誓
　依玄科年限備詞心章取大帥口命(即元/始天)
　(尊/也)次求宗師保舉與度師同壇之宗也即
　申三天上相付下三官府獲其吉報方擇
　吉日一依科格盟天而傳又曰大凡受持
　之師行持半紀許度五人一紀之後度十
　三人不可再度然靈寳之文非他法之比

　切宜慎之
　　　効心盟天
經曰至士齎金寳効心盟天而傳又曰若有
至人質心依舊格告盟十天然後而付焉此
所以質心而貴道也告盟之格且諸侯公卿
欲濟世扶危保鎮國祚受此大法當以上金
一百二十兩五色綾羅各三十六疋朱砂青
絲各十二兩鎮信禄米一百二十石命錢一
百二十貫誓香三十六斤若士庶欲濟度存
殁超升玄祖當以上金三十六兩五色綾羅

各十疋朱砂青絲各九兩鎮信禄米十二石
命錢十二貫誓香六斤若肥遁山林長齋岩
谷修錬有道之士當以上金九兩紫羅一端
青絲朱砂各一兩誓香一斤以案𥿄一百張
代幣帛五方筆墨各一件以代錢米如無力
行道之士亦可用三分之二不可缺也或寒
棲之士無力亦可割髪以代金上告三十二
天天帝以盟十天也又以五色布三尺六寸
効質心或剌血以代之効心五帝以給玉童
玉女也青絲者以代割髪丹砂者以代剌血

今雖有明質信幣未甞能割髪剌血者大抵
質心要在割一身之肥肉截九天之靈寳不
以恥痛爲念結萬劫因縁以顯精𠂻誓不妄
傳無疑忽之誠乃其人也何用世財耳盖此
法祕於上天其禁至重至於天人詣玄都上
宫而受傳亦齎金寳而受是以不可輕泄故
也若有道之士所以法信度法師當一一具
奏天廷傳度按法應千傳用之物不可私心
隱匿如弟子外惜財貨而輕道内惜髪膚而
恥痛難苟從質心傳受之後其道不行神真

不侍經法百魔所敗度師弟子俱獲深殃累
祖負玄切宜戒之如遵科格則諸天欣慶群
魔束形萬神敬禮開壇之時授度之日自有
衆真監度以授於我道法流行百魔隱韻離
合自然呼聖集真濟生度死積功累徳不日
成之受法之人要在忠孝君師父母慈悲幽
冥苦爽心奉三寳清貞修巳含光黙識宻行
隂徳一心本末終不忘信求師匠之微言篤
實任淳而遵守在品禄無妨於仕君養親居
山林者無嫌於修錬形神樂江湖者無媿於

逍遥逸散務耕耘者不廢於農桑稼穡大隱
於行商坐賈者不阻於經營謀運小隱於醫
卜工巧者不抑於精專藝業韜於暗持而必
成顯於光耀而必墮苟奉上忽下妄佞隨勢
奸狡多機輕於易倦評論端緒傲慢一切好
華務利浮浪播美淫醉貪怒志行不䢖有犯
有條必寘於幽極之所若遵教戒立保升騰
仙階可躋矣此吾門之訓不示凡子勉守慎
之明詳於此
　師曰凡拜心章巳承上玄之命許行付度

　即再用心章下通於靖中或髙山之上露
　章分十天寳劵合同職劵玄都誓劵吿盟
　十天玄泉芝草或竒花珍果名香禮師三
　十二拜爲表餘批報補受職任皆在洞視
　百靈神朝玉陛而洞明方能入七經之㫖
　然後醮謝諸師或心章巳逹玄命許度立
　盟結誓禮師分契巳畢餘皆許立上天玄
　中之師入七經之道建壇自度也不必一
　一在於度師攝行又須假世中經師而逹
　於玄師是無師不度者經師也無師不成

　者玄師也經師與玄師無異稍有乖奉二
　官奏劾降職罰筭餘如玄憲仙格受度如
　畢即以黄繒九寸丹書流金錬身長生靈
　符背書九戒以絳囊盛之懸映心前遵持
　九真大戒受行法職十戒十二天人之行
　誦靈書歌章萬遍方入七經後持八緯必
　致真人之位雖功漏不滿數合入冥亦得
　暫遁太隂尸解得道上升仙宫
　　　奏格
玉清上清太清

昊天聖祖天皇
北極后土元天
東極九幽十方
諸天尊朱陵大帝南極
洞淵九宸三十二天
九天帝東華五老上帝
西元都省靈虚宫
天仙内院日宫月府
天罡五星四曜五斗
三台南斗二十八宿

北斗南昌三官
四聖經籍度師玄師
天師監齋
　　　申狀式
三真人妙行真人三籙院
九天三洞宗壇三洞寳經
天樞院天曹天真皇人
靈寳主帥十方无極大神
三元道化東嶽四嶽
水府酆都十王

都水監九壘太嵗
　　　牒
九州社令都大城隍州城隍
縣城隍靖治官將靈寳官將
當境
劄住居土地司命等神
傳度表青詞繳印單
保舉狀監度狀三代立盟狀
奏狀翻黄倚黄請醮奏申狀
醮關申發關表關

詞關醮筵進龍車表
祭將䟽設醮衆真獻狀奉安䟽
收補帖
　　　傳度
仙誥三天劵合同劵
環二箇思微版劵
告盟十天劵謁簡三十片青絲一兩
䇿杖一條交將帖戒牒
補職帖
　　　保舉師狀

保舉師具位姓某
　右據嗣法弟子某人本貫(入/意)投詞乞行保
　舉傳度事契勘某人律身端謹慕
　道恪恭堪受
　靈寳職任謹具狀申
　靈寳大法師某君壇下伏乞
　法慈特賜謄奏
　天廷依
　科傳度如某人受持之後或有違盟誓某
　甘同俟

　玄憲伏候
　法㫖
　年月日保舉師狀
監度師狀
　監度師具位姓某
　右據嗣法弟子某人詞稱本貫(入/意)乞行監
　度事契勘某冲虚心存利濟堪受
　靈寳法職合與監度未敢擅便謹具狀申
　靈寳大法師某君壇下伏乞
　法慈依

　科奏盟開壇傳度伏候
　法㫖
　年月日監度師狀
　　　三代出身立盟誓狀
具弟子位姓某
　今開具三代出身郷貫等于後
　一本貫某州某縣某郷某保某靖焚修
　一髙祖某具生死年月日時有官受籙並
　依實具列
　　髙祖妣某氏曽祖某曽祖妣某氏

　　祖某妣某父某生死年月日時
　　母某生死年月日時
　一某見年月日時生上屬
　北斗某星主照
　一某於某年某月日就龍虎山
　正一天師門下參受某籙
　一某於某年月日詣某君壇下傳受
　某法見今奉行
　一某四代即不係將帥屠劊之家及不係
　十惡五逆之人亦不犯不忠不孝不曽經

　罰
　一某今來乞傳授
　靈寳大法受持之後誓願代
　天行化修齋立功普濟幽明保安家
　國不敢叛道背
　師始勤終怠輕泄
　祕典妄傳非人及不忠不孝不仁不義傲
　忽至真違越
　科禁如有似此等罪甘以身謝
　三官禍延七祖一如

　玄科令
　一某今請到
　保舉師某人監度師某人
　右謹具如前如有異同甘俟
　天憲謹狀
　年月日具位姓某狀
　　　投詞式
具法職某
　右某本貫某州某縣某保某靖椘修見年
　幾𡻕某月日時建生上屬

　北斗某星君主照伏念夙承
　妙廕叨處
　玄門佩
　符籙而護命鎮身受
　經法而承流宣化進修未至媿及物之無
　功蒙昧何知恐未明於
　玄奥靖惟寡徳徒玷
　真風是用齋沐身心齎持香信躬詣
　度師某君壇下乞奏授
　上清靈寳大法經文祕訣符圖印章一宗

　誓願行持章奏普濟幽明修錬形神保安
　家國興利除害建徳立功不敢怨
　道咎師始勤终怠輕泄祕典妄示非人如
　違殃流一身禍延七祖風刀立考永失人
　倫謹具狀拜㱼
　度師三洞宗師真人某君壇下伏乞
　師慈俯垂俞允特賜謄奏
　天廷依科傳度施行伏候
　法㫖
　年月日具位姓某狀

　　　奏玉清
具法位小兆(臣)姓某
　右(臣)不避誅夷僣干
　天聽深知躐越首丐
　寛容(臣)謹據(入/詞)永失人倫事臣智識凡庸
　業行淺薄未通真奥安可接人恩惟
　太上垂科
　靈文降世許以汲引後學繼襲
　宗風所領來詞不容抑絶謹卜今月某日
　就某處冒禁盟天謄詞請

　命取某曰恭依
　科格開壇傳度謹遵
　師範付授
　靈文裂劵分環結盟立誓至夜修設清醮
　若干分位上謝
　天恩祈奏補某人名䘖及奏請壇額靖名
　刋造合用印篆心印開具式樣單子繳連
　在前(臣)昧死謹録狀上奏
玉清上帝元始天尊陛下恭望
　道慈允(臣)所奏特降

　勑命告下三界十方諸天曹局陽庭隂治
　應干合屬去處照應弟子某人所受法職
　印式咸使聞知即爲某赦宥宿愆削除罪
　簿標名玉格列籍玄都其或爲國爲民祈
　禳請禱濟生度死修齋立功應有符檄關
　盟所至悉無阻遏速獲施行仍乞降賜
　玄元始三氣靈寳妙光流注某人混元神
　室之中即使存念施爲呼吸修用洞符玄
　妙通逹
　真靈無所不度無所不成設醮至期恭俟

　恩光鑒臨醮席證眀修奉(臣)凡愚濁質濫
　厠仙階冒瀆
　宸威罪當萬坐謹具狀奏
　聞伏候
　勑㫖謹狀
　年月日具位臣姓某狀奏
　　　三清四帝(並同前奏於内除三清玄/元始三氣一氣攺之餘外)
　　　(不/用)
　　　奏九幽十方靈寳
具位小兆(臣)姓某

　右(臣)不避誅夷(入/意)上謝
　天恩除具奏
　三天上帝及關盟
　三界普告十方外所奏補某人(見/前)上奏
九幽抜罪天尊道前恭望(見/前)
　伏候
　勑㫖
　年月日具位(臣)姓某狀奏
　　　奏南極朱陵
具位小兆(臣)姓某

　右(臣)不避誅夷(見前/至)上奏
南極朱陵大帝
太微南極注生大帝御前恭望
　睿慈(同前/至)速獲施行仍乞
　勑降丹天世界朱陵火府南昌上宫受錬
　司合干仙官將吏一合下臨某人靖治之
　中輔𦔳
　教法拯濟幽冥使無所不度無所不成運
　念施爲克彰
　靈應伏候

　勑㫖謹狀
　年月日具位(臣)姓某狀奏
　　　奏洞淵
具位小兆(臣)姓某
　右臣不避誅夷(見/前)上奏
洞淵三昧无量上上太一天君三洞天尊御前
　恭望
　𧇖慈允(臣)奏懇特降
　勑命告下三界十方重泉九壘風梵綱維
　之境朔單鬱絶之郷地水職曹冥司去處

　照應弟子某(同/前)
　伏候
　勑㫖
　年月曰具位(臣)姓某狀奏
　　　奏九宸
具位小兆(臣)姓某
　右(臣)不避誅夷(同/前)上奏
髙上神霄玉清真王長生大帝
東極青華大帝
九天應元雷聲普化天尊

九天雷祖大帝
上清紫微碧玉宫太一大天帝
六天洞淵大帝
六波天主帝君
南昌上宫可韓司丈人真君
九天採訪使應元保運真君御前恭望
　𧇖慈允(臣)所奏特降
　勑命宣告
　九霄三十六天雷霆三省四院四司東西
　華臺四曹四局六部八寺諸司舘閤及諸

　曹院子司照應弟子某所受法職印篆咸
　使知聞其或爲國爲民禳災除害祈禱雨
　暘輔正除邪濟生度死應有
　符檄關盟所至悉無阻遏速獲施行仍乞
　頒下三界真司從臣所奏依應施行臣凡
　愚伏候
　勑㫖
　年月日具位(臣)姓某狀奏
　　　奏生神上帝
具位小兆(臣)姓某

　右(臣)不避誅夷(同/前)上奏
靈寳自然九天生神大帝御前恭望
　睿慈允(臣)所奏特賜
　勑命告下三界十方諸天曹局陽庭隂治
　應干合屬去處照應弟子某所受法職印
　式咸使聞知即爲某赦宥宿愆削除罪簿
　標名玉格列籍玄都其或爲國爲民祈禳
　請禱濟生度死修齋立功應有符檄關盟
　所至悉無阻遏速獲施行仍乞遥降九霄
　正真生氣靈寳无量妙光灌注弟子某身

　田臓腑之中骨髓毫竅之内調和五氣混
　合百神落三尸滅九蟲安三䰟錬七𩲸令
　得服氣錬形朝元洞視即使神光發越妙
　氣周流眙根肅清給節解釋魔無干犯身
　有光明與道合真長生久視伏候
　勑㫖
　年月日具位(臣)姓某狀奏
　　　奏五老
具位小兆(臣)姓某
　右(臣)不避誅夷(同/前)上奏

五方五老上帝御前恭望
　睿慈允(臣)所奏特賜
　勑㫖告下十極真司考校弟子某積生今
　世故作誤爲所有罪愆悉從原宥即爲刋
　名丹簡紀字瑶篇其或服氣錬形濟生度
　死乞降五方五芽正真道氣灌注某身田
　之中内生靈滋寳芝外招雲芽和氣通洞
　五臓拘制萬神即使存用呼吸符合周流
　洞契真元無有障塞仍乞
　頒下三界十方合屬真司照應某所受法

　職印篆凡有請祈
　符檄所至即與遵行母令阻遏速獲施行
　伏候
　勑㫖
　年月日具位(臣)姓某狀奏
　　　奏木公上相
具位小兆(臣)姓某
　右(臣)不避誅夷(同/前)上奏
東華木公上相青童道君
西元白玉龜臺太靈太真金母元君御前

　　　恭望
　睿慈允臣所奏特賜
　勑命告下三界十方諸天曹局陽庭隂治
　應干合屬去處照應弟子某所受法職印
　式咸使聞知即爲某赦宥宿愆削除罪簿
　標名玉格列籍玄都其或爲國爲民祈禳
　請禱濟生度死修齋立功應有符檄關盟
　所至悉無阻遏速獲施行仍丐遥降
　二儀祖氣金木真精流注某神室之中匹
　配坎離制㐲鉛汞或修身内鍊育聖胎以

　凝靈或濟苦抜亡鍊死䰟而仙化呼吸施
　用與道合真至期拱俟
　恩光鑒臨醮席證明修奉剋就善功干冒
　威嚴但臣下情无任不勝戰慄之至謹具
　狀奏以聞謹狀
　年月日具位臣姓某狀奏
　　　奏天省畫一狀式
具位臣姓某再拜
　上言右臣不避誅夷僣干
　天聽(同前/至)繼襲宗風今詳本人哲狀誠

意旣恪理難抑違謹卜今月某日恭依科
格冒禁謄詞開壇傳度分環裂劵立誓結
盟至晚修設清醮延奉
帝真證明傳度以副懇祈所有合行陳請
事件須至開畫奏聞者
　一臣奏爲某傳受大法乞賜
　　睿㫖宣示玄都曹治及三官九署天曹
　　掌録籍合屬真司檢閱某宿生今世故
　　誤罪愆即與削除罪籍注上生名署職
　　仙階紀字丹簡庶令少禆

　　玄化上賛真風
　一臣奏爲某乞賜謄奏
　　三天金闕諸天帝闕請降
　　勑命頒下三界十方諸天曹局斗府星
　　宫三元九府五嶽九壘酆都地府水府
　　河源福地洞天神洲境域陽庭隂治應
　　干去處咸使知聞先丐爲某赦原九祖
　　宿愆多生罪咎並與斷地建後遷神南
　　宫自今而後凡遇嗣法弟子某爲已爲
　　人祈禳請禱濟生度死修齋立功應有

　　符檄關盟所至悉無阻遏剋獲施行
　一臣奏爲某行持教法乞賜玄㫖關告
　　玉清靈虚宫靈寳天仙内院及諸曹局
　　子司差降靈寳大法天真上聖真君萬
　　司如意大將軍諸天赫奕萬神神王玉
　　女玉童靈官將吏經法符書受職仙靈
　　洎北魁玄範府南冒受鍊司上清黄籙
　　院發遣章奏部併諸司官屬將佐吏兵
　　功曹直符土地等神分神化氣一合下
　　臨傳法弟子某壇靖之中隨印駐劄分

　　司治事輔𦔳教法同積隂功俾得存念
　　交通呼吸相應无所不度无所不成凡
　　有請祈悉彰感應
　一臣奏爲某遵依法式合行奏給通章印
　　法以備章奏行移并借以靈寳大法司
　　印額及本人心印遂一具單隨狀進呈
　　丐爲頒行三界真司合干去處照應施
　　行
　一臣奏爲某所佩法籙謹按玉格補𠑽某
　　籙弟子某職爲任俾令蒞事行持剋遂

　　天闕推恩降命施行
　一臣奏爲請祈玄㫖宣告三天門下掌章
　　奏司靈官仙宰將來某但有請祈所上
　　章詞表狀應干文字關報天門守吏侍
　　衛諸神三界魔王剛風上吏如期勿令
　　下官故炁妄有阻截即與依時上奏毋
　　致違却庶得所祈所願俱獲頒行
　一(臣)奏於某日恭按玄科開壇傳度修崇
　　醮禮上謝天恩至時願降
　　恩光俯垂鑒證曲賜陶成

右臣謹謹録狀上奏
三天門下泰玄都省恭望
省覽頒付直日玄曹從(臣)所奏施行伏候
勑㫖謹狀
　年月日具位姓某狀奏
　　　奏日宫狀
具位(臣)姓某再拜
　上奏右(臣)不避誅夷(入詞同前)
右(臣)謹謹録狀上奏
日宫太陽炎光帝君聖前恭望

真慈𠃔(臣)所奏特降
勑㫖告下三界十方陽庭隂治合干去處丐
爲弟子某削除罪咎落滅惡根記籍真司書
名紫冊自今而後凡有爲已爲人祈禳請禱
濟生度死修齋立功剋期感格即獲施行其
或鍊養三竒斡旋五緯書篆符籙抜度顯幽
乞賜隂陽靈根水火正真生炁灌漑三田庶
使呼吸存用内外相符洞妙貫玄引凡入聖
无所不度无所不成傳度之時拱俟
天恩鑒明祀事干冒

聖威但(臣)下情无任不勝戰汗之至謹具狀
奏以聞謹狀
　年月日具位姓某狀奏
月府太隂素曜皇君
天罡大聖節度星君
三合華盖星君
二十八宿星君
十二宫辰星君
　巳上並同日宫狀式
　　　奏北斗狀式


具位臣姓某再拜
　上奏右(臣)不避誅夷(同前)
右(臣)謹録狀上奏
北斗紫微尊帝二星星君
中天北斗九皇大道星君聖前恭望
宸慈𠃔(臣)所奏特降
勑命宣示玉府玄曹檢閱弟子某宿生今世
故誤罪犯並丐原赦許以自新仰頼標名玉
籍紀字丹書次丐勑降北魁玄範神虎大聖

玉女使者一行官將分形應化下臨某靖治

之中輔𦔳教法共積功勲凡濟苦抜亡追䰟
攝𩲸存思呼吸視影現形明彰嘉應仍乞
宣告三界十方陽庭隂治合屬去處咸祈照
應某所受法職印篆自今而後凡有請祈符
檄所至即爲遵行尚慮某肉質凡胎念累障
塞未解洞符玄妙通感真靈恭請瑶先真炁
灌溉身田觧除穢結啓迪真機凡遇濟生度
死服炁鍊形存念行持契玄合道无所不度
无所不成以爲效應剋副懇祈冒犯
宸嚴但臣下情无任不勝戰慄之至謹具狀

奏以聞伏候
睿㫖謹狀
　年月日具位(臣)姓某狀奏
　　　奏南斗
具位臣姓某(同前)
右臣謹具狀上奏
南斗六司上相真君
南上朱陵火府帝君聖前恭望
真慈𠃔(臣)所奏特賜
勑㫖宣示玄曹赦宥弟子某夙今故誤罪咎

丐爲注名生籍列職仙階次丐關告南昌火
府鍊度真司給降主練度生化合干仙官將
吏分神化炁下赴某靖治之中輔𦔳教法拯
濟幽隂凡有行持剋彰靈應宣揚道化共積
隂功冒犯
聖威但(臣)下情无任不勝戰慄之至謹具狀
奏以聞伏候
聖㫖謹狀
　年月日具位(臣)姓某狀奏
　　　奏三官

具位(臣)姓某(同前)謹録狀上奏
上元賜福天官紫微大帝
中元赦罪地官清虚大帝
下元解厄水官洞隂大帝聖前恭望
聖慈𠃔臣所奏特賜恩命告下无極神郷泉
曲之府北都羅酆三宫九府百二十曹較録
生死隂陽罪福簿籍水火風刀考官應干合
屬咸令知悉即與弟子某赦原罪咎落滅惡
根標紀善功進品仙格照應某所受法職印
篆自今而後凡有一切爲巳爲人濟生度死

修齋立功剋獲施行伏慮某九玄七祖億劫
種親罪業深重尚淪報對咸從曲赦斷地逮
役遷神南宫凡諸祈懇剋獲昭通冒犯
聖威但(臣)下情不勝悚懼之至謹具狀
奏以聞伏候
聖㫖謹狀
　年月日具位(臣)姓某狀奏
北極天蓬都元帥真君蒼天上帝
北極天猷副元帥真君丹天上帝
北極翊聖儲慶保德真君皓天上帝

北極佑聖真武靈應真君玄天上帝
　巳上並同三官狀式
　　　奏玄師
具位(臣)姓某(同前)謹録狀上奏
玄中教主上清靈寳聖師真君几前恭望
師慈俯垂省覽特降恩命告下三界十方陽
庭隂治合干去處咸令知悉即與檢閱弟子
某宿生今世故誤罪咎並祈赦宥許以自新
專丐師恩差降靈寳大法諸司官屬分靈應
化一合下臨某靖治之中蒞職列曹分司治

事輔翊教法濟度幽明共積隂功宣揚道化
庶使某存念呼吸内外相符通逹真靈宻彰
玄應(臣)開壇傳度之時恭請恩光證明監度
提携後學接引方來共垂保舉之恩曲賜陶
成之造發揮祕宻開悟愚迷弘闡化機黙符
心請俾使某性根智慧心地了明洞妙貫玄
承流宣化法由師度願仙派之可聮道在人
弘賛真風之攸永冒犯
師嚴但臣下情不勝戰慄之至謹具狀
奏以聞伏候

道㫖謹狀
　年月日具位(臣)姓某狀奏
太上輔元體道三天大聖都天大法天師真君
玉清靈寳經師真君
上清靈寳籍師真君
上清靈寶度師真君
靈寳監齋大法師真君
上清玄一鬱羅翹真人
太上玄一真定光真人
太上玄一光妙音真人

　巳上並同前式
　　　申妙行真人
具位姓某再拜
　申謹據貫屬某入意同前除爲具奏
　帝廷及關盟三界普告十方外今將本人
　所𥙷法職壇靖印篆開具單帳連黏狀前
　須至申聞者
右謹録狀上申
妙行真人几前恭望真慈俯垂省覽軫无量
度人之念體聖師垂教之方汲引下愚陶成

後學特爲弟子某注名仙派列籍真階發揮
道徳之真宗敷演洞玄之妙藴廣開方便啓
迪昏蒙宻授玄機黙符心印庶使某性生智
慧心悟筌蹄符圖呪訣而通感真靈運念施
爲而洞符玄妙普濟幽冥无所不度修真學
道觸向咸成魔試不干形神俱妙道不負人
俾至人而有遇人能弘道宣至道以无窮仍
祈師㫖頒下三界真司照應施行干冒
師嚴但某下情不勝激切之至謹具狀申以
聞伏候師㫖謹狀

　年月日具位姓某狀申
上清太極真人
太極沖應真人
九州都仙太史髙明大使神功妙濟真君
吴越司命三茅真君
南嶽司命上真魏真君
九天道師諶母元君
吴黄十一位列仙真君
太上三洞宗壇嗣教傳法度人歴劫應化得道真仙師尊至聖
　巳上並同前式

　　　申天真皇人
具位姓某(同前)須至申聞者
右謹録狀再拜上申
三清上境天真皇人几前伏望俯垂省覽陶
成末學汲引愚迷特爲某紀字金編列名玉
飛四二十五
簡自今而後其或行持教法普濟幽明服炁
錬形書符篆籙即賜慧源一炁灌浹三田庶
使呪語通靈存用交感洞契上玄之妙黙符
按筆之規凡所施行无不遵奉干冒

威嚴但某下情不勝激切之至謹狀

　年月日具位姓某狀申
上元金籙院上宰真君
中元玉籙院上宰真君
下元黄籙院上宰真君
　巳上並同前式
　　　申三洞經籙神仙
具位姓某(同前)須至申聞者
右謹具狀上申
三洞寳經九等法籙上聖髙真侍衞群仙
元始諸真符命雲篆天章一切真仙聖前恭

望真慈俯垂省覽特賜聖㫖關告三清祕藏
十方正法典守侍衞一切玄司照應弟子某
所受法職印篆自今而後凡有爲巳爲人濟
生度死修齋轉經篆籙書符存神請炁即賜
開函啓藴降炁分光庶得誦詠合玄真之奥
書篆契按筆之規科儀齋法而通感真靈㫖
訣行持而洞符玄妙凡所施行元不遵行干
冒
聖威以某下情不勝激切之至謹狀
　年月日具位姓某狀申

申十方无極至真大神
具位姓某(同前)須至申聞者
右謹具狀上申
十方无極至真大神
十方无極飛天神王聖前恭望聖慈俯垂省
覽特頼矜憫下愚㧹携後學丐爲弟子某注
名仙格列職玄曹自今而後凡有爲巳爲人
朝修誦經即賜傾光回駕降炁分靈敷演真
詮洞明㫖義庶令誦詠宣揚存思修用咸蒙
悟解悉獲感通契神風靜黙之機逹黍米空

玄之妙无所不度无所不成獲證真常剋臻
道果干冒威嚴以某不勝虔切之至謹狀
　年月日具位姓某狀申
　　　申九天丈人真君
具位姓某(同前)右謹具狀上申
九天丈人儲福定命真君
九天釆訪使應元保運真君
九天朝元諸位真君聖前伏望真慈俯垂省
覽特降聖㫖宣示諸天曹局丐爲弟子某赦
原宿愆削除罪籍乞從上天推恩即與遵依

玉格注職仙階次丐告下三界十方隂陽庭
治合干去處照應某自今而後凡有一切行
持剋獲感通施行干冐威嚴以某下情不勝
激切之至謹狀
　年月日具位姓某狀申
天曹太皇萬福真君
天曹六司四運真君
天曹掌籍掌筭真君
天曹列位真君
　四聖位同一狀依前式

　　　申靈寳主帥
具位姓某(同前)右謹具狀上申
靈寳大法主帥真君
法部真仙靈官將吏聖前伏望聖慈俯垂省
覽即賜聖㫖關告靈寳合𨽻諸司院府仙官
將吏照應弟子某所受法職印式咸遵
上帝勑命應時分神化炁一合下降某靖治
之中雲屯駐劄分司治事輔𦔳教法普濟幽
明坐呼立召而嘉應宻符意想心存而神機
黙契闡揚道化茂積隂勲嘉績有成應天選

叙干冒威嚴以某不勝虔切之至謹狀
　年月日具位姓某狀申
　　　申三天門下三真君
具位姓某(同前)右謹録狀上申
上元道化真君
中元護正真君
下元定志真君
三天門下詞章表奏仙官聖前伏望聖慈𠃔
兹申懇特賜聖㫖關告天門守衞諸神三界
魔王之境九重剛風上吏照應弟子某所佩

法職印式咸使聞知自今而後凡遇某行持
教法普濟幽明謁帝朝元祈恩請命所上章
詞表奏應干文字即與徑度剛風上通
帝闕母致遏截有所違却庶得請祈速獲頒
行仍頼告下三界十方合屬神司遵奉施行
干冒威嚴以某不勝虔切之至謹狀
　年月日具位姓某狀申
　　　申天樞院𩔖奏狀
具位姓某(同前式)除具奏
　三天上帝及諸帝尊申牒三界合屬真司

　外今則發陳奏狀幾函封印具全欲乞依
　時謄進須至逐一開申者
　玉清上帝陛下
　上清大帝陛下
　太清大帝陛下
　昊天玉皇上帝陛下
　勾陳星宫天皇大帝陛下
　紫微中天北極大帝陛下
　后土皇地祇殿下
　東極青玄上帝陛下

　太微南極注生大帝陛下
　九幽抜罪天尊聖前
　十方靈寳天尊聖前
　朱陵大帝聖前
　洞淵三昧天尊聖前
　玉清真王長生大帝聖前
　靈寳自然九天生神上帝聖前
　靈寳度人三十二天帝君聖前
　五方五老上帝天君聖前
　東華木公上相青童道君聖前

　西元白玉龜臺金母元君宫下
右謹録狀上申
三天門下上清天樞院伏乞聖慈不以諸處
奏牘𩔖進徑爲先次進呈其或字畫訛謬理
不通宣丐爲隨字攺正請降
敕㫖頒下三界十方陽庭隂治合屬真司照
應弟子某所受法職印文自今而後凡有關
盟公文所至即與遵行其遇某將來行持教
法並濟幽明仰望真慈不倦特爲奏呈勿令
上官典者有所抑却庶得請祈遂意速獲施

行干冒威嚴但某不勝激切之至謹狀
　年月日具位姓某狀申
　　　申東嶽聖帝
具位姓某(同前)右謹録狀上申
東嶽泰山齊天仁聖帝聖前伏望聖慈俯垂
省覽特賜聖㫖告下嶽府曹掾七十五司及
諸案局考較隂陽生死罪福官典移文轉告
四嶽宫府福地名山靖廬治化酆都地府風
澤水府神洲境域城隍社廟神郷鬼營合屬
去處照應弟子某所受法職印文咸令知悉

即與削除罪咎標紀善功自今而後凡遇某
爲已爲人修齋立功應有符檄關盟所至悉
爲遵行毋令阻遏伏慮某九玄七祖億劫種
親罪業縈纒尚淪幽壤咸從曲赦注受生方
冒犯威嚴但某不勝激切之至謹狀
　年月日具位姓某狀申
南嶽司天昭聖帝
西嶽金天順聖帝
北嶽安天元聖帝
中嶽中天崇聖帝

　四狀並同前式
　　　申水府
具位(同前)右謹録狀上申
水府丹林扶桑大帝聖前伏望聖慈俯垂省
覽特賜聖㫖告下暘谷丹林三河四海九江
七澤四瀆五湖溪谷川源龍庭洞穴堰閘橋
梁溟泠泉曲合干去處咸使知聞即與某削
除罪咎録紀善功照應弟子某自今而後凡
有爲已爲人應有符檄關盟即與遵行毋令
阻遏干冒威嚴以某不勝虔切之至謹狀

　年月日具位姓某狀申
　　　申蓬萊都水監
具位(同前)右謹録狀上申
蓬萊都水監翊教真人聖前伏望真慈俯垂
省覧特賜聖㫖告下水府所𨽻職司掌風雲
雷雨旱澇生殺溪源潭洞一切神司去處照
應弟子某所受法職印文自今而後凡有爲
已爲人祈禱濟度某遇符檄關盟所至即與
遵行毋令拒遏干冒威嚴不勝激切之至謹
狀

　年月日具位姓某狀申
　　　申酆都大帝
具位(同前)右謹具狀上申
北隂酆都玄天大帝聖前伏望聖慈𠃔今申
懇特賜聖㫖告下内外宫洞左右上下諸大
无間地獄地府十宫曹案長夜泉扄應係考
較世人隂陽罪福去處咸遵上帝敕命照應
弟子某所受法職印文將來其有行持教法
修齋立功濟抜幽明超度玄祖應干文檄到
來即爲遵行毋令阻遏伏慮某九玄七祖或

滯幽隂咸從曲赦注受生方干冒
聖威以某不勝虔切之至謹狀
　年月日具位姓某狀申
地府十官十王十徳真君(一狀同前)
　　　申土府九壘皇君
具位(同前)右謹具狀上申
土府九壘九土皇君聖前伏望聖慈𠃔今申
請特賜聖㫖關告風梵剛維之境朔單鬱絶
之郷三十六地土上土下厚地重隂風澤无
窮去處照應弟子所受法職印文自今而後

其有符檄公文所至即與遵行母令阻遏干
昌聖威以某不勝虔切之至謹狀
　年月日具位姓某狀申
　　　申太𡻕
具位(同前)右謹録狀上申
今年太𡻕至徳尊神聖前伏望聖慈𠃔今申
請即爲關告一周太𡻕五十九位官君部下
一切神煞咸使知聞照應某所受法職印文
將來其有請祈公文所至即與遵行母令拒
抑干冒威嚴但某不勝虔切之至謹狀

　年月日具位姓某狀申



上清靈寳大法卷之二十八





