










上清靈寳大法卷之六十一禽一
　　　洞微髙士開光救苦眞人𡩋全眞授
　上清三洞弟子靈寳領教嗣師王契眞纂
　審奉門
　　　奏昊天
具位臣姓某
　昨據齋主某投詞乞就某處崇建
　無上黄籙大齋追薦亡某等䰟及下元苦
　爽同遂生方事臣領詞難抑巳於某月某
　日先颺寳旛謄詞上奏預祈

　赦恩宣示冥陽停囚罷對今者齋事扣期
　合就齋所建立神虎攝䰟壇追取上件亡
　䰟前來受度除具録合㑹係薦亡䰟姓名
　申聞都省嶽府等處乞照應釋放外臣不
　避誅鉏再具狀奏
　聞者
右臣謹謹具狀再拜上奏
太上開天執符御曆含眞體道昊天玉
皇上帝陛下伏望
天慈
允臣再奏重頒

敕命下泰玄都省宣付三界十方天牢地獄
一切神司將亡過某等交付承行官吏部領
來詣攝䰟壇屯聚以伺建齋承恩超度冒犯
天威臣下情無任俟
恩之至謹狀
　　年月日具位臣姓某狀奏
　　　奏北極
具位(臣)姓某
　昨據齋主某投詞乞就某處崇建
　無上黄籙太齋追薦亡某等䰟入意同前

　具狀奏
　聞者
右(臣)謹謹具狀再拜上奏
紫微中天北極大帝御前恭望
天慈
允臣再奏特賜
睿㫖頒下
中天斗府宣降太一玄冥神虎混元玉札仍
乞
敕命神虎大聖玉女使者追䰟吏兵齎持告

下十方三界主罪主考主録去處追取亡過
某等及帳狀内該度亡䰟赴臣所立攝䰟壇
現跡報應以伺建齋上承
恩霈受化更生冒犯
天威臣下情無任俟
恩之至謹狀
　　年月日具位臣姓某狀奏
　　　奏東極
具位(臣)姓某
　昨據齋主某投詞乞就某處崇建

　無上黄籙大齋追薦亡某等䰟入意同前
　具狀奏
　聞者
右臣謹謹具狀再拜上奏
(東極宫中大慈仁者㝷聲赴感太一救苦天尊御前恭望)
道慈
允臣再奏重頒
睿㫖普告三界十方重隂幽獄應干去處其
有囚徒苦爽經劫未原之者咸乗慧光開明
長夜依時釋放來詣臣所立攝䰟壇現跡報

應以伺建齋上承
恩霈受化更生冒犯
天威臣下情無任俟
恩之至謹狀
　　年月日具位臣姓某狀奏
　　　申北斗
具位姓某
　昨據齋主某投詞乞就(某)處崇建
　無上黄籙大齋追薦亡(某)等䰟入意同前
　須至申

　聞者
右謹具狀上申
北斗髙上玉皇尊帝
太微玉帝北極玄卿大帝
大聖北斗七元星皇君
北斗九皇夫人
北斗玄冥大一夫人聖前伏望
聖慈允兹申懇特賜
聖㫖下玉府玄曹頒宣玄冥隱書混元玉札
差降神虎大聖玉女使者追䰟吏兵齎持告

下十方三界主罪主考主録去處追取亡過
某等及帳狀内該度亡䰟赴所立攝䰟壇現
跡報應以伺建齋上承
恩霈受化更生冒犯
聖威某下情無任俟
命之至謹狀
　　年月日具法位姓某狀申
　　　申都省
具位姓某
　昨據齋主某投詞乞就某處崇建

　無上黄籙大齋追薦亡某等䰟入意同前
　須至申
　聞者
右謹具狀上申
玉清上相大羅無極神公
泰玄省主三天大法天師正一靜應眞君
泰玄上相
天機上相
天機内相
天樞左相

天樞右相聖前伏望
聖慈俯垂
省覽再乞謄奏
三天請降
敕命併所申玉暦頒下三界十方天牢地獄
應干去處照㑹姓名如數釋放交付神虎官
吏部押前來所立攝䰟壇現跡報應以伺建
齋上承
恩霈受化更生干冒
聖威某下情無任俟

命之至謹狀
　　年月日具法位姓某狀申
　　　申東嶽
具位姓某
　昨據齋主某投詞乞就某處崇建
　無上黄籙大齋追薦亡某等䰟及下元苦
　爽同遂生方事某領詞難抑已於某月某
　日先颺寳旛謄詞上奏預祈
　赦恩宣示冥陽停囚罷對今者齋事扣期
　合就齋所建立神虎攝䰟壇追取上件亡

　䰟前來受度除再具奏
　天廷及抄録亡䰟玉曆申聞都省乞頒行
　外所有該度合干名數生死因依今具帳
　狀一本隨狀見到須至申
　聞者
右謹具狀上申
東嶽天齊仁聖帝聖前伏望
聖慈再垂
省覽特賜
聖㫖下嶽府合屬曹案檢㑹帳狀内郷井姓

名傳報冥曹幽獄應干拘囚去處不論業報
淺深有無綰擊巳未結正普該
赦恩交付承行官吏管押來詣所立攝䰟壇
现跡報應以伺建齋上承
恩霈受化更生干冒
聖威某下情無任俟
命之至謹狀
　　年月日具法位姓某狀申
　　　牒州縣城隍
靈寳大法司牒上某州縣城隍主者

　昨據齋主其投詞乞就某處崇建
　無上黄籙大齋追薦亡過某等洎下元苦
　爽同遂生方事本司領詞難抑已於某月
　某日先颺寳旛上聞齋意請頒
　帝命普赦幽沉併備牒貴司知委今者齋
　事扣期合就齋所建立神虎攝䰟壇奉行
　混元玉札追取亡䰟赴壇受度除再飛奏
　天廷及具該度姓名帳狀申聞
　都省嶽府外須至專牒者
牒候到請

詳巳牒事理遵奉
敕㫖玉札照應神虎官吏備去姓名即今當
行曹案轄牒合𨽻去處根刷上件亡䰟毋問
罪業重深𡨚愆報對普行釋放差神吏同共
管領來詣所立攝䰟壇現跡報應以伺建齋
上承
恩霈受化更生牒請依應施行謹牒
　　年月日牒
　具法位姓押
　　　關神虎

北魁玄範府
　昨據齋主某投詞乞就某處崇建
　無上黄籙大齋追薦亡過某等洎下元苦
　爽同遂生方事當軄領詞巳於某月某日
　預奏
　天廷取
　㫖頒行及備牒
　神威先次搜訪今者齋事扣期合就齋所
　建立神虎攝䰟壇追攝上件亡䰟前來受
　度除再飛奏

　三天及抄具玉曆申聞
　都省嶽府乞照應行下外今准
　中天頒降
　太一玄冥混元玉札併將該度亡䰟姓名
　開具甲狀隨關見發須至關者
右關
神虎提䰟攝𩲸倒生玄司玉女蔣▲▲等七
人(七名並用朱/書於下塗之)雄左玉曹主䰟吏何▲(用朱/書塗)
雌右武鸞主𩲸吏喬▲(用朱/書塗)即請
檢校主䰟主𩲸簿書部帶三部使者及本壇

所差追䰟吏兵齎持
玉札隱書俓徃十方三界生方死府陽庭隂
獄應干主罪主考主録去處照甲狀内備去
姓名追取亡過某等及下元囚徒苦爽不問
前愆徃業舊債新𡨚巳未報償有無執對咸
該赦恩盡行根刷部衛來詣所建攝䰟壇現
跡報應或示之影響或形諸夢寐親接陽眷
顯訴因依取信愚迷闡揚神化
玄科有禁不請稽違故關
　　年月日關

　　　關三使者
北魁玄範府
　昨據齋主某投詞乞就某處崇建
　無上黄籙大齋追薦亡過某等入意同前
　隨關見發交付玉女大聖承受宣行外須
　至關者
右關
神虎三部追䰟使者侯▲魏▲張𧪵(朱書/塗之)仰
隨從主伯主吏玉女等齎持
混元玉札遍詣三界十方北都九幽嶽瀆幽

扃冥司地獄血湖硤石溟泠泉曲神郷鬼營
城隍社令應干拘留責役去處根尋亡過某
等不問業報淺深巳未結正照甲狀内備出
姓名併囚徒苦爽盡行追取同本部神首管
領來詣攝䰟壇現形入夢切待薦修准
令火急奉行不請住滯故關
　　年月日關
　　　關監獄使者
北魁玄範府
　昨據齋主某投詞乞就某處崇建

　無上黄籙大齋追取亡過某等入意同前
　隨關神虎大聖玉女使者追取赴壇外須
　至關者
右關
陽耀通關壇使者劉
隂靈攠䰟壇使者明▲▲請遵
黄籙儀範敷蕆二壇伺候承行官吏部押該
度亡䰟苦爽前到即仰分𩔖攅結以男䰟聚
于左壇女䰟聚于右壇各令現跡入夢以明
嘉應其間或囚𡨚讎邂逅輙肆紊亂惟仗多

方善諭使其省悔前非頓明本性至期開壇
攝召次第放令入壇躬受開度仰希依應毋
有稽違奏表言功用圖旌賞故關
　　年月日關
　　　牒攝召官將(隨本法用)
靈寳大法司
　昨據齋主某投詞乞就某處崇建
　無上黄籙大齋追薦亡過某等洎下元苦
　爽同遂生方事當司領詞難抑巳於某月
　某日預奏

　天廷取
　㫖頒行及備牒
　神威先次搜訪今者齋事扣期合就齋所
　建立神虎攝䰟壇追攝上件亡䰟前來受
　度除再飛奏
　三天及抄具玉曆申聞
　都省嶽府乞照應行下外須至專牒者
右牒
某將列具仰遵法令疾速部帶麾下吏兵隨
從神虎官將同徃三界十方天牢地獄拘留

責役去處根㝷亡過某等䰟見今被繫何地
追取親䰟正𩲸併照甲狀内備去姓名逐一
搜攝不問罪業有無已未結正普該
赦恩一合部領前來攝䰟壇視影現形以伺
開度不移時刻火急奉行其或故違自貽
典憲謹牒
　　年月日牒
　　　關申發總
靈寳大法司
　當司今發審奏公文開具下項須至關者

　一奏狀三函申狀一函重封印全謹上詣
　　三天門下上清天樞院請進
　一申狀三函玉曆一本帳狀一本並封印
　全謹上詣
　　北斗高上玉皇尊帝衆聖前
　　玉清泰玄天機天樞上相眞君聖前
　　東嶽天齊仁聖帝聖前申上
　一公牒關六道摺角封印全下
　　某州某縣城隍主者逐處通下
　　神虎何喬二大聖前

　神虎三部追䰟使者
　陽耀隂靈通關攝䰟壇使者
　神虎攝召官將逐處通下
右闗
四直功曹使者三界直符使者當處及泰山
府沿路土地仰交管前去逐一投進時刻不
請稽延如有魔靈遏截攝赴近獄依律䆒治
幸希回報故關
　　年月日關
　　　申天樞院進奏狀

靈寳大法司
　本司昨據齋主某乞就某處崇建
　無上黄籙大齋追薦亡過某等䰟洎下元
　幽爽同遂生方事本司巳於某月某日預
　奏
　帝廷取
　㫖頒行今者齋事扣期合要亡䰟赴壇受
　度除巳發亡䰟帳狀具申
　都省嶽府及頒降
　太一混元玉札追取亡䰟外今發奏狀

　函重封印全須至開申下項
　　昊天玉皇上帝陛下
　　紫微中宫北極大帝陛下
　　東極太乙救苦天尊御前
右謹具狀申
三天門下上清天樞院伏乞依時進
呈取伺
敕㫖早賜
頒下伏侯
昭報謹狀

　　年月日具法位姓某狀申
　　　都省玉曆
具位姓某
　今開具係薦男女亡䰟姓名下項
　一正薦
亡故某係某甲子命某年月日在某處命過享年幾𡻕
　　一附薦(此却具九玄七祖/姻親等逐一列)
　　一附壇某州某縣某郷某里某人附薦
　　　亡某逐項列(如無附度/則去此項)
右謹具

申
　　年月日具法位姓某狀申
　　　東嶽帳狀
靈寳大法司
　今具係薦亡䰟姓名生死年月去處下項
　　一正薦
亡故某乙係某甲子命某年月日在某處命過享年幾嵗
　　一附薦(此一項係/家廟姻親)
　　　依前逐一開列
　　一附壇追度亡䰟(如無附壇之/人不列此項)

　　　依前逐一開列
右具如前
　　年月日本司具
　　　神虎甲狀
北魁玄範府
　今具係薦男女亡䰟姓名下項
　　一正薦
　　　亡過某第幾
　　一附薦
　　　此却具九玄七祖姻親等逐一列

　　一普薦
　　　亡過某逐項列(如無附薦/則去此項)
右具如前
　　年月日本司具
　　　奏昊天貼黄倚黄
(臣)奏爲某人乞崇建
無上黄籙大齋追薦亡某等及下元苦爽欲
得
敕命下泰玄都省宣付三界眞司准
玉札隱書放遣上件亡䰟赴攝䰟壇伺領齋

修伏候
敕㫖
(臣)乞頒付泰玄都省
　　　奏北極貼黄倚黄
(臣)奏爲某人乞崇建
無上黄籙大齋追薦亡某等及下元苦爽欲
得
敕命下中天斗府頒宣太一玉札差降神虎
官吏追取上件亡䰟赴壇伺領齋修伏候
敕㫖

(臣)乞頒付中天斗府
　　　奏東極貼黄倚黄
(臣)奏爲某人乞崇建
無上黄籙大齋追薦亡某等及下元苦爽欲
得
敕命頒下三界眞司准
混元玉札放遣上件亡䰟赴壇受度事伏候
敕㫖
(臣)乞頒付三界眞司施行
上清靈寳大法卷之六十一











