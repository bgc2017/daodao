










上清靈寳大法卷之四十二驚九
洞㣲高士開光敕苦眞人𡩋全眞授
上淸三洞弟子靈寳領教嗣師王契眞纂
齋法符篆門
回耀章
師曰按二十四戒經凡人生造二十四種
罪故死後獲二十四獄之報歷三塗五苦
八難之場故太上有回耀降光之格當於
建齋之先立回耀旛於壇之東南次用梓
木作燈輪如車軸作三層中立一柱上層

安燈十二盞中層十六盞下層二十一盞
共四十九盞中央立五累苦門各立牌寫
諸獄名仍造小旛四十九首黄白之色相
間旛上依式寫天尊號頂上書破酆都符
宜依法吿諸符命廣行拯救庶可回三景
之光曲映九泉之戸使萬罪消滅苦䰟蒙
度矣
三塗五苦旛符

(天塗)玉清虚皇天尊


(地塗)玉清大慈天尊

(水塗)玉清大悲天尊


(色累)安寳華林青靈天尊

(愛累)梵寳昌陽甘靈天尊


(貪累)七寳金門皓靈天尊

(華競)洞隂朔單五靈天尊

(身累)玉清玄靈天尊

上元㓕慾斬尸變景流光玉符

(三元陽光定慧靈樞)(𡨚䰟冠帶德𢍆玄元)



(混生變化善寂疑虚)(法輪運轉永免天塗)



斬上屍呪
上尸青慾自號彭琚變化九種烏頭蛇軀
混沌無心或沉或浮貪慾滋味華色自居
走作人魂魄司過咎㫁人命根炁散神遊
放蕩三宫小蟲無劬真人甲乙書篆靈符

色慾巳斷死路已除元姑有命請斬尸頭
三台監形速出無留㓕根絶種勿使餘遺
亡者鍊真三宫清虚五帝臨映太一定書
吉日沭浴冠帶行疇飛度天界流景玉輿
逐景上清乗雲遨遊急急如律令
告文
玉清開光寳符告下天塗驅雷役電官
符
右符吿下落㓕色根死道靈官奉爲亡某斬
滅天塗界上尸道色慾之門免天官驅雷逐

電之役辛酸楚毒之悲超度三界逍遥上清
一如吿命
中元滅慾斬尸變景流光玉符

(三陽交泰)(九地肇圖)(光顯開度)

(九炁華敷)(六字澄瀾脫彼地塗)




斬滅中尸呪
中尸彭質號曰中黄愛慾目居倚腹逃藏
沉浮變化形無常方執人䰟𩲸走作三宫
赤子馳騁使人發狂欲性傷神罪由小蟲
真人某乙上帝巳徽身佩玉符玉文金章
刋名元圖三慾巳亡元始符命斬滅尸形
斷根絶種勿得飛揚亡䰟受錬五藏清涼
真仙安鎮藏内生光五帝鑒映太一列行
中元沐浴冠帶衣裳解形變景流景玉光
飛升上清食息太空長保自然天地無窮

吿文
玉清開明寳符告下地塗擔砂負石官
符
右符告下落㓕愛根罪道一靈官奉爲某斬絶
地塗界中尸道愛慾之門免地官擔砂負石
之役培石運土之酸超度三界逍遥上清一
如吿命
下元滅慾斬尸變景流光玉符

(祕景長生内景含和)(通真解滯)



(善破四魔幽關朗徹)(凝黙玄阿)(水塗開泰永出)
(愛河)





斬下尸呪
下尸彭矯貪慾自榮白色混沌體無常形

依人兩足恱動人情言我得失走作䰟靈
三宫擾亂赤子不寧貪慾小蟲假備幽冥
真人某乙三錬巳清慾門閉塞不受邪精
元始急令三台臨庭速出無隱及汝弟兄
九種子孫一時斬形五帝度真太一記名
下元沭浴冠帯羽青玄度三界上飲玄精
解形遁變流景上清飛歩玄虚三界齊明
告文
玉符開苦寶符吿下水塗摙汲溟波官
符

右符吿下落滅貪根惡道靈官奉爲亡某斬
絶水塗界下尸道貪慾之門免水官摙汲之
役填河灌瀆之辛超陵三界逍遥上清一如
吿命
三塗符祝呪
玉清寳符元始敕行幽塗禀命三界解刑
赦除閉繫斷役消名隨品受化萬神奉行
急急如上帝敕
右法三塗訣存三官左右降炁入符中
緫祝遣呪

玉清上帝敕赦上清大帝敕赦太清大帝敕
赦敕命十方靈寳救苦天尊朱陵上帝朱陵
府神君南極長生大帝九天監生大神受度
亡過某等䰟玉皇有敕上奉道君敕赦十方
三界罪䰟光散九幽流香滿庭
唵吽吟嚧嘔婆娑諦薩訶急急如
太上道君敕赦律令
解形遁變滅度色累苦心玉清流光
寳符


(妙哉元始傾光紫微)

(九幽悟性神飛)(沛然法雨徧潤咸施)





吿文
右符吿下飛度色累戸靈官奉爲亡過某解
除色累苦心門滅度泰山地獄苦形神升度

竭帝天關福智自坐叅侍龍轅一如
吿命
解形遁變滅度愛累苦神玉清流精
寳符

(陽炁上升隂合陽交)(出死入生)

(度慶幽寥)(火錬死䰟得成仙質)(二帝秀飄)

(靈章所告神生自超)





告文
右符告下飛度愛累戸靈官奉爲亡某解除
愛累苦神門滅度風刀考身地獄苦形神升
度謁帝天關福智自生參侍龍轅一如告命
解形遁變滅度貪累苦形玉清流景
寳符


(阿羅瞿曇)(光明混間)(玄景耀衢)

(制㑹酆山)(龍漢蕩蕩)(玄上虚關)

(勿渉苦津滅去凶殘)





吿文
右符告下飛度貪累戸靈官奉爲亡某解除
貪累苦形門免擔山負石苦形神升度謁帝
天關福智自生叅侍龍轅一如告命
解形遁變滅度華競苦精玉清流霞
寳符

(破暗燭幽)(靈輝九丘)(斷除華競)

(駕景空浮)





吿文
右符吿下飛度華競戶靈官奉爲亡某解除
華競苦精門滅度填河塞海地獄苦形神升
度謁帝天關福智自生叅侍龍轅一如吿命
解形遁變滅度身累苦䰟玉清流輝
寳符


(八芒榮敷)(刀刃摧殂)(身累斷滅)

(永度三塗)




告文
右符吿下飛度身累戸靈官奉爲亡某解除

身累苦䰟門滅度吞火食炭鑊湯地獄苦形
神升度謁帝天關福智自生叅侍龍轅一如
吿命
太歳年月日時吿下
法位(臣)姓某承誥奉行
五苦符祝呪
色累苦心非色非心欲累苦䰟即慾無慾
愛累苦神是愛非愛貪累苦形我形非形
華累苦身非真非身五累俱空形返天真
六道業債無愛無生積火不還破債封形

我真同真三界俱空五相我空得爲真人
長保輪劫與天齊齡急急如
玉清上帝敕
右五符存身爲靈寳天尊恰五苦設取炁
吹之
遣呪
玉清寳符元始妙章隱玄幽象妙逹羣陽
變隂作晝廓翳停殃消除五累飛度南昌
急急如上帝敕
右八符並以黄紙朱書吿文墨書用青紙

作封皮朱題其面破獄時焚之
封皮式
玉清某符吿下
某靈官法位姓某謹封
飛度色累戸呪
解形遁變落尸五門三慾巳清神津内灌
脫故錬新體香炁䦨玉符滅迹地無拘停
飛度天界超凌雲端魔王保真炁合自然
七祖同升飛歩天門五帝鑒映萬神咸聞
飛度愛累户呪

雲行飛歩遁變玉光解形脫迹散髮翶翔
人累無拘乗虚空行天魔巳除五道開通
超度風刀形升上宫
飛度貪累户呪
解形神變割截貪癡超出銅柱越過愛津
幽䰟受度苦爽咸遷七祖解脫九玄生天
貪累永脫神飛上仙
飛度華競戸呪
落尸解罪神超鑊湯剪除華競滅落邪源
亡人受錬魔王保名開通王道與真同情

逍遥自然升宴紫庭
飛度身累戸呪
玉符解罪神脫溟波蕩除業障割切戀根
幽司罷對寒郷停形出離北府神得受生
快樂無爲逍遥太空
大抵修真之士能於庚申甲子日黄紙朱
書五苦符服之可以去三尸逐五苦當誦
苦神章此頌乃道君出遊八門見諸獄幽
關重檻及三河九江刀山劒𣗳囚徒餓鬼
責役死䰟流曳塗炭無復自形不可忍見

見之悲傷故作是頌
苦神章
生落苦神界輪轉五道庭九幽開長夜
累劫無光明刀山多劒𣗳毒刃互峥嶸
不見羣鳥集但聞苦䰟鳴廻風揺長條
哀響流寒庭上有履山人時刻無暫停
飢食泉曲炭渴飲冶火精流曵悠塗中
豈識形與名念爾不知命告㢤傷人情
罪福各生縁善惡諒由心輪轉不終滅
響聲不絶音九幽有無録萬劫自相尋

寒氷無極源長夜間重隂不見福德合
但見窮鬼林長河難閉塞苦䰟扳轅吟
孤聲赴絶劒哀號落刀岑此形非復形
痛哉傷人襟
一難鐡牀地獄符




靈寶符命㧞度亡某等出離鐡牀地獄乗此

陽光得生人道中常獲聦明一如吿命
二難刀山地獄符




靈寳符命㧞度亡某等出離刀山地獄乗此
陽光得生人道中獲正男子身常辞五漏一
如告命
三難銅柱地獄符





靈寳符命㧞度亡某出離銅柱地獄乗此陽
光得生人道中獲形體完全具足十相一如
吿命
四難鑊湯地獄符





靈寳符命㧞度亡某出離鑊湯地獄乗此陽
光得生中華之國爲富豪長者身一如告命
五難爐炭地獄符




靈寳符命㧞度亡某出離爐炭地獄乗此陽

光得生人道中值有道君王理治之世一如
吿命
六難鐡輪地獄符




靈寳符命㧞度亡某出離鐡輪地獄乗此陽
光得生人道中獲氣性慈仁之慧一如吿命
七難鋸解地獄符





靈寳符命㧞度亡某出離鋸解地獄乗此陽
光得生人道中長值國土太平之世一如告
命
八難寒氷地獄符





靈寳符命㧞度亡某出離寒氷地獄乗此陽
光得生人道中常與三寳相遇永證仙階之
職一如吿命
書八符呪
天尊救群迷超度離八難慶㑹人道中
五苦一時迸永滅三塗津輪煥法周範
希夷成嬰童浩劫無窮根急急如律令
遣呪

靈寳玉符超淩八難度脫窮幽得證彼岸
大道幽微陽光燦熳獲人道中發大讃歎
三塗五苦八難超凌魔王隂官稽首送迎
玉清元命一如奉行急急如上帝敕
呪畢剔訣存變
監生章
師曰凡建大齋務在廣度恐其間幽爽内
有因産身亡胞胎繫滯子毋不分故
太上哀矜立監生一司專治女䰟之事出
諸符法以救濟之其功溥矣

監生真文

飛玄元

炁結成

眞文死

骸開度



萬品開

根

右眞文安鎮監生司案上則亡人見之即
百骸流光奪却尸穢之炁
巳生未生符(玉清訣東炁想入幕)




謹請九天監生大神衞房聖母治病天醫等
衆只今引過血湖未分娩産䰟等入幕以遂
分娩托化人天急急如律令
呪曰
謹請雙保之母速賜真炁救鬼䰟生天
右符念四句爲呪書之中文靈寳祖炁焚
之
分娩符



謹請雙保之母速降真炁救鬼生天
監生符




右符念監真度生一七徧併念靈書一徧
書之取東南炁次念巳生未生皆得生成
三十二徧一炁吹布二符並青紙書焚血

湖堂内存亡人身有青炁光明滿室
斷胞根催生符



天醫救療章
師曰世人多因受疾而亡十相既不完全
則隨䰟帶疾何以登壇受度故太上有天
醫拯㧞之法憑諸符篆使全其形豈曰小
𥙷之哉

靈寳五靈真符




九光三炁七政五常中皇髙尊下降元陽急
急如律令
右法更加五芽
吿文
靈寳五靈真符吿下天醫院執職官衆

符
靈寳教命宣告天醫即仰朩宫行藥火官灼艾
金官握鍼水官煑湯土官和劑各依窠局
將來受度亡魂孤爽對證醫療俾令
聾者開聦盲者目明喑者能言跛者能行
乆病痼疾咸使復形髪白反黒齒落更生
婦人懷姙鳥獸含胎巳生未生皆得生成
回尸起死白骨成人青帝護䰟白帝侍𩲸
赤帝養炁黒帝通血黄帝中主萬神無越
中理五炁混合百神生身受度逍遥上清

一如吿命
太歲年月日時告下
具法位(臣)姓某承誥奉行
召天醫符(卯文東炁)
呪曰




北帝之上隱元之傍天醫使者下濟黄房

拯治亡殁體淨身康承符而召急急赴堂
急急如上帝敕
召符




天醫大聖地醫大聖金丹仙藥普救群生
降臨真炁聞召速至一時復形
呪曰

天醫天醫速降天門拯救群生治病消危
上帝有敕風火急行急急如南極好生律
令
麒麟降藥符(斗訣南炁)




𩳞▲𩲤▲𩲥𩳐▲(隂日用)求醫召敕台甫吸(陽日用)
日月明天地轉三台護南極敕

璇璣令降真炁施藥靈麒麟使
駕醫王天醫靈地醫聖神醫人
法醫病急急如上帝律令
南極天醫招真降藥符




呪曰
南極有令注定生名天醫大聖速降凡籠

紫虚欝秀輔翼萬仙醫源顯道普救民愆
是病除瘥是惡須蠲天醫靈官地醫神官
仙聖功曹速降靈軒五元真炁攝藥濟縁
急急如南極長生大帝令北極璇璣玉帝
敕
青帝全形符





右符青地朱書震文
赤帝全形符




右符紅地白書离文
白帝全形符




右符白地黒書兌文
黒帝全形符





右符黒地黄書坎文
黄帝全形符





右符黄地朱書中文
全形符





呪曰
金城孕秀玉洞凝神真炁内養以成真人
今日受錬上登朱陵䰟𩲸受度與日同明
急急如律令
右符青紙朱書呪七次搖三塗五苦訣
續頭符



呪曰

太上聖教託物通靈今將此首賜與亡䰟
急急如律令
右符太一號神將與亡䰟無頭者續頭
接手符




呪曰
亡䰟亡䰟全汝之形今賜汝手速速奉行

急急如律令
右符太一號神將與亡䰟無手者接手
接足符




呪曰
人託四胑一不可無脚而能行訓教下虚
速呼東方化炁入脚急急如上帝律令

右符太一號神將與亡䰟無脚者接脚
開聾啞符




呪曰
東明西鳴不得不行入耳無間速速傳聲
上應虚星師曠通靈急急如律令
又呪

天開地裂人生腦裂開其聾啞立便能說
左右開道印任信用一物想作降魔杵剌
其口耳太一號神將與亡者開聦疾疾
瞽目符




呪曰
日月隂陽二精炁生七星上應離婁金針

今蒙太上法速與開光明急急如律
上帝律令
右符太一號神將降聖開眼覩見光明
接骨符




呪曰
三尸蔽髓神流天罡敕接骨頭急急如律

令
右符太一號神將法力填𥙷損處跛躄能
行疼處速止
偃水符




呪曰
其有含𡨚負氣避罪愚癡水鬼牽仍故坄

溺死翻舟覆浪永劫同徒運石堆砂腹常
鼓急今有太上偃水符法請神將爲亡䰟
偃其水令四肢調泰六脉安和急急如律
令
治腫毒虚浮符




呪曰

其有亡䰟癰疽瘡毒炁體虚浮仗此符光
即令消散急急如律令
治遭刑自刎定痛止血符(斗罡太一號)




呪曰
其有亡䰟夙業犯法自刎刑傷闘敵被謀
悞遭劽斧仗此符命定痛止血長肌無痕

急息如律令
催生符(斗罡)




㸃中黙念呪曰
婦人懷姙鳥獸含胎巳生未生皆得生成
急急如律令
右符疊書北帝敕急出斗諱七轉順下

謹請雙保之母速賜真炁救鬼䰟生天急急
如律令
全形具體符




呪曰
玉清元始尊敕下天醫神完全枯朽骨
普濟度亡人急急如律令

全血符




生成五臟符





接續肱首符(玉訣東炁)



呪曰
太上慈悲肱首能完形神俱備上朝玉房
急急如律令
安舌續頸符(北斗諱南斗諱)






呪曰
普受開度死䰟生身身得受生上聞諸天
諸天之上各有生門急急如律今
中理五炁混合百神十轉廻靈萬炁齊仙
仙道貴生無量度人上開八門飛天法輪
罪福禁戒宿命因縁普受開度死䰟生身
急急如律令

金刀斷索符



呪曰
太上有敕普救群生金刀斷索保固全形
急急如律令
解索斷繩符






呪曰
杳杳𡨋冥太初無形何物可繫何物可縈
爲汝不甦遂纒此形我今爲汝金刀斷繩
五苦八難悉得肅清照徹本原上升玉庭
急急如律令再念
三䰟歸絳宅亡𩲸返元宫
存身爲太乙搖寅文念呪畢取鬼戸炁吹

以金刀訣拂斷至劒訣西炁
開咽喉符(黒上朱書)




呪曰
浩晶生法炁氤氲凝天地两曜共澄徹
五緯交相通三光煥巳明寳炁凝三宫
帝郷㑹九老咽服百骸豐金華照光景

身與日月同念道上聖前萬劫壽無窮
急急如律令
蕩穢章
師曰天醫完其形監生解其結但一身穢
垢何以清㓗須用符文爲其滌蕩使身形
瑩淨方可臨壇受度也
九鳯破穢符

(九鳯將軍)(天回地轉)(回轉天玄)


(九鳯却穢君度九鳯收穢君度九鳯蕩穢君度九鳯解穢君度)




清神符






呪曰
玉清聖境式元始天尊敕九鳯真官行
合明天帝日急急如律令
解穢符




蕩穢符(歩斗天門炁)




呪曰
三炁欝回九鳯飛來旛舞八方上應太微

焚蕩邪穢朱丹吐怡神符檄命仰召靈暉
急急如律令
沐浴章
師曰夫人處世多染六塵死入幽隂又以
隂炁溟濛則重重厭穢障翳以致一性塵

昬故上玄出示寳符使五香灌溉清淨䰟
神期可超化矣
變洛室符(中篇書之)




攪水符





左子文念東井呪攪水再本師訣歴至二
㫖甲下入上訣左右手俱作次以左袖引
男右袖引女
呪曰
攪水清清人得此水耳目聦明鬼得此水
䰟𩲸受生汝等鬼衆悉來受沾急急如律
令
又呪

水在天爲銀漢在地爲黄河在人爲丹田之
府在道爲錬火之家汝等衆浴萬鬼滅籙汝
等受水永無生滅
唵阿那藍訶吔耶𠮷唎攝
男堂符




女室符




右二符並念合明天帝日七徧
呪曰
元始符命時刻升遷亡者蕩形得獲超生
急急如上帝敕
男堂日䰟孕珠紫霞符(卯文日中金光九芒入)

(中理五炁)(九和十合光象)


(朱景日䰟)(出入華房)(玄飈)

(變化上清)(下鎮人身泥丸絳宫)(緑英照韜十轉回靈)

(養神錬形自然成真)



呪曰

日中接景司命天君九帝齊景三光同軿
與我同升髙奔三天急急如律令
女室月𩲸九靈成真符

(黄帝中主萬神無越)(桃康司命太一合延)(受命)

(神功白帝侍𩲸)(升遷三界逍遥上清)






呪曰
日中方盈月帝元君八景羅列寳光負形
身生玉液内錬外清急急如律令
右符白上朱書酉文月中王光十芒入
蕩穢符




呪曰
日月二景諸天流光東井星君東井錬度君
靈澤真人救苦真人㧞度真人天地真人天
河龍王九鳯破穢靈官素車白馬大將軍浣
濯夫人七神童子四直引䰟使者六甲丙丁
將軍引度錬沐升證光明謹依靈寳大法律
令敕
解汚浴䰟符(白上黒書玉訣東炁)






呪曰
天地開明四大爲常玄水洗穢辟除不祥
雙童守門七靈安房雲津鋪潤萬炁混康
内外利貞保兹黄裳急急如上帝律令
又符





沐浴形軀脫離幽途淸淨夙業九獄無拘
吉今香湯瑶池甘露百體輕快四大調護
受衣受食生人天處是男是女洗滌穢惡
急急如上帝玄科律令
黄華蕩形符




呪曰
天河灌東井石景水毋精元始披長夜
天人逐月生沐浴蘭池上龍附長庚瓶
金童洒香水玉女濯五律冠帶耀玉質
錬度五仙形體香萬神集承景登髙明
急急如律令
丹陽符
石景水毋符(二符見火煉符)
淨血尸沐浴符(青上朱書子文北炁)





呪曰
元始符命㧞度爽靈血尸臭穢凶惡潜寧
七液得注五臟光生急急如上帝敕
冠帶章
師曰亡䰟沐浴既畢當給仙衣整肅威儀
俾其朝真聽法盖凡世所製非上天自然
者故用符章變錬亡者得之體貌輕清生

天可待矣
變男衣符




變女衣符




變生天淨衣符




右三符並中篇書之玉訣東炁
又符






呪曰
七曜扶衰真炁變衣四神合衞五緯交輝
炁分羅綺錬空成威六合扶挾二炁玄微
玉真煥爛仙女齊飛圓景素明元始慈慈
急急如律令
唵欣欣呼嗚伐夷帝明都變錬有形攝
唵噠陀耶囉陀耶帝吽鉢吒唎
唵化真晶摩訶摩訶一念平等無有高下捨

彼妄縁證此清淨


上清靈寳大法卷之四十二






