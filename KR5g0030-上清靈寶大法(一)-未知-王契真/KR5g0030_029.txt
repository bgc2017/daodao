










上清靈寳大法卷之二十九飛五
洞微髙士開光救苦真人𡩋全真授
上清三洞弟子靈寳領教嗣師王契真纂
傳度儀範門
牒靈寳法部官將
靈寳大法司
據貫屬某入意同申奏内至丐行傳度除
具奏帝廷申聞三界牒劄合𨽻真司外爲
此今將本人所奏法職印文另具單帳連
黏牒前合行備牒請

靈寳大法萬司如意大將軍諸天赫奕萬
神玉女玉童靈官將吏神虎北魁玄範府
左右二大聖七真玉女三部使者追魂攝
魄吏兵南昌錬度司丹天左右侍衞大將
軍水火二司受錬一行官典黄籙院諸司
考較合干官屬發遣章奏運神㑹道官將
吏兵天醫院靈官仙宰靈寳部屬諸司府
院金童玉女使者吏兵合干將佐恭禀
上天命令潜分應化真身於某日一合下
赴某靖治之中列職分司按營治事自今

而後凡遇某爲國爲民祈晴禱雨扶持疾
苦濟拔幽冥超度玄祖鍊氣服形洞視朝
元飛章貢表修齋行道建徳立功並請前
遵後從左挈右提坐呼立召而響答隨形
意想心存而入无出有聖凡交感神氣宻
符令在必行動无不應永佐玄元之教同
推利濟之仁誓盟金石終始股肱積濟生
度死之功勲成學道修真之行願闡揚大
化宣布真風祗懋爾勤益振乃職苟宣勞
而无怠期嘉續之有成更祈照應某所受

法職印式應干行持符檄關盟所至即爲
遵行大彰報效牒請依應母輙慢違謹牒
某年月日時牒
具位姓某押
祖師三天扶教輔元大法天師真君
牒靖治官將
靈寳大法司牒上某靖某治諸大官將吏兵
據某同前入意至合行備牒各典攸司恪
守厥職㑹同壇所請降靈寳諸司官屬一
合駐劄分神治事輔助教法共積隂功自

今而後凡遇某行持請禱存念施爲即使
通逹真靈宻符嘉應佇昭成績同進
仙階謹牒
某年月日時牒
具位姓某押
三天扶教輔元大法正一天師真君
牒都城隍
靈寳大法司牒上天下都城隍之神
據某入意同前至除具奏
天廷申聞三界合屬照應外爲此所合備

牒請詳前事理即與指揮祠下曹案官典
行移合治諸路大小城隍里社祀典神司
咸令知委禀奉上帝勑令照應某所受法
籙印式而後將來其遇請祈公文所至即
與遵行母令阻遏牒到準式奉行謹牒
某年月日時牒
具位姓某押
牒九州社令
靈寳大法司牒上九州社令主者
據某入意同前至合行備牒請詳前事理

即與移文轉行所𨽻分野祀典神祠阡陌
道路山川林木神郷鬼營合干去處咸令
知委禀奉上帝勑命照應弟子某所受法
籙印式而後將來其遇某應有請祈公文
所至悉爲遵行母令拒抑牒到準
式奉行謹牒
某年月日時牒
具位姓某押
牒府城隍(州同)
靈寳大法司牒上某(府州)城隍司主者

據某入意同前至除具奏
天廷申聞三界牒劄合屬外爲此備牒請
詳前事理即與轉行所𨽻縣鎮城隍社令
廟貌神祠合屬去處咸令知委禀奉上帝
勑命照應弟子某所受法職印文將來其
有請祈公文所至即與遵行母令阻遏牒
到準
法奉行謹牒
某年月日時牒
具位姓某押

牒縣城隍
靈寳大法司牒上某縣城隍司主者
據某入意同前至除具奏
天廷申聞三界牒劄合屬外爲此所合備
牒請詳前事疾速移文所𨽻社廟神祠郷
坊里域合干去處咸令知委禀奉上帝勑
命照應弟子某所受法職而後其遇請祈
公文所至即與遵行母令阻遏牒到依奉
施行故牒
某年月日時牒

具位姓某押
牒當境廟貌本處土地等神
靈寳大法司牒上本境廟貌土地等神
據某入意同前至除具奏
天廷申聞三界牒劄合屬外爲此牒請詳
前事理疾速關報合干神祠去處咸令知
委照應弟子某所受法職而後其有一應
公文所至即與遵行母令阻遏仍爲肅清
境土掃蕩妖氛祗奉上真證明傳度牒到
奉行母輙違慢謹牒

某年月日時牒
具位姓某押
劄社令
靈寳大法司
據某入意至除具奏
天廷申聞三界牒劄合屬外爲此劄仰爾
神疾速關報境内係干去處咸令知委照
應施行立便肅清境界掃蕩妖氛祗奉天
真鑒明傳度須至劄下者
右劄下某處社令司之神準此

某年月日時劄
具位姓押
劄司命
靈寳大法司
據某入意至除巳奏申
天省真司備牒合屬外爲此劄仰爾神疾
速關報里域干係去處知委照應施行立
便肅清内外祗奉天仙下顧壇庭鑒明傳
度母輙慢違須至劄下者
右劄下本音司命等神準此

某年月日時劄
具位姓押
奏狀前貼黄(分作五行寫)
(臣)奏爲弟子某丐傳受靈寳大法一階皈身
受持宣行教法普濟幽明乞頒
勑命告下三界真司照應施行事取進止
交兵給法仙帖
靈寳大法傳度玄壇
本壇今月某日先據某入意同奏申至永
失人倫等因本壇領詞虔切巳於某日謄

詞飛奏三天關盟三界普告十方咸使知
聞以今恭按玄科開壇傳度修崇醮禮仰
謝天恩恭對道前遵承師範付授靈文裂
劵分環受戒領職結盟立誓分撥將兵須
至給帖者
一給授
上清靈寳經法一部上清靈寳符圖一部
上清靈寳符訣一部上清靈寳玉劄一部
上清靈寳儀格一部靈寳大法司印泰玄
都省印飛玄三氣玉章印九老仙都印通

章印黄神印越章印北魁玄範府印神虎
總攝印神虎玉札印神虎雄左印神虎雌
右印仙誥一軸戒牒一道版符一面環劵
一付誓劵一道十天劵一十道五帝靈符
䇿杖一付
一請降
靈寳大法司十方飛天神王萬司如意大
將軍玉童玉女靈官功曹將吏北魁玄範
府左右二大聖七真玉女三部使者追魂
攝魄一行將佐南昌鍊度司丹天左右侍

衞大將軍水池火冶神將受錬合干官將
黄籙院諸司考較合部曹屬發遣章奏司
運神㑹道功曹官將吏兵天醫院靈官仙
宰
右帖付某真士遥瞻金闕祗拜宸恩所宜勉
勵修爲始終端謹闡𦔳國救民之道推濟生
度死之功行業不虧幽明普濟當思人能弘
道道不負人誓謹千金功全一簣恪遵
戒律母戾典刑故帖
年月日帖

保舉師具法職姓某
監度師具法職姓某
度師具列法䘖姓某
補職帖
靈寳大法傳度玄壇
本壇據嗣法弟子某齎寳質心㰱血盟誓
持金石之志露飢渴之求告盟十天願參
大法巳奏聞於帝闕及播告於真司恭按
玄科奉傳祕典今沐師尊監度衆聖光臨
帥將到壇吏兵就列宜補職任俾正仙階

可特受某籙弟子南宫執法仙士爲職須
至給帖者
右帖付某真士嚴恭寅畏誕膺天命之惟新
齋慄端莊常懼帝心之簡在恪振乃職母曠
厥司當不替承流宣化之勤庶可格通真逹
靈之應惟精惟一母怠母荒勲績有成形神
俱妙故帖
年月日帖
具列保舉監度師三法職姓
靈寳修真誓戒牒

靈寳大法傳度玄壇付嗣法弟子某受持
謹遵大法合授誓戒開具于後
靈寳十願
一願志樂長生二願出死入生三願錬氣
固形四願度諸衆生五願天下太平六願
衆生悟道七願祖禰升遷八願永離鬼官
九願形神俱妙十願與道合真
靈寳五戒
一戒惡殺去害常行忍殺二戒嫉妬莫興
常守成人三戒莫生婬盜常施正直四戒

勿起貪汙常生知愧五戒斷諸憎𡜍華綺
常修慈儉
靈寳十誓
一誓不得大醉生諸嗔怒二誓不得飢飽
勞役形體三誓不得廣志逺願四誓不得
妄交非人五誓不得取非義財物六誓不
得怨道咎師七誓无故不得輙入神廟八
誓不得亂行靈文九誓不得輕泄祕典玄
文十誓不得无故亂害鬼神
靈寳十善

一矜老恤孤二憐貧援寡三救濟幽冥四
散施丹藥五敬重一切六勤行符水七常
誦經呪八廣造經像九勤持齋戒十放續
生命
右牒付嗣法弟子某持其誓戒終始无虧身
心不退即得抜度三途不渉六趣諸天衞護
萬聖欽皈宜當勤行持齋奉戒夷心端謹志
念分明一心皈向專想不二内外清虚毎合
自然鑑應爾心如戒行道爲三界所範鬼神
所瞻通真逹靈形神俱妙道不負人切宜遵

奉勤行諦受以闡玄風故牒
年月日牒
具列保舉監度度師䘖同前
環式(環可用銀一兩二錢爲之中刋符文以朱填畫中開一竅毎用)
(二箇以青絲結之臨壇以刀割斷師與弟子各收一環用黄絹)
(袋盛之與合同劵同貯之)






思微版劵式
維某年太𡻕某某月某朔某日某辰某州某
貫屬某處某人即日謹齎金寳質心依玄
都品格盟告十天稽首拜手傳受
上清靈寳經法章奏隱祕之文依儀行道
消諸不祥普度无窮受道之日名度南宫
萬神侍衞身度三界位登仙翁魔王保舉
衆真監度度師(臣)謹遵大法敷落神真普
度天人不敢隱祕而傳以天中之天爲盟

弟子得法之後不宜輕泄以示非人如違
告盟身處鬼宫減筭除年萬劫受考永墮
輪迴禍及七祖今立劵文以爲信約
嗣法弟子某行年幾𡻕某命年某月某日
某時上屬某嶽禀
某天某氣君召謹請
元始天尊度太上道君度太上老君度天真
皇人度妙行真人度諸天大聖度五老上帝
度飛天神王度五帝大魔度三官五師度周
天星宿度






今日欣慶受度某歷關諸天請滅三惡斬絶
地根飛度五戸名列太玄魔王監舉无拘天
門東斗主筭西斗記名北斗落死南斗上生
中斗大魁總監衆靈青帝護魂白帝侍魄赤
帝養氣黒帝通血黄帝中主萬神无越五帝

大魔萬神之宗普告无窮萬神咸聽三界五
帝列言上清
右劵付弟子某收執持爲身寳以致飛天下
觀上帝遥唱萬神朝禮三界侍軒群妖束首
鬼精自亡萬靈振伏招集群仙冥慧洞清大
量玄玄急急如
靈寳大法盟傳版劵律令勑
銘曰
始青之玄化兆成身母之血父之精血爲鉛
汞爲精血爲氣汞爲神鉛爲陽汞爲隂鉛汞

便爲隂陽門造化爲日月根汞主情鉛主性
神性地靜永无輪神荒鉛降汞離根性亂汞
走鉛失真群魔變幻生三宫性躁神飛失了
靈寳莫尋真如何得兆至飛升深尋鉛汞辯
濁清餘迤邐推之悉其圖乃修錬之宻㫖明
其文乃大道之門戸若將萬種非𩔖配合望
靈寳丹成脫胎神化白日飛升試亦難矣若
亂泄之於非人風刀立考永劫不原
右劵以梓木版長一尺二寸以青爲地朱
書符及字以黄袋盛之師曰思微定志符

乃大道之要㫖靈寳之至訣悟之者長生
修之者成仙今提綱序之兆宜詳細
合同劵式
維某年太𡻕某某月某朔
某日某辰某府某縣嗣法
弟子某即日謹齎法信恭
依科格拜受靈寳大法符
訣一宗誓願代天宣化𦔳
國救民濟死度生永依三
寳今對道前盟約而傳師

不敢隱真出僞弟子不敢
怨道咎師如有違盟並依
冥譴其道不成一如
玄科律令


當中分
作兩片












右劵以黄絹爲之朱符墨文傳度時恭對

上真前當中剪破師留一半弟子收一半
各以黄袋盛之
版劵封皮式
正面度師法位姓某押封(用印)三
背面(思微版劵)給付嗣法弟子姓某受持
靈寳告盟三天合同劵式





靈寳合同職劵式



右二劵並如後十天劵式書於中間左右
並同後式二劵作一袋同環子盛之師與
弟子各收一半
靈寳告盟十天寳劵式























右十天劵以黄繒長九寸篆文朱書兩邊

告文墨書却於中間篆文某氣某方天尊
並隨方換易十方共十道臨壇面十方分
之十劵共作一袋封之
各方篆文式









































仙誥式
三天門下誥
伏以混沌一判元始開圖真文洞煥於神
霄玉字敷宣於碧落神靈降質氣寳聚形
含元氣於太虚運隂陽於寒暑綂攝三界
拘制群魔寳笈瓊篇琅函蘂簡經號稱於
上品法獨冠於中宫是爲萬物之宗玄機
之祖諸天至重勤苦而聞審察賢愚方遵
舊格盟十天而奏信齎金寳以參傳輕露
祕文禍延九祖以今某即日謹齎上金九

兩紫綾一端青絲一兩誓香一斤肘步投
壇伏爲自身行年某命某月某日某時生
重念某素心潔志守道純誠謹按
太上玄科告盟傳受旣獲吉祥之報宜加
仙爵之褒






保舉師十方至真飛天神王長生大聖无量大神
監度師三十二天帝君妙行真人
度師十方靈寳天尊虚皇道君
經師九天髙明大使神功妙濟真君
籍師三天大法師正一靜應真君
度師玄中大法師虚皇靜老天尊





東斗注筭君度南斗上生君度
西斗記名君度北斗落死君度
中斗大魁君度謹按
靈寳本科某人宜補授奉行
上清靈寳大法某嶽先生某帝真人𠑽南昌
上宫受錬真官主管黄籙院事右遵
盟真玉格欣慶受度請列仙班奉
三清玉帝勑符到奉行
年月日告下
具位姓某度




上清靈寳大法卷之二十九

















