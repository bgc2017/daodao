










上清靈寳大法卷之三十九驚六
　　　洞微髙士開光救苦真人𡩋金真授
　上清三洞弟子靈寳領教嗣師玉契真纂
　齋法符篆門
　　　書符行持
　師曰凡書篆合用符命須依法入靖存思
　室中列三境帝師天真皇人黄籙真宰符
　籙中典録靈官等香花几案筆硯朱墨一
　一備具當先行内鍊之法
　　　洞陽内錬飛神八景

　法曰取六陽時入室端坐叩齒三通閉息
　靜默存下丹田火如彈九左九轉升上絳
　宫漸升十二樓登玉房泥丸中端坐左執
　日右執月號大洞太一尊帝呪曰
䰟神澄正萬炁長存不經若惱身有光明
三界侍衞五帝司迎萬神朝禮名書上清
功滿得就飛升上清
　右呪念三通引火三口咽之又呪曰
金液鍊形與道合真開明三景是謂天根
無幽無極無始無終元皇九醜靈䰟絳宫

紫雲飛天身乗六龍水上火下流入三宫
神歸陽明大道自通
　右呪三遍咽液三過良乆項生圓象光映
　十方
無上玄元太上道君當岀臣身中三炁正神
司命司録司功司殺君桃康精延二君臣今
内錬真元光映九天豁蕩陽精洞映九門即
使死䰟受錬返胎更生(若自錬/只攺日)形神
俱妙與道合真
　引火炁九咽凡書符並先行之乆乆神光

　自現
　　　書符式
　法曰凡書符設香几望天門陳合用法器
　於前存朱硯水盂爲日月紙爲金版筆爲
　青龍香烟爲白雲符吏在其上符法中官
　將童女並分列左右訖手結斗印存五斗
　纒身歩豁落斗搯上帝訣存身入三台北
　斗中雙手剔斗端簡三拜上香叩齒跪奏
　曰
具位(臣)姓(某)焚香奏啓

太上無極大道金闕七寳至尊東極慈父㝷
聲赴感太乙救苦天尊十方救苦天尊九幽
㧞罪天尊九天生神上帝三十二天帝君五
方五老帝君日宫月府二曜帝君南斗六司
陶䰟星君北斗七元鑄𩲸星君三元三品三
官大帝靈寳啓教五師真君天真星人妙行
真人南昌上下宫主錬真宰三籙院(臣)所受
諸法籙中真宰伏望
道慈俯垂洞鑑(臣)螻蟻賤品草芥微生夙有
善縁叨行大教深期濟物覬立微功既奉來

詞豈容抑絶臣今奏爲齋主某投詞入意今
則崇嚴靖室恭依靈寳齋法書篆應干待籙
誥劵以俟至期按格施用伏念(臣)凡愚腥穢
罔造玄元仰乞天恩俯垂矜憫特賜大道妙
光十方正炁流注臣身心豪竅之中朱墨器
用之内使結節解釋胎根肅清存念感通真
光發越一筆一竅合道合真凡有施行克彰
嘉應俾𢍆上玄之妙臣全濟度之功(臣)干冒
天威無任激切俟命之至謹言
　祝畢存太上在天寳臺中真仙森列帝命

　侍真頒降符篆下降又見十方天尊放大
　光明浮空下臨童女捧寳匣在百寳光中
　赴兆案前啓匣宣付與所篆者合而爲一
　光明奪目變身作青玄左右二真人童女
　侍衞方入室東向叩齒三十二通上聞三
　十二天心拜三十二過閉目靜思身坐青
　黄白三色雲炁中内外蓊冥有青龍白虎
　朱雀玄武羅列四圍日月洞煥室内項上
　生九色圓象光映十方次祝曰
無上玄元太上道君召岀臣身中三五功曹

左右官使者侍香玉童傳言玉女五帝直符
直日香宫各三十二人關啓所言今日吉慶
奉爲某崇建大齋追度某書篆符籙㧞濟幽
䰟願所啓上徹徑御
無上三十二天元始上帝至尊几前
　次引炁三十二過入座書符
　　　敕筆呪
溟涬大梵寥廓無光赤明開圖運度自然
元始安鎮敷落五篇赤書玉字八威龍文
保制劫運使天長存急急如元始無量度

人律令
　右法玉清訣天門炁一口又東南炁一口
　旺炁一口念合明天帝日卓筆三下
　　　敕墨呪
玉音攝炁靈風聚煙紫虚鬱秀輔翼萬仙
千和萬合自然成真急急如元始無量度
人律令
　　　磨墨呪
梵炁彌羅萬範開張元綱流演三十二天
輪轉無色周廻十方旋斗歷箕廻度五常

三十五分總炁上元八景𡨋合炁入玄玄
急急如元始無量度人律令
　右法搯子丑順至亥入中指根丑上爲訣
　　　玉清大呪
三十二天三十二帝諸天隱諱諸天隱名
天中空洞自然靈章諸天隱韻天中之音
天中之尊天中之神天中大魔天中之靈
九和十合變化上清無量之奥深不可詳
敷落神真普度天人今日欣慶受度
歷關諸天請滅三惡斬絶地根飛度五戸

名列太玄魔王監舉無拘天門東斗主筭
西斗記名北斗落死南斗上生中斗大魁
總監衆靈青帝䕶魂白帝侍魄赤帝養炁
墨帝通血黄帝中主萬神無越青天魔王
巴元醜伯赤天魔王負天擔石白天魔王
反山六目黒天魔王監醜朗馥黄天魔王
横天擔力五帝大魔萬神之宗飛行鼓從
總領鬼兵麾幢鼓節遊觀太空自號赫弈
諸天齊功上天度人嚴攝北酆神功受命
普掃不祥八威吐毒猛馬四張天丁前驅

大帥仗旙擲火萬里流鈴八衝敢有干試
拒遏上真金鉞前戮巨天後刑屠割鬼爽
風火無停千千截首萬萬剪形魔無干犯
鬼無妖精三官北酆明檢鬼營不得容隱
金馬驛程普告無窮萬神咸聽三界五帝
列言上清
　右法西北炁諸符並用敕之
　　　受鍊押字呪
疾除罪簿落滅惡根不得拘留逼合鬼羣
元始符命時刻昇仙

　　　度䰟敕印呪
億曽萬祖幽䰟苦爽皆即受度上升朱宫
　大凡書簡用隱語封簡用敷落神真四句
　度簡用黄籙白簡削死上生
　　　諸符總祝遣呪
普苦三界無極神郷泉曲之府北都羅酆
三官九署十二河源上解祖考億劫種親
疾除罪簿落滅惡根不得拘留逼合鬼羣
元始符命時刻昇遷北都寒池部衞形䰟
制魔保舉度品南宫死䰟受錬仙化成人

生身受度劫劫長存隨劫輪轉與天齊年
永度三途五苦八難超凌三界逍遥上清
　右法並玉清訣東炁
　　　書符畢再啓奏
具位臣某焚香重誠奏啓
太上無極大道金闕七寳至尊聖位前伏望
道慈俯垂洞鑑臣聞大道宣慈開八門而救
苦至真演教闡三籙以度人凡啓薦修必蒙
極㧞臣上來恭依齋法書篆太上諸真符籙
臣雖已按法行持尚慮存念差錯呪訣舛訛

或假手於他人筆畫漏誤或未明於至理不
合玄規再乞天㤙下濟真炁流通灌注所篆
符籙之中使遺缺𥙷足璀璨飛揚皆成功德
之光洞𢍆上玄之妙隨(臣)頒吿無不遵行開
泰沉䰟悉離苦趣上明好生之德下符度死
之誠臣干冒
天威下情無任之至謹言(三拜收符/藏匣中)
　　　諸香章
　師曰凡齋修之事憑香達誠固當以捻香
　爲首毎一上香並有一符主之總一十五

　符今具如左
　　　道德香符(上帝訣/天門炁)




道德竒香徧滿法界徹達三境事誠通感長
生度世與道通真急急如元始上帝敕
　　　超三界香符





香超三界徧滿虚空徑達御前浮結供養所
禱應誠上奏
玉清急急如律令
　　　尋聲救苦香符(東/炁)




太一救苦㝷聲㧞度三宫九夜普願生天
　右符一㸃一畫並念太乙號祝之用黄紙
　七寸闊三寸六分書之搯太一救苦印大
　指壓中指搯坤豎四指直二五指
　　　普度亡䰟香符(普度印/存青玄)






大道慈悲㝷聲赴感一切亡䰟隨香普度開
徹九幽飛騰太空不可思議功德
　　　無量度人香符(上帝訣/東炁)




中有度人不死之神中有南極長生之君
中有度世司馬大神中有好生韓君丈人
中有南上司命司録延夀益筭度厄尊神

廻骸起死無量度人急急如上帝律令
　　　破九幽獄香符(九幽印大指恰子曲三/指押豎四指直二五指)




金光玉煙燌燌帝前符命疾傳通逹九幽
幽關諸部悉開罪䰟𡨚仇和釋徑上南宫
急急如律令
　　　召䰟赴壇香符(玉訣/東炁)





元始真文呼召靈䰟速赴吾壇領無上道
　　　沐浴香符(辰戌文/北炁)





　　　呪曰
玉泉瓊煙鍊浴飛升快樂自在立時玄明
急急如上帝律令
　　　變衣香符(玉清訣/東炁)




百色之衣流光飛霞服之飛升上歩玄空
飛游太極領鬼受衣急急如元始上帝敕

　　　呪施法食香符(五嶽印/東炁)




食滿十方通關百飽食之無盡飛升玉都
急急如律令
　　　領䰟受經香符(中/炁)





　　　呪曰
金口所宣玉文所司三界九幽悉皆罷對
超度亡䰟時刻升天急急如上帝律令
　　　傳符告簡香符(上帝訣/東炁)





元始符命普度亡䰟金龍驛傳不得留停
急急如律令
授戒香符



𩵄䰢魓𩳐魁𩲃魒星神歸后土戒定逍遥
無忘九戒定慧超升急急如上帝律令
　　　錬度生天香符(上帝訣/東炁)





洞慈洞明濯鍊九尸徑度玄天逍遥自然
　急如律令
　　　普度法橋香符(普度印/北炁)





大橋大度法橋普度急召急升歩虚玄靈
急急如律令
　　　罡歩章
　師曰凡歩一罡内有一將主之須先焚香
　以黄紙朱書靈寳召役十四罡符凡遇行
　事隨事歩罡畢焚於爐中其官將立至此
　是元始祖炁結成自然之章降付學仙之
　士祕而行之
　　　靈寳召役十四罡符總呪


唵俱魯祇拘帝嗚𠰢俱嚧羯波爍言帝訶摩
吽攝
　　　召十方飛天神王罡符(先左足單/歩丁立)









　　　召錬度司官吏罡符(左右手恰三塗/五苦訣自震起)
　　　(入中/中止)




　　　召靈寳君吏罡符





　　　召黄籙院官吏罡符




　　　召三界魔王罡符(雙手恰中指三節/自坎起交歩至未)
　　　主





　　　召五帝罡符(雙手恰金木訣/自東歩至西立)




　　　召八方威神罡符(雙手八卦訣自/坤歩至乾立)





　　　廻尸起死罡符(雙手自四指中過中/中至二指中挑自北)
　　　(歩至/南立)




　　　伏御地祇罡符(雙手恰中甲挑甲出/自子渉至南再返身)

　　　(入中/立)




　　　羣魔束形罡符(雙手子至午挑/自震歩至乾立)





　　　鬼精滅爽罡符(雙手子亥至申寅挑/自坎歩起至巳立)




　　　束縳魔靈罡符(雙手寅申巳亥挑/自坎歩至未立)





　　　普掃不祥罡符(雙手二指恰大指二/節挑自酉歩至震上)




　　　旋斗歷箕罡符





　摩轉隂陽斗自地戸單歩回身入天闕共
　二十一歩入中官
　　　發奏章
　師曰凡建大齋全憑文檄先則預吿次則
　催申扣期則正奏諸天帝尊關盟三界神
　司徧逹情悃當以符召役功曹神吏使稟
　命宣傳期於通感也
　　　召三界萬靈符

　(四方/拱極)(刀利/尊天)(玉帝/臨御)(日月/光全)(玉/清)


　(詔命玉/璽急宣)(太上治職詔告/鬼神莫敢遲延)(萬神萬鬼/符到擎拳)




　　　敕呪
唵吽咈囉吽咈囉俱利吒娑訶
玉清始青玉符吿盟總御三界統攝萬靈符
到速追符到速行女青詔書如

玉帝親行上元中元下元三元之精天魔地
妖水恠山精敢有不順拒逆張鱗萬神稽首
不得留停符召某神速隨符來玉帝有敕仰
行萬程玉帝敕書守待施行急急准
玉清詔書律令敕攝
玉清寳璽敕付仙卿秉符持節召集天星
三界齊到萬神同欽天真上帝梵炁流晶
金光四集曷敢不臨違符逆命上有憲刑
速依
玉清元始上帝本章律令

　　　遣呪(玉清訣/天門炁)
玉皇敕命急召萬靈上窮天界下徹寒扄
應時感召速詣玉庭一切靈府不得留停
急急如律令
　　　告文式
靈寳大法司
　太上降真召靈符命召攝萬靈
　　　書符於此
玉清始青(至)急急如元始召萬靈敕攝
　太歳某年某月某日某時吿下

法位(姓)某承誥奉行
　　　封皮式
(太上符命/召攝萬靈)具位姓某謹封
　右符以黄紙朱書吿文墨書外作可漏取
　自己混元炁行持召役内有二將主之
　　　二將名
元始上帝招真召靈大夫武卿崔文子
發放三界功曹所金闕上佐史珪璋
　二將並上清冠真人法服手執玉圭

　　　召二將呪
九天有命上吿玉清促召千真俱㑹帝庭太
一下觀雙皇翊形監察萬邪理氣攝生若有
不祥干試神明青帝之道整飭神兵七神秉
越天蓬右征神劒前驅煥擲火鈴檄命甲騶
武卒天丁風火齊戰伐邪絞精上威六天下
攝萬靈既威既攝萬凶滅形神戈電掃妖奸
無生仙皇秉節有命敢停拒節違令是誅汝
形各警各慎保爾黄寧九天誥命萬神敬聽
謹召某神聽吾指陳敢違吾令如違上清急

急如元始敕萬神律令攝
　右法存天門開黄雲匝繞二真人在雲中
　手執玉圭上有金匣下來吸入符中次以
　右手焚符吹于左
　　　上界直符使者符(亥文天/門炁)

　　(三清/三境)(天帝/金闕)(斗府/星宫)(年直月直/功曹使者)

　　　(日直時直/功曹使者)(急急/奉行)





上界直符使者焦公奴驛龍騎吏星奔火衝
九陽灝炁擊散魔王反掌應命上逹琳宫
　　　中界直符使者符(巳文/北炁)

　　(太山五/嶽仙官)(洞府龍/王宫穴)(后土/地祇)(里域/正神)

　　　(即行/萬程)(疾速/通傳)




中界直符使者鄭元喜翻山撼地直符神兵
檄傳地府吿命不停玉符所吿地祇送迎
　　　下界直符使者符(申文/斗炁)

　　　　　　　　(海江/河湖)

　　(淮濟)(扶桑水界天柱泉源)


　　(潭洞)(出入自在不棏遲延)




下界直符使者張宗伯帝靈敕命速下壬癸
奔電迅霆神威赴水承領符命火急無止
　　　召四直功曹符




年直飛天擲火將李煥




月直震天將郭炬






日直力符驅行將趙濛



時直飛天炎𤔵將張炳
　　　四符篆祝呪(玉皇訣/午炁)
炎帝火令炎君禀令急降力士李煥郭炬趙

濛張炳急急如南極帝君律令
　右四直乃南極將吏
　　　召辰直功曹符(玉訣天/門炁)

　　　(飛雲馭駕/道徹九霄)(岀入二景/傳命隂真)

　　　(九天敕下/火急風奔)(草劒待來勿違令/旨急急如律令)





飛天走地甲子之神威明正直劒刃隨身降
臨正炁爲吾法靈急急如律令
今日今時功曹聞吾急召身騰紫雲驟馬疾
到恭禀符命輔佐大道持章飛奏取速回報
時刻莫停雷司猛操急急奉
上帝敕
　　　召日直功曹符(本日訣/天門炁)

　　(神霄令下/韓君降臨)(日遊神吏牧擒/四野疾應十方)


　(上通玉闕/下及仙宫)(部領丁甲統攝四靈執符/奏命面現玉宸急急如律)

　(令)




陽晶飛耀景輝神庭隨炁一召上徹丹霞
　　　召遣呪
玄曹玉文立功之官主治玉清奏報三天上

帝敕命速下神光謹召某日功曹依律奉行
　　　召功曹主吏符(寅文/正炁)




髙上玉清大洞靈章宣召功曹徑赴玄壇萬
神敬聽與道宣揚事畢復位立彰玄皇
　　　玉府召直符符(辰文/巽炁)





炁分左右日辰承命萬法宣布承符所部
　　　召六甲神將符(丙/文)




甲大將隨炁宣行玉符宣召徑赴玄壇

　　　召六丁玉女符(未/文)




九天召命六丁奉行玉女承化速降帝庭急
急如律令
　　　度火符(午文/南炁)

　　　　　　　　　(符使升真速降威靈/擲火萬里使我通神)


　　　　　(天火地火五雷真火燒殺一切/無道斷絶公文之神火急奉行)



升霞散真五雷備明前行明道掃蕩除氛急
急如上帝敕
　　　發放符(辰文/南炁)

　　(無上三天三无下降)


　　(玄元始正神真炁)

　(徑御/罡風)(驅却/邪魔)(敢有/逆者)
　(送下/北都)
　疾疾奉行





天洞天真速降威靈急急如律令

　　　焚符呪(上帝訣/天門炁)
乾坤定位二儀合形左使李昻撥開天門右
使呉昉逹道通真金門玉閤與吾取奔微塵
界内方圓逹名照我心膽㑹我精靈赤子上
升萬神咸聽急急如上帝律令
　　　擲火萬里符(存南方火鈴大將擁萬/丈真火降取炁入符中)

　　　(三清/道㫖)(敕下/玄司)(南方/火將)(禀/令)

　(而/行)(驅使/罡風)(速逹/天門)(敢有/違逆)(送/下)


　(風/刀)(考滅/真身)



　　　驅使罡風符

　　(太上/合真)(三真/合真)(天樞/正敕)(驅使/萬邪)

　　(各皆/拱手)(如有/遏截)(永墮/酆都)(急准/如令)



　　　罡風驅魔符(午文/火炁)

　　(三台呪)(吾奉太/上敕令)(魑▲𩲕/𩲓▲▲)(魁𩲃/𩵄䰢)

　(魓𩳐/魒)(太陽/帝君)(太隂/皇君)(滅鬼除魔/敢有不順)

　(上帝敕下風火/不停急急疾疾)(流金火鈴大將速/現真形九天雲路)


　正一功曹速現真形
　驅逐妖魔風火不停





　右符凡發文字多有邪魔遏截須先焚此
　符次化文字行持存罡風處有符使擁萬
　丈真火爍破罡風萬邪不敢干犯即得上

　逹矣

　　　火鈴度道符

　　(南斗六司星/君下降真火)(火鈴將軍降/三昧真火)

　　　(南方閼/伯君)(太陽帝/君火)




謹請南方太陽火君二請南方火惠君三請

西方火山神四請北方大火輪焼鬼身不存
　右符凡發文多有邪魔怕懼刑法恐法師
　具奏即計㑹沉匿不令上逹或人家不祥
　觸汚文字難以上御當用此符護送徑過
　天門有萬丈真火焼空也
　　　驅使罡風呪
火鈴火鈴助吾威靈神水一噀母輙容情
　　　發奏火鈴符




火鈴炎熾變化八方萬神侍衞永斷不祥急
急如律令
　　　開天符(又曰透天門符/上帝訣天門炁)

　　(天洞天真/速降威靈)(上通天門/開道無窮)(三部/使者)

　(玉女/靈童)(隂陽決吏/持火當胷)(衝除浩炁/大破罡風)






玉皇有命敕下罡風萬仞摧毁九天潜通承
符奉令黄道無窮急急如上帝敕
天門四明黄道正平承符奉令敢有稽停符
中從吏速逞威靈罡風浩炁金馬驛程急急
如上帝敕
符誥式
　　　泰玄都省

　謹發開天符命使者火龍驛吏正一功曹
　流金火鈴大將賫持奏文(或表/詞章)速令
　上御所過罡風等處不許妄有遏截即使
　攝赴
　天獄治罪以明
　玄憲施行
　　　書前符於此
黄中䇿炁馘滅邪踪罡風九醜浩炁群凶
開天符命九天徑衝儻遏詞奏速送羅酆
流金火鈴照徹黄中龍火騎吏執奏雲宫

普天同慶萬劫無終一如告命風火驛傳
　太歳年月日時告下
法位姓某承誥奉行
祖師三天大法師正一靜應真君
　　　封皮式
(太上開/天符命)具位姓某謹封
　右符黄紙朱書外作封套隨奏焚之
　又一式連書四符於中後用告文
　　　太上開天符




　　　透天關符(只前面/開天符)
　　　開天門符






　　　度罡風符




　　　告文式
右請
符中通真使者同承受玉女玉童上奏靈官
功曹符吏即今齎捧奏文章表詞徑詣
三天所過三界罡風灝炁之中六天外魔無

道等神不得遏截仰正一功曹流金火鈴大
將攝赴
天獄依
律治罪施行
　檢並同前式若用前面者則不用此告文
　不然併以四符書在前面亦可酌量行之
　祝遣呪訣(同前)



上清靈寳大法卷之三十九
