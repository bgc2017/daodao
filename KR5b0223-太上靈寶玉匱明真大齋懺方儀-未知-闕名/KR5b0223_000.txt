








太上靈寳玉匱明眞大齋懴方儀
　　　　廣成先生杜光庭修
　　　東方
臣衆等今故燒香欽依仰謝
東方無極太上靈寳天尊巳得道大聖衆至
眞尊神太清玄元無上三天無極大道無上
玄元老君太上丈人皇上老君皇上丈人青
靈上眞天帝君天帝丈人九老仙都君九老
丈人百千萬重道炁千二百官君太清玉陛
下東極老人青華大神上相司馬青童君金

闕後聖帝君眞陽始青神人靈寳九仙君青
神玉女主仙四眞東方無極世界一切尊靈
懴悔某前代今生有諸故誤因今祈謝咸乞
蕩除濯質青元昇神碧落克登眞品流福
帝圗俾國祚延洪
聖躬萬夀普天率土同洽太平得道之後昇
入無形與道合眞
　　　南方
臣衆等今故燒香欽依上謝
南方無極太上靈寳天尊巳得道大聖衆至

眞諸君尊神無極大道南上赤帝丹靈老君
太和玉女長生司馬好生大神韓君丈人司
命司録南極度世君飛天神人開度更生神
仙玉曆注生神仙度世萬福君萬度萬生君
南方無極世界一切尊靈懴悔某前代今生
有諸故誤因今懴謝並乞蕩除瑩質丹陵棲
神絳闕逍遥天路遊息雲衢擢品髙眞流祥
大業使
帝圖安鎭
聖夀遐長幽顯群生咸登夀域得道之後昇

入無形與道合眞
　　　西方
臣衆等今故燒香欽依上謝
西方無極太上靈寳天尊巳得道大聖衆至
眞尊神無極大道西華太極至極上帝金堂
玉眞龜臺仙母金闕後聖上相帝君玄古天
師萬聖道主總眞總仙西極眞人神仙玉女
西靈至眞西方無極世界一切尊靈懴悔某
自從億劫無始以來前代今生有諸故誤因
今懴謝咸乞蕩除錬景瓊都凝眞太素髙登

道果常福
帝居使祚等嵩衛夀齊溟渤萬方順化八表
同文國泰民懼克臻福界得道之後昇入無
形與道合眞
　　　北方
臣衆等今故燒香欽依上謝
北方無極太上靈寳天尊巳得道大聖衆至
眞尊神無極大道太上老君太上丈人髙上
玉晨君北極眞公萬聖道主太隂眞人妙行
眞人太隂司命典死籙籍君注算司馬總司

主殺大神皇太眞人神仙玉女北方無極世
界一切眞靈懴悔某無窮之世捨身受身五
欲六情四塵三業曽無積染展轉因縁從今
懴謝並乞蕩除超度幽隂躋昇天界遷登眞
果貽福
聖圖使
天夀延洪皇基隆永幽明同福動植沾榮
㝢八紘咸臻景化得道之後昇入無形與
合眞
　　　東北方

臣衆等今故燒香欽依仰謝
東北方無極太上靈寳天尊巳得道大聖衆
至眞尊神無極大道飛天神王消魔制靈賢
眞都統神人萬度萬生神皇上玄老君眞人
玉女東北方無極世界一切眞靈懴悔某億
劫以來前身今世三業十纒六情四大結習
相嬰展轉流浪以今懴謝咸乞蕩除度五累
之津落九冥之籍生神雲路騰景天衢錬化
自然逍遥長樂流祥寳胤垂𥙿
帝躬率王太平幽扄朗晏道風遐扇慧渥所

覃共沐玄休水臻洪福得道之後昇入無形
與道合眞
　　　東南方
臣衆等今故燒香欽依仰謝
東南方無極太上靈寳天尊巳得道大聖衆
至眞尊神南上老君丹靈皇老上元長生眞
人度世司馬司命司録好生韓君丈人起死
更生眞人錬骨還形大神太和玉女萬福眞
人東南方大聖飛天神王無極世界一切眞
靈懴悔某自從歷劫爰洎今辰捨身受身有

諸故誤以今懴謝咸乞蕩除垢惱煙銷身心
雲淨擢形丹霍死品青華追八帝以眞道昇
九天而玄㑹流祥介福永固洪基使
帝業隆昌乾坤寧泰九幽六趣五苦三塗俱
超執對之縁並證逍遥之樂得道之後昇入
無形與道合眞
　　　西南方
臣衆等今故燒香欽依仰謝
西南方無極太上靈寳天尊巳得道大聖衆
至眞尊神天皇老人西南無極元皇眞君洞

靈太陽衆神生氣君長生度世飛天大神西
南無極世界神仙玉女一切眞靈懴悔某億
曽萬世宗廟尊靈自從無始爰洎兹長捨身
受身有諸故誤因今懴謝並乞蕩除錬魄玄
隂昇神丹闕上朱陵而遊宴登太漠以飛翔
九聖齊軒七眞並駕貽祥鳯闕延貺鴻圖
帝王萬夀四海和寧幽夜開光群生昭秦得
道之後昇入無形與道合眞
　　　西北方
臣衆等今故燒香欽依仰謝

西北方無極太上靈寳天尊巳得道大聖衆
至眞尊神大道上帝眞皇老人至眞無極飛
天神王度仙上聖靈寳尊神神仙玉女無極
世界一切尊靈懴悔某爰從無始以來至于
今日有諸故誤無量無邊因今懴謝咸乞蕩
除擢質幽關昇神天闕御瓊軒而證品飛瑶
蓋以叅眞宗廟靈儀與天齊永乾坤大業體
道長存
帝夀比於五山皇猷覃於萬國生靈舒泰存
殁安貞有識舍生同臻福界得道之後昇入

無形與道合眞
　　　上方
臣衆等今故燒香欽依仰謝
上方無極太上靈寳天尊巳得道大聖衆至
眞尊神無上太道太上三尊三十六天帝君
太上無爲大道明神君玉皇帝諸君丈人最
大至尊無極無上洞明普照最大至眞玄元
大道無形無名元始髙尊玉清上清太清四
民諸天三界八梵混沌虚玄虚元自然太上
元根冥寂玄通大智慧源明威正一三洞威

神元上無爲道中之道元皇玉帝應感眞精
慈父聖后無量道徳眞君聖人道徳萬生君
萬氣萬元君萬福萬夀君億千衆道鴻涬天
神太清玄元無上玄元三氣君太清太玄中
黄正一君上一正一元一三尊至眞太元太
始太初君太素太儀太平君太玄太古太泉
君九老仙都君玉曆九氣君太上玉眞五仙
九靈君十二眞君二十四神君太清三十六
眞君五氣君隂陽生氣君上上太一君皇天
太上帝元一神寳君眞寳靈寳天寳君元神

元眞元寳君天皇老君南極黄神老君銅城
大聖中央黃老君太和太上皇眞君天眞皇
人上古三師天師君道徳父母日君月君諸
天星宿三光大神王父王母五星九星君上
方無極世界一切尊靈韯悔某目從無始以
來至于今日有諸故誤無量無邊因今懴謝
咸乞蕩除出長夜之庭入光華之境十眞保
舉五帝關明浴流火之池昇洞陽之闕超離
隂府騰翥天都乗八鳯以徊翔遡九霞而遊
宴上朝太極列籍紫清垂景貺於孫謀保宏

基於萬葉幽明舒泰海嶽昇平有識舍生俱
登夀域得道之後昇入無形與道合眞
　　　下方
臣衆等今故燒香欽依仰謝
下方無極太上靈寳天尊巳得道大聖衆至
眞尊神無極大道下方玄黄洞淵靈寳髙皇
九土四司五帝十二仙君太靈黄母四司眞
人中黄后上九地元君九宮眞人八史九玄
君四瀆五嶽佐命十二九河八海儲副丈人
三十六洞天十大洞天七十二福地三百六

十名山崑崙長離廣桑廣野麗農地軸神仙
眞人九江水帝十二谿源靈洞川澤一切至
眞懴悔某億劫以來至于今日有諸故誤無
量無邊因今懴謝咸乞蕩除落地簡於隂曹
濯陽華於丹府日芒流景瑩質錬神乗三素
之輕飊駕八鸞之飛蓋昇眞天界宴景帝鄉
犮五老於皇宫朝三清於紫闕允登眞景髙
㑹瓊都流巨貺於
帝躬固皇基於億載泉關開朗庶類昭蘇常
弘道徳之風永致隆昌之福五山鎮靜八海

澄波率土普天同臻玄祐得道之後昇入無
形與道合眞


太上靈寳玉匱明眞大齋懴方儀















