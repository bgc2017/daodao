








凡誦經者切須齊戒嚴整衣冠誠心定氣叩
齒演童然後朗誦慎勿輕慢交談接語務在
端肅念念無邊隨願禱祝自然感應先念
淨心神呪
太上台星應變無停驅邪縛魅
保命護身智慧明淨心神安寧
在魂永乆魄無喪傾急急如律令
淨口神呪
丹朱口神吐穢除氛舌神正倫
通命養神羅千齒神卻邪衛真

喉神虎貴炁神引津心神丹元
令我通真思神錬液道炁長存
急急如律令
淨身神呪
靈寶天尊安慰身形弟子魂魄
五臓玄寘青龍白虎隊仗紛紜
朱雀玄武侍衛身形急急如律令
安土地神呪
無始安鎮曾告萬靈嶽渍真官
土地祗靈左社右稷不得妄憼

回向正道內外澄清各安方位
備守家庭太上有命搜捕邪精
謢法神王保衛誦經皈依大道
元亨利貞急急如律令
淨天地解穢呪
洞中玄虛晃朗太元八方威神
使我自然靈寶符命𣈆告威神
乾罗荅那洞罡太玄斬妖縛邪
殺鬼萬千中山神呪元始玉文
吾誦一遍卻鬼延年按行五嶽

八海知聞魔王束首侍衛我軒
凶穢消蕩道炁長存急急如律令
祝香呪
道由心學心假香傳香𤑔玉爐
心存帝前真灵下盻仙斾臨轩
今臣闗告達九天
金光神呪
天地之宗萬炁本根廣修萬刧
證吾神通三界內外惟吾獨尊
體有金光覆𣅡吾身視之不見

聽之不聞包羅天地養育群生
受持萬遍身有光明三界侍衛
五帝司迎萬神朝禮役使雷霆
鬼妖喪膽精怪亡形內有霹𩆝
雷神隱名洞慧交徹五炁騰騰
金光速現覆謢真人急急如
玉皇光降律令勑
開經偈
𡨜𡨜至無宗虚峙刧仞阿
豁落洞玄文誰測此遐

一入大乗路孰計年刧多
不生亦不滅欲生因蓮花
超淩三界途慈心解世羅
真人無上德世世爲仙家
三官頌
𩠨首皈命天地水三官大帝慈悲主
神功妙德不思議謹運一心皈命禮
上元天官寶誥
志心皈命禮玄都元陽紫㣲宫中部三十六
曹偕九千萬衆考較大千世界之內録籍十

方國土之中福被萬靈主衆生善惡之籍思
罩三界致諸仙升降之𥝠除無妄之災解释
宿殃脫生死之趣救扷幽苦羣生是賴蠢動
咸康大悲大願大聖大慈上元九炁賜福天
官矅靈元陽大帝紫㣲帝君
中元地官寶誥
志心皈命禮表靈洞陽北都宫中部四十二
曹偕九千万衆主管三界十方九地掌握五
嶽八極四維吐納隂陽覈男女善惡青黑之
籍慈育天地考衆生録籍禍福之名法源浩

大而能離九幽浩刧垂光而能消萬罪羣生
父母存歿沾恩大悲大願大聖大慈中元七
炁赦罪地官洞靈表虛大帝青靈帝君
下元水官寶誥
志心皈命禮賜谷洞無青華宫中部四十二
曹偕九千萬衆掌管江河水帝萬靈之事水
災大會刧數之期正一法王掌長夜死魂鬼
神之籍無爲教主録衆生功過罪福之由上
解天災度業滿之靈下濟幽扄分人鬼之道
存亡皆泰力濟無窮大悲大願大聖大慈下

元五炁解厄水官金靈洞陰大帝暘谷帝君


三官諸咒寳語終


太上三元賜福赦罪解厄消災延生保命妙
經
爾時救苦大仙在
大羅天上九炁紫微天宫上白

道君曰集會

三元天地水官三界四府衆聖曹官考較司
同諸仙衆講說經法救㧞衆生放大光明照
見天下萬國九州之地江河湖海之内閻浮
世界之中受苦衆生造惡非善廣結冤讎多
行不足財交不明不敬
天地日月三光呵風駡雨欺神滅像瞞天昧
地褻瀆聖賢不敬父母叔伯六親姦盜邪淫
不忠不孝非禮非義斷絶徃來恩路不敬五
穀穢污遭賤不行正道大斗小秤明瞞暗騙
横言曲語白口咒詛怨天恨地不恤己身不

修片善天不容地不載致生惡毒多起瘟㾮
多招訟非輕重難迯故作事因得此苦報惡
難臨身無䖏解釋
於是救苦大仙端簡上告
三元天官曰善哉善哉此等衆生遭刑苦難
若有善男信女皈依
三元齋戒三年圓滿命道轉誦此經二五十
遍千五百遍踴躍懺悔悔過愆尤道君曰即
有
天官賜福

地官赦罪
水官解厄於是告下
三元天尊即駕五色祥雲行九炁清風至都
會府雲臺山上放大毫光廣大惠力無邊法
顯濟民救苦福應萬靈諸天升降除無妄之
災解有讎之愆賜千祥之福脫九厄之難離
三途之苦癡蠢康泰削去原罪㧞除冤根永
消愆尤父母存亡霑恩離苦四生六道餓鬼
窮魂孤魂野鬼九玄七祖未離地獄之中存
亡衆生杻械枷鎖囹圄閉塞於是

地官至七月十五日即與獄囚地獄受苦衆
生除罪簿滅惡根削死名上生籍已去提未
去提已提至末提至已結證未結證已發覺
未發覺逢赦除之
地官曰五刑十惡等罪永不赦除
天尊言□(鴈入)□(嚼入)齟(音咀)齬(音語)蛇牙虎口心如
錐刀惡毒之人鬼眼鬼心多計巧言嗊瞞癡
愚蠢子何知割他肉不念他貧只念己富肥
家潤身使心用心返累己身心根結成罪根
難滅貪財利己天雷霹靂瘟氣流傳纒害身

體冤愆相併併及子孫於是救苦大仙再告
天官天官曰轉誦此經至滿千遍大作踴躍
悔過愆尤斷惡修善即有
地官赦罪所有惡孽愆尤俱一赦除心心忐
(音懇)忑(音禱)盡一皈正恍恍惚惚耳目心定神魂
安靜精神伏舊罪滅福生無量功德其福無
邊
道君曰世間衆生招瘟惹災毒氣流行衆生
染著偕是造惡非善冤讎相併致生惡疾淹
延未愈若誦此經病即痊愈若誦經者至端

陽中元之日即有
三元追回行瘟等衆考較輕重等罪俱一赦
除
水官曰世間夫婦命犯孤辰寡宿刑害絶嗣
皆是前生不施今生受之若有善男信女晨
夕好靜沐浴燒香燃燈誦經修齋布施悔過
消刑便生端正有相之男聦明富貴之子聲
鎮五湖四海宿世今生故作誤爲謀財負命
今世爲兒取命化財女人妊娠三朝五日不
行分㝃或在身兒亡生下兒亡三六九歲兒

亡十三五歲兒亡一日一夜萬死萬生俱是
冤愆相臨化目化財騙協財物化爲畜生若
有善男信女發心施財戒沐浴轉誦此經悔
過愆尤即使愆尤永釋人鬼分離産生無難
母子雙全關煞無刑生長成人利益雙親經
力弘深祈福福至禳禍禍消讎人氷泮冤家
債主自消自滅孤魂等衆九玄七祖四生六
道輪迴生死出離地獄即徃東極天界救苦
門庭救苦地上好修行只有天堂無地獄閻
王一見不敢高聲童子夜叉擎拳拱手牛頭

馬面緫盡皈依一十八重地獄獄獄逍遥三
十三天天宫宫宫自在超生天堂之境即無
地獄之聲出離地獄永離苦難徑徃人天超
生淨土快樂無量一去一來無掛無碍
水官曰天下衆生星辰不順運限遲留凶曜
衝併多生疾病或瘟病相侵或痢疾瘡毒相
侵或腫毒疥癩相侵氣候喉㾮相侵咽喉風
毒相侵泄瀉風痰相侵祖塚瘟氣相侵住基
風水相侵邪師敗聖相侵火眼勞瘵相侵吐
血蠱毒相侵白口咒咀相侵刀兵火盜相侵

身渰顛狂相侵弔頸枷鎖相侵穢門閉瘴相
侵年月日時不利相侵斫伐壇廟樹木相侵
乞坑動土相侵開基開沼相侵添新换舊相
侵修前整後相侵瘧疾疹疾相侵瘟火瘟氣
相侵官符口舌相侵致生惡疾來纒衆生染
者致於喪亡若誦此經即使惡疾不纒吉星
相護凶曜退散萬禍水消千祥雲集經通王
界福臨人間天尊言天下衆生江河湖海舟
航商賈風波汹湧驚惶憂懼若誦此經皈依
天地水官水府衆聖即使風恬浪靜水途安

妥舟航穩載繩纜堅牢所謀順遂諸聖擁護
萬神錫福於是
天尊而說偈曰
九炁青天上日月星斗眞
天地水官帝雲雷電鼓隨
金童執華旛玉女捧香花
五色祥雲内放岀白毫光
照一切天下顯身救衆生
慶雲祥烟護㧞離諸苦難
興雲布洪雨驅雷掣電行

法顯無邊濟無極無量法
無量度衆生無極無量光
照出諸魂衆一切冤家鬼
盡離地獄中存亡諸衆生
一切離苦難
天尊說經已畢若誦此經隨力見功酌水獻
花其福自應家有此經宅舍光明災難無侵
佩帶此經萬神擁護鬼祟永滅心念不空福
力自然神力扶持隨心應口此經共計一千
六百七十五字字字眞詮句句消愆行行滅

罪卷卷賜福一切
諸天上帝三界十方衆聖聞說此經皆大歡
喜信受奉行作禮而退
太上三元賜福赦罪解厄消災延生保命妙
經終
















