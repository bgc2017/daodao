








太上護國祈雨消魔經
爾時
元始天尊與諸天大聖妙行真人及諸天龍
鬼神天仙飛仙神仙天童玉女太上二師在
玉亰山説法廣大濟惠是時天雨寳花地皆
金色天尊放大光明徧照十方無量世界上
至三十六天帝諸宫下至幽㝠無數地獄悉
令普徧救攝衆生令得安穩受諸妙樂天香
普薰飢餐玉粒渇飲金漿餓鬼衆生皆得飽
滿速得離苦面見天尊生於清淨長樂界中

常居法會
爾時下方有一眞人名曰月光乗白鶴手執
玉英來至法會整理衣冠恭敬禮拜長跪稽
首白天尊言我今修行欲得救治一切衆生
而無神通方便智慧我見下方𨶒浮世内種
種諸惡或被水漂或遭火難或過飢饉或有
劫賊或有疫疾或遇大旱草木焦然五榖不
熟國界不安人民驚懼如何救㧞唯願天尊
廣説方便救護衆生令免斯厄
爾

元始天尊語月光眞人曰善哉善哉子今能
爲大地衆生作大利益至誠救護我有無量
天丁力士妙行眞人慈悲眞人玉清眞人皇
洞眞人百千萬衆玉清童子二十萬衆天靈
赤官功曾主簿長生司馬韓君丈人以百千
萬衆天仙飛仙神仙二十萬衆威劎神王大
力神王攝毒神王消魔神王食邪神王碎魔
神王擲火神王洒水神王食精神王收瘟神
王飛仙神王百千萬衆禁戒三師雲雷八部
常居世間救諸厄難若遇水火當轉此經若

有劫賊當轉此經若遇時疫亦轉此經若遇
炎旱亦轉此經國界不安亦轉此經五穀不
收亦轉此經若能書寫至心轉讀獲無量福
是諸惡毒悉皆消滅是諸劫賊悉令破散是
諸疫毒自得除滅水火災患自然止息國界
不安當得安帖四夷歸奉異國來朝疫病速
差口舌磨滅官事枷鏁速得解散復連斷絶
魔邪不興疫毒遠去
爾時月光眞人又白
天尊言天下及諸方外圍時遭炎畢如此苦

惱作何法事即得兩水調和五榖令得豊熟
人民飽滿
天尊語月光眞人曰子受吾教於閻浮之内
或在聚落或在髙山或在水岸或在洞穴或
在清浄之處建立壇塲安置尊像掛諸幡蓋
燒香然燈香湯沐浴著新淨衣服轉讀此經
廣爲衆生設諸花果名香隨時供養廣設齋
饌上獻十方無量天尊三十六天帝君天功
父毋及諸神仙一切龍神及諸靈聖作大利
益天帝當遣八部大龍王雲雷雨師興動雲

霧旋遶世間須㬰之頃即令江河溪澗上下
田疇令得霶霈草木叢林一切花果五穀之
類悉皆生成枝葉茂盛於是月光眞人禮謝
元始天尊以偈讃曰
北雲曇曇至西雲呼嘯來南注江流水
東方九神靈中央眞龍王救濟諸衆生
五龍一時下飄飄太上亰天降開大雨
蔭蓋崑崙山吾以此經教永得共興行
爾時月光眞人重啓天尊曰我從無量劫來
希見難遇今日得聞微妙經典及大醫王一

切聖衆種種變化不可思議是經當何名之
我等如何受持
天尊曰此經名曰天功護國祈雨消魔經子
好宣傳恭敬頂戴若有愚人輕賤當堕惡道
長夜受苦坐中天人龍梵仙衆皆悉信受作
禮而去稽首奉行

太上護國祈雨消魔經













