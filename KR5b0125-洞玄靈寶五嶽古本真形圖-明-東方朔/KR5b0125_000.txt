








洞玄靈寳五嶽古本眞形圖(并序)國十一
東方朔
五嶽眞形者山水之象也盤曲迴轉陵阜形
勢髙下參差長短卷舒波流似於奮筆鋒鋩
暢乎嶺崿雲林玄黄有如書字之狀是以天
眞道君下觀䂓矩擬縱趨向因如字之韻而
隨形而名山焉子有東嶽形令人神安命
延存身長久入山履川百芝自聚子有南
嶽形五殟不加辟除火光謀惡我者返還自
傷子有中嶽形所向惟利𦤺財巨億願願

尅合不勞身力子有西嶽形消辟五兵入
刃不傷山川名神尊奉司迎子有北嶽形
入水却灾百毒滅伏役使蛟龍長享福禄
子盡有五嶽形横天縱地彌淪四方見我歡
悦人神攸同昔黄帝徵師諸侯與蚩尢戰
於涿鹿之野逐擒之諸侯咸宗軒轅爲天子
代神農氏是爲黄帝天下有不順者從而征
之破山通道未嘗寧居東至于海登泰山及
岱宗西至崆峒登雞頭南至于江登熊湘比
逐蟬粥金符釜山而邑于涿鹿之阿遷徒徃

來無有常處察四嶽並有佐命之山而南嶽
獨孤峙無輔乃章祠三天太上道君命霍山
潛山爲儲君奏可帝乃自造山躬冩形像連
五圖之後拜青城爲丈人署廬山爲使者形
皆以次相續此適始於黄帝耳
東嶽泰山君領羣神五千九百人主治死生
百鬼之主帥也血食廟祀宗伯者也俗世所
奉鬼祠邪精之神而死者皆嵽泰山受罪考
焉諸得佩五嶽形入經山林及詣泰山君及
諸山百川神皆岀境拜迎子也泰山君服青

袍戴蒼碧七稱之冠佩通陽太明之印乗青
龍從羣官來迎子
南嶽衡山君領仙官七萬七百人諸入南嶽
所部山川神皆岀迎南嶽君服朱光之袍九
丹日精之冠佩夜光天眞之印乗赤龍從群
官來迎子
中嶽嵩髙君領仙官玉女三萬人入山諸是
中嶽所部名靈皆來迎子中嶽君服黃素之
袍戴黄玉太已之冠佩神宗陽和之印乗黃
龍從群官而来迎子也中嶽是五土之主子

善敬之太上常用三天眞人有德望者以居
之
西嶽華山君領仙人玉女四千一百人道士
入其所部之山神並來迎華山君身服白素
之袍太素九旒之冠佩開天通眞之印乗白
龍而來迎子
北嶽恒山君領仙人玉女七千人其入所部
之山川神皆來迎北嶽君服玄流之袍太㝠
眞靈之冠佩長津悟眞之印乗黒龍而來迎
於子也

青城丈人黄帝所命也主地仙人是五嶽之
上司以總羣官也丈人領仙官萬人道士入
其山者丈人服朱光之袍戴蓋天之冠佩三
庭之印乗科車從衆靈而來迎於子也
廬山使者黄帝所命秩比御史主總仙官之
位蓋五嶽之監司道士入其山者使者服朱
緋之䙱戴平華之冠佩三天眞形之印而來
迎於子也
霍山南嶽儲君黄帝所命衡嶽之副主也領
羣靈三萬人上調和氣下拯黎民關校衆仙

制命水神是峻驗之府而爲諸靈之所順也
道士入其境儲君服青錦之袍戴啓明之冠
佩道君之玉策而来迎子或乗科車或篤龍
虎
潛山儲君黄帝所命爲衡嶽儲貳時參政事
令職以輔佐者也入其山潛君服紫光綉衣
戴參靈之冠佩朱官之印乗虬之車而來迎
子諸佐命山君並輔弼嶽君預於位政道士
入其山佐命服朱袍戴仙華之冠佩太上眞
形之章而来迎子所來無常

東方朔言古書五嶽眞形首目者乃是神農
前世太上八㑹羣方飛天之書法殆鳥跡之
先代也自不得仙人譯注顯岀絳不可知也
凡道士欲佩圖進取山象及書古文卷畢以
此題外面然後盛之帶符當得正月建寅齋
七日齋中冩白訖醮如傳受法但易章中自
說辤㫖隨人也凡冩書皆燒香於左右
授圖祭文
某以胎生肉人百官子孫沈湎嚚惡流濁世
務運遇有幸得奉大化滌蕩穢俗許以更始

修心慎違希企靈眞夙夜馳競不敢寧捨昔
以某年月日歲在某處受先師甲乙眞形按
九都干明之料許得傳授謹按道法當付良
宻今有同志道士某郡縣鄕里男生某甲年
若干歲小心勤巽必能宣啓靈化敷正神氣
即以今年月㰱血誓書授其眞圖委繒告盟
禁以不傳天親同心常相愛䕶不得弃元崇
末要衒榮利其五八大約禍福所期量巳審
人任之處焉謹清齋祭付一列上逹三天
右鄭君所出

某胎生肉人枯骨子孫生長濁世染亂罪考
宿行積然禍髙丘陵天啓其裏得聞聖化心
開攺迹好生樂道仰慕靈感斯求眞應庶䝉
清蕩以延性命恒捨穢率善願爲種民攅求
遐年當須天啓登山履川亦頼靈助注心道
門不敢擕貳並仰貢方物自輔信以今即日
受五嶽眞形藏戢一己與之終始五八有期
未無中泄傳授親愛䕶同氣蠲齊榮辱天科
所祐不敢慢惰抵犯禁罔遵受法訣封之干
心謹清齋告祭以爲其始唯即一列上逹三

大章奏太上除某三尸登書生録刻題玉札
緘之絳府五方靈嶽各道五神千山百川時
羌侍官營守圖文防護某身使長生文存壽
延億千
靈寳五嶽古本眞形圖
五嶽山眞形文





家有婦及兒樂道者未中以大書傳授且今
帶以此文盛以絳囊著頭上辟衆鬼百魅凶
邪不敢犯子帶此首題猶爾况其眞形大文
邪洪謂亦冝齋而佩之
三天太上大道君




有命







天地山川丘陡





神護我子愼




害患令久安




長土







三天太上長生符道士佩之頭上八山林江
海横行天下衆神奉衞莫敢當此子齋祭帶
冩如五嶽同一名太上道君勑文天書不可
了知東方朔顯出之此乃鳥跡以前有法非
三皇之世書也諸佩之者與五嶽形共盛唯

仙人題山中名物之處作漢字一不得上之

耳
東春




東嶽泰山眞形圖











右東嶽泰山形源周回二千里在瑯瑘界
南夏




南嶽衡山眞形圗











右南嶽衡山形源周回二千里在長沙界
中央戊已土




中嶽嵩山眞形圖








右中嶽嵩山形源周回一千里在黎陽界
西秋







西嶽華山真形圖








右西嶽華山形源周回四千里南北長在
華隂界
北冬




北獄常山真形圖











右北嶽常山形源周回三千里在常山界
黄帝命霍山南儲君



霍山(一名赤城)











右霍山形源周回一千里在㑹稽界
潛山南儲君



潛山







右潛山形源在廬江北界周回三千三百
里
青城文人






青城山(一名天國山)









右青城山形源在蜀郡界周回二千十百
里
廬山使者



盧山










右廬山形在盧江南界周回一千一百里
黒者山形赤者水源白者是室穴口也盡
小則丘陵微畫大則隴岫壯葛洪謂髙下
隨形長短取象其源畫神草及石室之處
自是後來仙人軰於其圖處畫識之耳

靈寳五嶽古本眞形圖
洞元靈寳五嶽眞形圖
五嶽山眞形文




三天太上大道君






有命




天地山川丘陵




神護我子慎




害患令久安







長生



東春




東嶽泰山君所領帬神五千九百九人在兖
州界周回二千里

















南夏





南嶽衡山君所領仙官七千七百人在長沙
界周回二千里

















中戊巳土




中嶽嵩山所領神童仙女三萬人在洛曙界
周回一千里
















西秋





西嶽華山君所領仙人玉女七千人在長安
東界周回四千里南北長















北冬





北嶽常山君所領仙童玉女二萬人在常山
界周回三千里
















黃帝命霍山南儲君




霍山眞形在平陽界周回一千七百里
















潛山南儲君




潛山眞形在廬江北界周回三千三百里













靑城丈人




青城山眞形在蜀郡界一名天國山周回二
千七百里



















盧山使者盧山眞形在廬江南界周回一千二百里













黒者山形赤者水源黄㸃者洞穴口也畫小
則丘陵微畫大則隴岫壯葛洪謂髙下隨形
長短取象家有蓄圖者善神守護其家衆邪
惡鬼灾患疾病皆自消滅也若上士佩之則
萬神皆爲朝禮矣山蹠泉脉源流上下昔王
毋授漢武帝本經萬餘言在圖上今分爲五
局傳授禁限其科嚴不可得傳也右前七道

三天太上道君長生符上士佩之頭上入山
林江海横行天下衆神奉衞焉一名太上道
君勑文天書天文不可了知東方朔顯出之
此爲鳥跡巳前繇文非三皇之世書也諸佩
之者與五嶽眞形共盛之後仙人題山中名
芝物處細字不得佩之
太歳年月日告行
保舉師
監度師
度師具位




洞玄靈寳五嶽古本眞形圖

















