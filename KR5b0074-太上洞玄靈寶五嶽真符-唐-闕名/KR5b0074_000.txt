








太上洞玄靈寳五嶽神符衣七










神仙圖曰東方泰嶽祇曰岱宗元氣上連歳
星其山靑靈老君治其中主春氣生萬物列
從青腰玉女百二十人主百二十府變化玉
女九人主九州山精玉女萬二千人主遊䕶
天下使甲乙之神行天德使寅卯之神正地
氣名山大澤天下萬神常以立春之日升岱
宗之山入青石玉闕之宫謁青靈老君受玄
符出乗條風各還四方召使百鬼斬殺惡神
有不從玄符者天滅其精不得享其祭祠所
以佐天地生人物也以條風之氣蕩淑人形

人形不正正之以符常起甲乙治寅卯受符
應當拜者皆回向日晷









神仙圖曰南方泰嶽祗曰南衡元氣上連熒
惑之星其山赤太陽炎老君治其中主夏氣
長萬物列從泰丹玉女百二十人主百二十
府變化玉女九人主九州山精玊女萬二千
人主遊護天下使丙丁之神行天德使巳午
之神正地氣名山大澤天下萬神常以立夏
之日升南衡之山入赤石玉闕之宫謁炙老
君受玄符岀乗長風各還四方召使百鬼斬
殺惡神有不從玄符者天滅其精不得享其
祭祠所以佐天地生人物也故以長風之氣

蕩淑人形人形不正正之以符常起丙丁治
巳午受符應當拜者皆回向日晷









神仙圖曰中央泰嶽祇曰嵩高元氣上連鎭
星其山黄黄老君治其中主四季之氣統四
嶽之神總理萬物列從黄素玉女四方爕化
玉女各五萬人主廵行山精玉女五萬人主
遊䕶天下使戊己之神行天德使丑辰未戌
之神正地氣名山大澤天下萬神常以四季
正月晦升嵩高入黄石玉闕之宫謁黄老君
受玄符岀乗入風各還四方玄符常在巳不
言而道自存不行而道自明淡泊無爲爲道
之根岀則病病故而不病吾之不病死無從

來是以玄符長守子命華蓋蓋之延年以鎭
星星杆子厄大闔天門廣地户窈窈冥冥萬
神自然五嶽之玄符五德之爲信賞善罰惡
養人物也故以八風和符調人正之受符應
當拜者皆回向日晷









神仙圖曰西方泰嶽祗曰西華元氣上連太
白星其山白皇老君治其中主秋氣成熟萬
物列從白素玉女百二十人主百二十府變
化玉女九人主九州山精玉女萬二千人主
遊護天下使庚辛之神行天德使申酉之神
正地氣名山大澤天下萬神常以立秋之日
升西華之山入白石玉闕之官謁皇老君受

玄符出乗清風各還四方召使百鬼斬殺惡
神有不從玄符者天滅其精不得享其祭祠
所以佐天地成人物也故以清風之氣蕩淑
人形人形不正正之以符常以庚辛治申酉
受符應當拜者皆回向日晷









神仙圖曰北方泰嶽祇曰北恒元氣上連辰
星其山黒太隂玄老君治其中主冬氣閉藏
萬物列從大玄玉女百二十人主百二十府
變化玉女九人主九州山精玊女萬二千人
主遊䕶天下使壬癸之神行天德玄子之神
正地氣名山大澤天下萬神常以立冬之日
升北恒之山入黑石玉闕之宫謁玄老君受

玄符岀乗涼風各還四方召使百鬼斬殺惡
神有不從玄符者天滅其精不得享其祭祠
所以佐天地藏人物也故以涼風蕩淑人形
人形不正正之以符符常起壬癸治亥子受
符應當拜者皆回向日晷

































神仙圖曰五嶽眞人鎭天子宫殿堂法用雄
黄五斤毎嶽用一斤以蠟宻作人長尺二寸
置五斗大瓶中隨方色懸置殿中大梁利宫
室除凶惡厭服四方國中興盛來福萬年
　　　白虎符






老子曰堯以祭法授舜舜以正月甲午於歴
山下祭圖玄符到四月神使騎白鹿言西王
毋以白環獻舜元年二月舜以授禹其年六
月景雲三見祭法鼓吹大鼓召直符一直符
二鼓音二直符二鼓音千二百直符到然後

請變化玉女次請五行山精玉女然後請上
皇神耳三日奉戒立壇即香火三果實追四
時中壇按上下五色爲藉勿妄傳泄
　　　五鎭符




右符厭鎭東方惡氣木精毒害流行㓂賊數
起五糓不豐民多妖災暴水岀蝗蟲起此勾

芒神所爲厭鎭之法用三牲物極東界上先
祭天地壇面十二丈以帛布爲籍面六十杯
用米一斛二斗五彩校以白土作人龍符西
方丹書素丈二尺白甕十二枚以雄黄六兩
丹砂十二斤以著甕中符在上蠟宻塞口蓐
收印封投國東界上深淵之中勿令兆見





右符厭鎭南方惡氣火精毒害流行㓂賊數
起五糓不豐民多流移澱河海江此是祝融
之神所爲厭鎭之法用三牲物於極南水上
先祭天地其壇面十二丈以帛布爲籍面六
十杯一斛二斗白米五色校以黑土作人龍
符北方丹書帛丈二尺黑甕十二枚雄黄六
兩丹砂十二斤以著甕中符在上蠟宻塞口
玄㝠印封投南界深淵之中勿令兆見







右符厭鎭中央四氣土精毒害流行山崩地
動四夷不安此是后土神所爲厭鎭之法用
三牲物於國中央平地立壇面二十八丈面
百二十杯以帛布爲藉面一斛二斗米五彩
校青土作人龍符東方丹書青丈二尺白甕
十二枚雄黄六兩丹砂十二斤以著甕中蠟
宻塞口勾芒印封投國中央






右符厭鎭西方惡氣金精毒害流行㓂賊數
起五穀不豐軍士擾動暴水橫岀蝗蟲害糓
此蓐收神所爲厭鎭之法用三牲物於極西
界上先祭天地壇面十二丈絳布爲藉面六
十杯未一斛二斗五色校以赤土作人龍南

方丹書絳丈二尺赤甕十二枚雄黄六兩丹
砂十二斤以著甕中符在上蠟宻塞口祝融
印封投西界上深淵之中勿令兆見




右符厭鎭北方惡氣水精毒害流行連隂大
雨洪注水出山崩賊虜暴起是玄㝠之神所
爲厭鎭之法用三牲物於極北界上先祭天

地壇面十二丈以黄布爲籍面六十杯米一
斛二斗五色校以黃土作人龍符中央丹書
黄丈二尺黃甕十二枚雄黃六雨丹砂十二
斤以著甕中符在上蠟宻塞口后土印封投
北界上深淵之中勿令兆見
　　　太平符








堯鳯凰元年正月甲子師巫咸受堯天子王
有天下五嶽四瀆山川常禁司神天有厭鎭
以威四海服八夷兵㓂不起疾疫自除與響
相應神常助之祭法用三牲物牛角五寸羊
角七寸䐗百二十斤清酒五斛黄粢米飯果
實十二香火毎面三枚壇面二十八丈白茅
爲蓆長二尺二寸亦用粢米五斗千二百杯
面四百杯二丈八尺長竿立之中庭十二丈

旛四方等五大案二十四杯合百二十杯五
色相校書繒四丈一尺清人公子內臣臨祭
三日受戒元年三月祭受福氣見三月令平
氣見三年天下太平
　　　威德符







































上皇威德符符主貴人三公以下至令長諸
印綬長吏常以正月上王之日受此符以投
綬囊臣事帝王人君𠮷慶伏鬼神安人民息
盗賊官保遷利百事𠮷祥
　　　五將軍符






范蠡五將軍主軍事以符破敵厭衆萬人不
敢當向此符者范蠡後來敗吳以季庚之日
醮此符於南山之上越王遂覇瑯瑘勾踐智
楄猜忌在心不能克成帝業遂乃憂樂易情
殘忍易恣朽木難雕苑公知機肥遁齊境潜
修祀醮宻禱天人後爲齊相號鴟夷子皮自
歎居家則致千金仕宦則𦤺卿相此布衣之
極乆受尊名不祥乃歸相印又居陶冨髙前
世恩被後生號陶朱公本字少伯徐人師太
公吕尚常以妙法奬導善人㖟周蘇二君及

泰之四皓漢祖宻事悉委張良良親四皓恒
共修功朱公弟子又有珠仲販珠㑹稽獻術
髙后后不能用與圖俱藏也

太上洞玄靈寳五嶽神符






