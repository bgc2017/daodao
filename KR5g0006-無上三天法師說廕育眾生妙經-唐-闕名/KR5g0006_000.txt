








無上三天法師說蔭育衆生妙經
天師曰善哉善哉吾見天地轉動日月變移
星辰失度劫運將終饑鬼出世異災萬端吾
在空中愍念衆生欲出此經乃見萬民饑餓
草菜爲食多分死者難可待活不論貧富之
家倉庫空虚蠶麥無收蕎豆不成有樹無花
有花無子有三色之鬼散出人間食人糧食
使人饑餓而死窮鬼行諸色病殺人第一經
求遂路被人殺死第二食葛蔓根腹中脹滿
死第三食肉味病重死第四往還行不得施

第五氣力薄弱死第六國土不安賊戰鬥死
第七蟲虎食人死第八覓糧逐路饑死第九
羸瘦死第十食蔓根不濟死以至災劫運數
之日風霜折木鬼兵出世爲此荒亂鬼行毒
藥殺人收人五穀蕩盡食人糧食遣人糧米
不息令人饑餓而死富貴作種不成死無收
拾倉庫空虛貧人遭之噉食草菜面目鳥黄
蔓根亦無米豆乏絶人無筋力已漸瘦損衰
微今故告天下萬民欲得免災難請造廕育
衆生妙經闔家大小等各寫造一本修設神

呪靈寳清齋蕩除藥毒之鬼請出家三洞法
師修建善根設齋禮懺即濟治萬民動修一
中一宵家家可須營造此經歸家供養即獲
康健氣力丁强飲食得息田蠶倍收五穀成
熟經求亦得稱意若不信者魔鬼所侵身遭
災劫爾時
天師乃說頌曰
衆生不修善　饑死不生營　葛蔓根不充
米麵何處生　求覔不可得　汝等心不驚
見身受苦辛　安得不經營　今年小災起

來年大難生　磯鬼在人間　食人糧食盡
鬼出遣人請　朝飽食滿足　轉身便即饑
作聲氣力微　消瘦非人形　欲得免災難
涿家讀此經　見錢三百文　遞家須表慶
凡今爲汝說　讀諸得安寧　不論貧富等
聞者即來聽
但是在世人　家家讀此經　汝等請法師
家口莫相爭　五穀大豐熟　鬼災自滅形
不遵天尊教　七祖谷幽㝠　見身受辛苦
所作何由成　信邪入地獄　念道得仙名

傳符降此經　救護諸衆生　超度饑大劫
永離饑窮形
天師言不但夷夏之家須普修禳虔心懺悔
忠君孝親不殺不盜廣積善功至逆魔出世
耗損萬民及傷五穀不熟家家饑餓草菜爲
活不可思議汝等好好備辦香油米麵於清
淨之地安立道場依自然齋法禮懺列户計
口出錢不以多寡隨心布施法師和心等意
勿得爭競不依經㫖徒費香油盤饌終不契
聖意無功德力輾轉困苦貧窮饑餓何似各

各發心作功德力忽遇天尊經傳汝家須信
授勿得生疑惑若用金銀贖還得金銀果報
若用絲絹贖還得絲絹果報若用錢財贖還
得錢財果報若用惡物贖還得惡物果報
天師曰善報善縁由作善而昭著惡因惡果
實積惡以嬰纏吾觀下界衆生不崇正道不
奉至眞役役貪生孜孜利欲善根不種惡業
競爲淫祀鬼神躭迷邪教雖遵厄會孰免枉
亡吾今以太上神符蔭育妙經於庚戌歲十
一月下雲臺山中付崇道三洞弟子廣勸世

人流傳天下萬民急修造功德遲恐不免羅
水火疾疫災難大起失損性命明示奉行說
如當州縣郷邑信敬男女明監勸誘造此經
教吾當常加擁護此人延年益壽災厄消散
運爲和合四路開通饒財益寳富貴不斷
閬州雲臺山豐饒里中有一道人年登六十
姓成名法道以庚戌歲十一月一日平旦往
山中尋揉藥苗偶見一眞人身著五色金衣
頭戴圓光左右仙人侍從來下雲臺山中法
道便即向前叩頭頂禮三十二拜親見天師

天師語法道曰汝莫驚怖吾是正一天師今
親自來下遣汝傳吾祕言近以八月九月乃
有新出鬼師將領饑餓鬼無數巡歷天下作
者鼠形入人家中食人五穀嚙人家臭味聲
唧唧復作人形在人門邊看作食熟契人飲
食飲人肌血令人常日羸瘦無力脚手痿弱
瘨瘇卒死蟲虎傷死吾在空中不忍下觀故
授汝此經廣傳布與萬民欲得免災難及家
家平安飲食豐饒氣力健壯來年春秋冬夏
各得田蠶倍收吉健之家當爲設靈寳清齋

一日一夜遂家各於庭中造立壇場依法條
禳吾聞鐘磬聲即下降遣左右眞人王長趙
昇等持太上神符爲汝馘絶一切鬼孽令汝
萬民平安汝等若不信吾祕言心生疑惑意
逸僧嗔不知罪福因縁堪可哀憫吾苦告汝
等各發崇道之心急急寫造妙經設靈寳清
齋即當安穩恐有不生信心吾故叮嚀汝爲
吾委曲流布庶使萬民永不遭横夭疫死今
告汝等符到奉行




無上天師神符朱書主弟子蒙保護合家大
小平善各得田蠶倍收五穀成熟六畜丁壯
收魔斬鬼急急如律令




無上三天法師說蔭育衆生妙經
