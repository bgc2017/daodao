






<md:KR5a0250_HFL_002-001a>
金丹妙訣
金丹圖象說
左四圖法象顯明至道玄玄之旨

安撑天拄地太模糊
誰爲安名號玉爐
爐曾向此中經煉煅
出無入有盡由渠<md:KR5a0250_HFL_002-001b>




立不無不有不當中
外面虛無裏面空
鼎决烈丈夫掀倒看
元來那箇本來紅

還威音那畔本來明
昧了皆因着幻形
丹若向丹中拈得出
圓陀陀地至靈靈



道本無爲法自然
返             聖人立象假名圈<md:KR5a0250_HFL_002-002a>
丹             平常日用全彰露
             打破方知象帝先


二圖訣
取出三中畫補三還復乾純陽命本固無礙性珠圓受觸全天
理離塵合上禪採鉛知下手三疊舞胎仙


口
訣



譬<md:KR5a0250_HFL_002-002b>
喻




火


候


圖



十一初一子玄宫復初九<md:KR5a0250_HFL_002-003a>
十二初三丑進臨九二
正初六寅徐進泰九三
二初八卯沐銀河壯九四
三十一辰遇玉關夬九五
四(十四望)巳止乾上九
五(退)十六午崑崙山姤初六
六十八未退遯六二
七二十申徐退否六三
八二十三酉浴絳宫觀六四<md:KR5a0250_HFL_002-003b>

九二十六戌守中剥六五
十二十八亥戰坤上六


外

藥

圖


乾宮交姤罷
內
藥
圖<md:KR5a0250_HFL_002-004a>

一點落黃庭

金丹內外二藥圖說
外藥可以治病可以長生久視
內藥可以超越可以出有入無
大凡學道必先從外藥起然後自知內藥高上之士夙植德本

生而知之故不鍊外藥便鍊內藥
內藥無爲無不爲外藥有爲有以爲
內藥無形無質而實有外藥有體有用而實
無外藥色身上事內藥法身上事
外藥地仙之道內藥水仙之道<md:KR5a0250_HFL_002-004b>
二藥全天仙之道
外藥了命內藥了性
二藥全形神俱妙
外藥
初關(鍊精化氣)先要識天癸生時急採之

中關(鍊氣化神)調和眞息周流六虛自太玄關逆流至天谷穴
交合然後下降黃房入中宮乾坤交姤罷一點落黃庭<md:KR5a0250_HFL_002-005a>







上關鍊神還虛(以心鍊念謂之七返情來歸性謂之九還)

内藥





内藥先天一點眞陽是也譬如乾卦三中一畫交坤成三坎
水是也中一畫本是乾金異名水中金總名至精也至精固
而復祖炁祖炁者乃先天虛無眞一之元炁非呼吸之炁如
乾三中畫交坤成坎了卻交坤中一陰入於乾而成離三離

中一陰<md:KR5a0250_HFL_002-005b>本是坤土故異名(曰砂中汞是也)
道生一一生二二生三三生萬物
虛化神神化炁炁化精精化形
已上謂之順
萬物含三三歸二二歸一
鍊乎至精精化炁炁化神
已上謂之逆(丹書謂順則成人逆則成丹)
上藥三品精炁神
體則一用則二何謂體本來三元之大事也何謂用內外兩
作用是也<md:KR5a0250_HFL_002-006a>

內藥
先天至精虛無空炁不壞元神
外藥
交感精呼吸炁思慮神

一鍊精化氣

初有
關爲取坎塡離


二鍊氣化神

中乾坤闢闔
關<md:KR5a0250_HFL_002-006b>

三鍊神還虛

上無
關爲


此三叚工夫到了則一若向這裏具隻眼三教之大事畢
矣其或未然細參後事
一鍊精化氣
歸道乃水府求玄丹書云癸生須急採望遠不堪嘗所謂
採者不採之採謂之採也苟實有所採坎中一畫如何得升
精乃先天至靈之化因動而有身身中之至精<md:KR5a0250_HFL_002-007a>乃元陽也採
者採此也譬如三乾乃先天至靈始因一動交坤而成坎卽
至靈化元精之象也坎爲水坎中一畫元乾金假名曰水中
金金乃水之母反居水中故曰母隱子胎也採鉛消息難形
筆舌達者觀雷在地中復先王至日閉關商旅不行后不省

方之語思過半矣餘存口訣
二鍊氣化神
崇釋則離宫修定丹書云眞土制眞鉛眞鉛制眞汞鉛汞
歸土釜身心寂不動斯<md:KR5a0250_HFL_002-007b>言盡矣旣得眞鉛則眞汞何慮乎不
凝鍊炁之要貴乎運動一闔一闢一往一來一升一降無有
停息始者用意後則自然一呼一吸奪一年之造化卽太上
云玄牝之門是謂天地根綿綿若存用之不勤正此義也達
者若於乾坤易之門與夫復姤之内上留意鍊氣
之要備矣
三鍊神還虛

三工夫到此一箇字也用不着

三五指南圖局說<md:KR5a0250_HFL_002-008a>
紫陽眞人悟眞篇詩云三五一都三箇字古今明者實然希東
三南二同成五北一西方四共之戊己還從生數五三家相見
結嬰兒嬰兒是一含眞氣十月胎成入聖基只此五十六字貫
徹諸子百家丹經子書若向這裏具隻眼參學事畢其或未然
向注脚下商量
初三五一都三箇字三元五行一氣也古今明者實然希亘
古亘今知者鮮矣東三南二同成五東三木也南二火也木
生火木乃火之母兩性一家故曰同成五也北<md:KR5a0250_HFL_002-008b>一西方四共

之北一水也西四金也金生水金乃水之母兩性一家故曰
共之戊己還從生數五者土之生數也五居中無偶自是一
家所謂三家相見者三元五行混而爲一也故曰三家相見
結嬰兒所謂嬰兒者亦是假名純一之義也故曰嬰兒是一
舍眞氣也十月胎成入聖基者三百日胎二八兩藥烹之鍊
之成之熟之超凡入聖之大功也故曰入聖基也
中以一身言之東三木也我之性也西四<md:KR5a0250_HFL_002-009a>金也我之情也南
二火也我之神也北一水也我之精也性乃心之主心乃神
之舍性與神同係乎心東三南二同成五也精乃身之主身
者情之係精與情同係乎身北一西方四共之也戊己中土

意也四象五行意爲之主宰意無偶自是一家也修鍊之士
收拾身心意則自然三元五行混而爲一也丹書云收拾身
心爲採藥正謂此也收拾身心之要在乎虛靜虛其心則神
與性合靜其身則精與情寂意大定則<md:KR5a0250_HFL_002-009b>三元混一此所謂三
花聚五氣朝聖胎凝
末情合性謂之金木併精合神謂之水火交意大定謂之五
行全丹書云鍊精化氣爲初關身不動也鍊氣化神爲中關
心不動也鍊神化虛爲上關意不動也心不動東三南二同
成五也身不動北一西方四共之也意不動戊己還從生數
五也身心意合卽三家相見結嬰兒也作是見者金丹之能

事畢矣神仙之大事盡矣至於丹書種種法象種種異名並
不外乎身<md:KR5a0250_HFL_002-010a>心意也雖然猶有不能直下會意者今立異名法
象圖局於後具眼者流試著眼看

譬

喻

圖<md:KR5a0250_HFL_002-010b>



東三天三生木以易言之曰震曰長男曰魂


南二地二生火以易言之曰離曰中女曰朱雀


中五天五生土以易言之寄位坤曰母曰主曰眞土




北一天一生水以易言之曰坎曰中男曰玄武曰龜


西四地四生金以易言之曰兌曰少女曰魄

身心意曰三家精氣神曰三元精神魂魄意曰五氣鉛汞銀砂
土曰五行三家相見曰胎圓三元合一曰丹成(大德三年純陽誕日書于鑾江
中和菴)<md:KR5a0250_HFL_002-011a>

玄關一竅(贈門人)

夫玄關一竅者至亥至要之機關者非印堂非顖門非肚臍非
膀胱非兩腎非腎前臍後非兩腎中間上至頂門下至脚跟四
大一身才著一處便不是也亦不可離了此身向外尋之所以
聖人只一中字示人只此中字便是也我設一喻令爾易知且
如傀儡手足舉動百樣趨蹌非傀儡能動是絲線牽動雖是線
上關捩卻是弄傀儡底人牽動咦還識這箇弄傀儡底人麽休
更疑惑我直說與汝<md:KR5a0250_HFL_002-011b>等傀儡比此一身絲線比玄關弄傀儡底
人比主人公一身手足舉動非手足動是玄關使動雖是玄關
動卻是主人公使教玄關動若認得這箇動底關捩又奚患不
成仙乎


試金石
夫金丹者虛無爲體清靜爲用無上至眞之妙道也世鮮知之
人鮮行之於是聖人用方便力開善誘門强立名象著諸丹書
接引後學蓋欲來者誦言明理嘿識濳通則行之頓超眞境奈
何後學不窮其理執着筌蹄妄引<md:KR5a0250_HFL_002-012a>百端支離萬狀將至道碎破
爲曲徑旁蹊三千六百良不得其傳故也況今之無知淺學將
聖人經旨妄行箋注乖訛尤甚安得不悮後來雖苦志之士亦
不能辨其邪正深可憐憫予因是事故作此試金石而辨其眞
僞俾諸學者不被眩惑决然無疑直超道岸聖師曰道法三千
六百門人人各執一爲根誰知些子玄微處不在三千六百門

予謂祖師老婆心切故作是詩也若復有人作如是見者大地
皆黃金其或未然須當試過於是乎書<md:KR5a0250_HFL_002-012b>







(最上一乘無上至眞之妙)

傍門九品
下三品
御女房中三峰採戰食乳對爐女人爲鼎天癸爲藥產門爲生
身處精血爲大丹頭鑄雌<md:KR5a0250_HFL_002-013a>雄劍立陰陽爐謂女子爲純陽指月
經爲至寶採而餌之爲一月一還用九女爲九鼎爲九年九返
令童男童女交合而採初精取陰中黍米爲玄珠至於美金花
弄金槍七十二家强兵戰勝多入少出九淺一深如此邪謬謂
之泥水丹法三百餘條此大亂之道也乃下品之下邪道也
又有八十四家接法三十六般採陰用胞衣爲紫河車鍊小便
爲秋石食自己精爲還元捏尾閭爲閉關夫婦交合使精不過

爲無漏<md:KR5a0250_HFL_002-013b>採女經爲紅圓子或以五金八石修鍊爲丸令婦人服
之十月後産肉塊爲至藥採而服之如此謬術不欲盡舉約有
三百餘條乃下品之中外道也
又有諸品丹竈爐火燒熱五金八石勾庚乾汞點茅燒艮撥灰
弄火至於靈砂外藥三遜五假金石草木服餌之法四百餘條
乃下品之上外道也
右下三品共一千餘條貪淫嗜利者行之

中三品<md:KR5a0250_HFL_002-014a>
休糧辟穀忍寒食穢服餌椒木曬背卧冰日持一齋或清齋或
食物多爲奇特或飲酒不醉爲驗或减食爲抽添或不食五味

而食三白或不食煙火食或飲酒食肉不藉身命自謂無爲或
翻滄倒海種種捏怪乃中品之下也
吞霞服氣採日月精華吞星曜之光服五方之氣或採水火之
氣或存思注想遨遊九州爲運用或想身中二氣化爲男女象
人間夫婦交採之狀爲合和一切存想種種虛妄等<md:KR5a0250_HFL_002-014b>法乃中品
之中也
傳授三歸五戒看誦修習傳信法取報應行考赴取歸程歸空
十信三際九接瞻星禮斗或持不語或打勤勞持守外功已上
有爲乃中品之上漸次近道也
右三品一千餘條行之不怠漸入佳境勝別留心


上三品
定觀鑒形存思吐納摩撫消息八段錦六字氣視頂門守臍蒂
吞津液攪神水或千口木<md:KR5a0250_HFL_002-015a>爲活或指舌爲赤龍或擦身令熱爲
火候或一呵九摩求長生或鍊稠唾爲眞種子或守丹田或兜
外腎至於煮海觀鼻以津精涎沫爲藥乃上品之下也
閉息行氣屈伸導引摩腰腎守印堂運雙晴搖夾脊守臍輪或
以雙晴爲日月或以眉間爲玄關或叩齒爲天門或想元神從
頂門出入或夢游仙境或默朝上帝或以昏沉爲入定或數息
爲火候或想心腎黑白二氣相交爲旣濟乃上品之中也<md:KR5a0250_HFL_002-015b>
般精運氣三火歸臍調和五臟十六觀法固守丹田服中黃氣

三田還返補腦還精雙提金井夾脊雙關握固內視種種般運
乃上品之上也
右三品一千餘條中士行之亦可卻病

漸法三乘
下乘者以身心爲鼎爐精氣爲藥物心腎爲水火五臟爲五行
肝肺爲龍虎精爲眞種子以年月日時行火候嚥津灌溉爲沐
浴口鼻爲三要腎前臍後爲玄關五行混合爲丹成<md:KR5a0250_HFL_002-016a>此乃安樂
之法其中作用百餘條若能忘情亦可養命(與上三品稍同作用處別)
中乘者乾坤爲鼎器坎離爲水火烏兔爲藥物精神魂魄意爲
五行身心爲龍虎氣爲眞種子一年寒暑爲火候法水溉灌爲

沐浴內境不出外境不入爲固濟太淵絳宫精房爲三要泥丸
爲玄關精神混合爲丹成此中乘養命之法其中作用數十條
與下乘大同小異若行不怠亦可長生久視
上乘者以天地爲鼎爐日月爲水火陰陽爲<md:KR5a0250_HFL_002-016b>化機鉛汞銀砂土
爲五行性情爲龍虎念爲眞種子以心鍊念爲火候息念爲養
火含光爲固濟降伏內魔爲野戰身心意爲三要天心爲玄關
情來歸性爲丹成和氣薰蒸爲沐浴乃上乘延生之道其中與
中乘相似作用處不同亦有十餘條上士行之始終如一可證
仙道

最上一乘

夫最上一乘無上至眞之妙道也以太虞爲鼎太極爲爐清靜
爲丹基無爲爲丹母性命<md:KR5a0250_HFL_002-017a>爲鉛汞定慧爲水火窒慾懲忿爲水
火交性情合一爲金木併洗心滌慮爲沐浴存誠定意爲固濟
戒定慧爲三要中爲玄關明心爲應驗見性爲凝結三元混一
爲聖胎性命打成一片爲丹成身外有身爲脫胎打破虛空爲
了當此最上一乘之妙至士可以行之功滿德隆直超圓頓形
神俱妙與道合眞
