








至眞子龍虎大丹詩序
(宜德郎權發遣提舉淮南西路學事借緋魚袋盡天造)
少室山隱居布衣周方字歸一道號至眞子
方常覧仙經毎窮虚㫖探登其之門户詳鍊
氣之樞機欲身契虚無乃心忘塵境縱遊諸
郡多歷名山京洛之間或逢髙士親承傳付
便話幽微判玉水之根元割金丹之宗祖指
水虎火龍之妙用訣土金火水之玄機明乾
坤反覆之宜暁晝夜循環之候方聞傾心踊
躍注意懽忻乃卜名山擇眞勝地乾坤爲鼎

天地為爐坎離爲至藥之宗鉛汞作大丹之
體須憑四象又按三才法戊巳成其真形駕
河車運為正質發則隂陽金媾勝則日月盤
旋虎嘯則玉磬爐前龍吟則金華鼎内水火
結伏龍虎相乘刻漏無差金丹成矣淮王遇
而鍊秋石服之拔宅昇天軒皇得而採金華
餐畢跨龍登漢此丹非金石之類草木之名
非三峯少女之方非百數吸精之術巳上皆
是不遇明師或得汞而不得鉛或明水而不
明火故云孤陽不産寡隂不生且如母之孕

兒鷄之抱卵若違師指得遇丹方功成而名
列上清行滿而身遊紫府今乃畧伸拙意用
剖眞機𦕅述宏網用傅同好天聖四年丙寅
歳九月九日序
至眞子龍虎大丹詩
鉛中有汞號黃芽時輦凡流莫謾誇解把虎
龍調鼎鼐能師日月運河車安排爐電飛金
液造化乾坤煉玉華上法豈同蟬蛻去逍遥
自是玉皇家
棄却閑吟罷讀書持心一志採玄珠乾坤鼎

裏鍊三汞日月爐中烹五符解聚世情多遍
歷能生枯骨下眞軀行功速徹刀圭力跨虎
乘龍上玉都
認得根宗悟得坤東西南北自爲鄰離宮隱
奥九還藥坎裏深藏七返銀白雪降時分甲
乙黃芽産日定庚辛金丹火候三年滿且泛
東都萬萬春
金烏玉兔路無差三女三男本一家意馬又
隨紅槿艶心猿常泛白榆花曾朝王母盃瓊
液只候丁公破玉瓜八百緣中同㑹去千朝

丹伏倚煙霞
十載區區歴世機就中此道少人知鵬摶溟
海非無日龍躍丹砂自有時䄂隱金鎚除五
虎匣藏寳劒殺三尸雷車一震乾坤靜奪得
明珠在坎離
移山履海用神爐化劔爲龍吼鑑湖雷震一
聲除魍魎電飛千里殺隂蛆乾坤巳奪無為
寶離坎新添造化珠金骨點成鉛汞力雙鸞
直引至蓬壷
去謁神仙叩洞門嫦娥帳裏抱龍孫金花朱

曰連根取鼎鍊鉛霜造化尊制伏虎龍爲事
業豈拘烏兎走朝昏大終甲子循環滿必駕
河車渡海村
採摘鉛華配甲庚日魂月魄定虧盈三才鼎
裏攻金笋萬象爐中鍊石精野馬収歸龍虎
懼顛猿伏得鬼神驚天門開處靈光至逺了
星河豁地明
呂家曾與我眞鉛只向玄中悟得玄赤馬捉
歸金谷内青牛趕放玉溪前星煙夜裏追符
使雲洞朝來發劔仙除剪業虬期此日滄波

回去棹征船
大丹一訣自先生白簡黃衣奏赤城金鼎鍊
時封子號玉爐烹日係仙名神砂伏火華光
罩靈汞飛凝彩氣清魂魄養成經九轉壷中
豁落透申明
卓劔安爐鍊日華水中眞水號流霞離宮有
徑青龍室坎户無門白虎家節候恣情収白
雪向前選日採黄芽玉壷倒盡天庭液換骨
通靈一粒砂
白金變紫最殊功解點衰顔返㓜童靈液到

壺藏坎户神丹開鼎透離宮依稀巳達仙家
景髣髴將遊閬苑風鍊經千日開爐看萬象
都攢一鼎中
苦把行藏說與君悟時須是解須眞莫教浪
撲傾舟棹竊忌風髙舉釣綸鍛鍊蟾光火内
汞速烹日景水中銀還丹寶質三周滿野鶴
逍遥閬苑人
眼前眞境五峯雲解採玄珠種谷神鍛鍊日
魂滋朽骨煎烹月魄聚遊塵黃芽鼎内歸壬
癸白雪爐中判丙寅四象暗交龍虎懼乗槎

泛海上天津
鼎非金鼎是眞鉛只向玄中逺又玄牝馬収
時朝紫府乾牛放日貯丹田蟾宮赫奕離龍
子鳴鳯威暉兊虎仙須藉甲兵施水火鍊成
秋石自延年
十載洪波一息機釣鰲非是等閑時壷中快
樂長春景海内逍遥在世竒脩饌錦鱗餐稻
飯甁斟金液自凝脂平生不挂是非事表我
分明宇宙知
亂峯深處五雲生裏隱丹砂最許名正見鼎

中施造化祖師爐内㫁分明乾坤巳奪嬰兒
性鉛汞將凝姹女情鍊就一丸龍虎藥定知
入口鬼神驚
戴月簪星著羽衣此流應未見希夷汞生鉛
裏鉛何識道在人中人不知恍惚光隂虚過
日寂寥門户豈尋師安排金鼎烹龍虎服了
童顔徹骨滋
一溪泉石古峯前四季花開别洞天日月流
暉金鼎上虎龍吟嘯玉爐邊匣中鍊就星辰
劔囊襄修成錦繡篇斬絶隂蛆清宇宙自熊

返老得延年
還丹九轉是三年須籍金公結汞鉛姹女銷
宮朝紫户嬰兒握固運丹田玄珠採得乾坤
靜流液収歸宇宙堅要識長生根祖事長生
根祖在人邊
世人不解覓長生謾去㝷山靜處行須修丹
藥誰惺悟藉施隂徳甚分明華池養就無爲
物水火烹成恍惚精吞却龍虎壷中寳須滋
形質定常榮
修道須眀隂與陽隂陽門户見皆昌龍生東

海須知位虎在西山自有方八卦鼎中添水
火三才爐内履青黄還丹剋日工夫就遁跡
神都且泛觴
野鶴孤雲宇宙中一壷靈藥一條筇囊中傳
冩三清籙袖裏誅妖隠劒龍十載精窮書卷
卷六時渴飮酒千鍾自行南北東西路少有
同聲向此逢
一契希夷寂寞中海山群嶽總相同直須只
把顚猿制更且収將野馬籠白雪産時分汞
象黃芽生自和眞風還丹三載純陽後跨鶴

逍遥過海東
世人不會識鉛花絳雪青龍白虎家須假精
魂和氣魄鍊成元液變神砂離宮火盛金生
寶坎户泉聲求產芽服餌三周延甲子滿身
光透慶雲霞
五味還來號至精嬰兒姹女自忘情隂中產
就純陽物火内燒成太易卿妖氣散爲千景
象元神収得一般名到壺吞却離龍子返老
移顔骨格清
捉得金虬奪得珠活吞入口美如酥驪龍走

日飛神劔海怪奔時鎮鐡符白雪返魂填玉
櫃黄芽寶質發紅爐華池澆灌靈龜勝萬象
齊攅在鼎壷
一物分形幾萬般堅心修整不爲難但將玉
水和鉛汞須藉金華下火丹藥透三關趨坎
户神清六腑鎮泥丸焼香奉戒虔恭處自有
其仙降寳壇
至道分明事不煩淡然一味豈艱難龍居二
八門中隱虎在三五數内安鉛汞合和青鳳
髓鳥蟾匹配紫琅玕南方女子能収掌採得

歸來作大丹
上玄下玄天機宻大道須明三五一冬後陽
生乾卦中立春仲遇坤爻畢龍分金水殺庚
辛夏至火林從甲乙訣得還丹妙更微自然
放蕩心舒𨓜
鍊丹子細辨隂陽一箇壷中二物昌識藥之
時明鼎器下功至日選爐方三才得勝乾坤
主四象歸從天地王服却龍精和虎汞自然
有位霸仙郷
鳥兔奔騰下玉虛河車般運向瓊壷鍊丹須

按三才鼎養藥令安四象爐鉛汞烹為流液
質虎龍鍜作降眞酥軒皇昔日青雲路留得
蹤由許丈夫

一眞子龍虎大丹詩終






