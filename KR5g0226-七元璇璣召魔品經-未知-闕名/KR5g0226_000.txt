








二經同卷群二
七元璇璣召魔品經
元始說度鄧都經


七元璇璣召魔品經
七真告五老上皇曰天有三炁主无上三天
也第一天名清㣲寶天第二天名禹餘元天
第三天名大赤中天上昊天下至中天人間
謂之三清真炁凝結皆主治三洞治化人間

攝伏百惡生人求福皆至此也列二十八宿
有中皇九道神炁下布人身養育生民上爲
九星真君皆好長生有不死之道在此極之
上名曰九道皆置九宫列八卦皆有真符九道
令後學佩授大驅鬼神翻天轉地攝伏惡魔
上能助國扶難下有理救生民之法
天尊以龍漢元年甲午之歲演君北帝降□
生道戮鬼滅精之法令天人修之故出三五
步綱躡紀正法豁落七元真符元精神券謂
之滅魔真券寶章傳于天師令生民無天亡

之患獲長生妙源矣
是時五老受命稽首請持神符奉經救世不
敢宣泄當拔度群生令得無患離諸邪妄入
我道源故列真符靈章九道傳告于今有道
士專心一志入我此法爲之祭酒治民普救
一切衆生俱入妙道鬼神避走若有疾病之
家來迎子當立道場然燈先作符九道安九
宫八卦之上保宅遏魔其病自瘥萬鬼二神
宅内魍魎奔馳千里善神加衛三官九府之
官悉皆受禁誡元精流蔭當三十年度一人

得之者萬法皆成不得妄泄下愚行屍王三
之人禍殃九祖長役鬼官後學道士愼戒而
奉行
七真曰我昔觀三界之中悉爲魔邪妖魅所
亂心生凶惡不能入長生之妙源遊魂物外
爲鬼魔所中悲哉悲哉衆生悉迷亂於下鬼
今故出靈官真符傳于後學道士斷截精魅
考鬼治病佐天正炁謹按師法不犯書符鎮
壓轉經行道拜奏章表我告今書符治病平
等一心怜愍一切有心必當救濟三龍之後

勤心勸化衆生受經奉法依師求道絶諸世
榮專心一法奉對師如御前
七真告諸天大魔及五帝大魔一切王等三
九五七之後當助道士遊行國界治一切疾
病收攝天下一切邪魔勿令犯害良民若有
一切强精故魅犯觸吾禁令當付酆都治罪
殺鬼生人佐助道士行化有靈感矣
七真曰後學道士三界之中有幸我者天靈
地聖三十六天所奉三官刻書福堂魔王所
舉位登仙王三龍之後依科奉行三十年方

傳一人如無當書一本藏諸名山爲仙官所
重地祇侍軒得道之時尅入金門也




七元璇璣召魔品經



