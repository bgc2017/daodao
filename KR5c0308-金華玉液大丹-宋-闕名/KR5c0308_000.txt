








華玉液大丹蘭三
朱砂(一斤十分/光明者用)　　　三友木(二月/收)
新荷葉(四月/收)　　　　馬鞭草(八月/收)
　右各燒灰斗許取淋下十分濃汁煑硃一
　月共三百六十時硃俱成雪白色名曰玉
　英服之可治百病
　　　煑法
入前硃於小瓶内三草灰汁八分浸滿擣碎
生薑用布包塞瓶口重湯煮之日足取出硃
用皂角煮一日乳細以長流水淘五七次

　　　養法
用陽起石磁石禹餘粮石代赭石紫石英礜
石已上六石酷淬擣碎又以硝石並太陰玄
精二味同煅成汁一處俱乳細作外匱仍用
銀十二兩作神室置前硃於中納入外匱砂
合封固如法灰池頂火養一月火候二至四
兩日足取出名曰玉液可以點銅成銀堅鉛
成寳
用前玉液以金十二兩作神室納其中外以
前匱固之入砂合封固如法灰池頂火養一

月火候四至六兩日足取出其狀緑褐色如
明窗塵名曰紫粉每用半銖可乾汞一兩成
至寳銀也
用前紫粉以漢椒防己煎湯沐浴少時又用
銀十二兩作内神室雌三雄四一處和研入
内神室中又用金十六兩作外神室納紫粉
於其中内神室入外神室外神室入前八石匱
中沙合封固養火一月火候二至六兩日足
開合銀室紫粉俱成黄色金名曰金華每用
半銖可乾汞一兩成庚到此去八石不用但

以前金華並内養出牡牝一處和研作外匱
又以金十六兩作神室納生硃十兩於其中
置在金華匱内砂合封固如法灰池六陽火
養四十九日足開合金華成紫金色可作長
生匱硃砂如膽礬色此名紫霞丹每用養出
硃砂半銖楮汁爲丸糝汞五兩成黄金亦能
化五金俱可成寳生生變化無窮
　　　銀精丹
硃砂(四/兩)　粉霜(六/兩)　三友霜(半斤如鍊霜以/夾布袋盛殊懸)
(胎煮/爲妙)

　右取桑柴燒灰淋取濃汁以軟火鍊之鍋
　内著一握稻草其汁自結霜在上以清水
　淘之再熬乾成霜先鋪霜底四面及中間
　鋪粉霜入朱砂在内仍以粉霜蓋之次用
　桑灰霜蓋瓦片封口六一泥固灰池陽火
　養七日火候九兩養之日足火煅通紅取
　出灰池候冷取砂其色雪白如銀屑妙甚
　金曾以此代金華大丹頭其功與之並駕
　今書此以記之
　　　四聖丹

砒(八/兩)　粉(六/兩)　雄(三/兩　)雌(三/兩)
砒用蕁蔴汁二椀旱蓮汁三椀煑盡洗淨又
用蕁蔴汁半椀炒盡爲度○粉以蕁蔴三斤
許濃煎汁煑盡○雄以鴨舌草二斤上下米
泔水浸煑盡○雌以紫蘇草二斤許米糠酷
煎汁煑○盡粉六兩用山澤銀六兩攪爲末
四兩和粉末在火鼎底上用二兩銀末捺頭
入水火鼎如法通身固濟○汞每粉一兩加
了脚半兩同煅如用湯煑過用之○固藥用
無名異蟮粉紙筋鹽泥同擣千萬下○灰平

築鼎倒露出水鼎及受煅處先下火一斤煅
二時提起用瓦陀磹起半寸許再下火簇煅
一箇時又如前法添盡四箇瓦陀子各過一
時提起添好炭一二塊在底令藥受煅火有
三斤用瓦圍了添火一斤此是全料火候到
此消詳用之却用灰蓋寒爐冷取粉母分胎
　右用粉細研同砒等研匀入鼎留二兩砒
　醋搜捺頭固濟養火三七日○一七火候
　(初日二兩二日二兩/半三日至七日四兩)日足寒爐取之通研
　細再入鼎如前法一煅取出研細入合再

　養此煅不必用母○二七火候(初日二兩/二日二兩)
　(半三日三兩四日二兩半五日四兩六日/早四兩晚四兩七日早五兩晚六兩頂二)
　(兩四圍/四兩)首尾三斤取出研細入鼎如前法
　一煅研細又入鼎再養换新炭○三七火
　候(初日二兩二日三兩三日四兩/四日五兩五日五兩六日五兩)七日就
　煅末香三斤炭團二箇同擣細放在四邊
　熟火六兩按五方安之以瓦四片蓋了頂
　上出煙三日後寒爐方取可以作匱養雌
　雄粉
　　　一轉變化

每粉一兩先用荷灰汁煑一日仍用水調白
芨末顆顆包了同菖蒲末同炒一日許取出
去白芨以粉研細加入赤了脚半兩共爲末
和銀粉一兩依前煅粉法煅之取粉再入銀
室中以前匱覆籍養火七七日每粉一錢可
點骨一兩爲十分徹糝不過鉛池
　　　二轉變化
辰汞成粉霜如本法亦如前用荷灰汁煮銀
母煅銀室養死每養死辰汞一兩入雄四錢
雌二錢同研匀用庚母作神室納雌雄於其

中養火以前四聖丹作外匱火候四兩二十
一日早晚换火日足寒爐取雌雄粉每一錢
可點銀一兩成上色矣
　　　三轉乾汞
以養死雌雄粉納入金室中大光明顆塊砂
先用膽硇硫桑汁内煮三伏時取出控乾金
箔包了栽在雌雄粉内以四聖丹作外匱封
固養火七七日火候二至六兩日足取硃一
錢可乾汞四兩成上等金
　　　六神匱

砒用馬莧菜柳葉同擣汁煮五日就用草毬
煅○硇每兩用半夏草烏二兩鋪蓋二斤火
煅○乳入葱管内裝入藕竅中泥固兩頭二
斤火煅○硼一兩用白酒脚一盞煮盡粉山
梔子細辛雷芁瓜蔞煮五七日用川狼毒石
榴皮鬼舊五倍子石韋包煅
　右取粉四兩對各物一兩同乳成粉裝入
　合加蝟油一盞養火七日火候二兩取出
　又入蝟油一盞再養七日火候三兩取出
　又入蝟油一盞養火七日火候四兩如此

　養三七日了其藥作匱養物以粉七兩對
　汞七兩入母二兩結成砂和粉研細負陰
　窟煅取出分開作顆塊用赤了脚貼身入
　前匱栽蓮法養法二十一日火候二至三
　取粉半錢點骨一兩爲丹陽
　　　獨砒匱變化
用川狼毒煮砒半斤兩箇時候用梧桐律半
斤對砒同乳攛成汁作碧玉色取研細入爐
養火七日其色雪白方可變化作匱養物
　　　一點金

蒲礬(二/兩)　黄礬(五/兩)　桐律(二/兩)　硇(一/兩)
青鹽(一/兩)　解鹽(一/兩)　雌黄(二/兩)　石油(半/兩)
　右件仙人草裹之一煅成汁打開光明可
　愛用楮汁研如彈子大金泊裹了入前匱
　内養一日或三日取之細研爲末黄臘丸
　如雞頭大每用物四錢或五錢對丹一丸
　點透骨十二分眞色若三七勾之尤妙
　　　罨法
牙硝白礬石鹽蟮粉各等分用鹽滷調褁燒
之其色便出

　　　又法
仙人草巴豆五倍百部骨補川烏草烏半夏
南星
　　　養粉
每粉八錢眞汞二錢母二錢結成砂同研爲
泥楮汁丸爲龍眼大更用母箔包裹入匱養
七七日可一錢點化丹陽一兩
　　　養硃
每生硃一兩生砒衮作貼身用二八母砂二
兩包裹令密入前匱養火三七日可成寳亦

可一錢點骨一兩
　　　養硇膽
每硇二錢膽八錢對養出粉霜一兩同研納
在合底用金箔間隔以前匱捺頭養火二七
日或一七日可二錢點庚道一兩
　　　養雌雄
每雌四錢雄六錢研爲末用蜜丸如圓眼大
金箔包了次用前養出硃一兩研細包裹入
匱養三七日可一錢點一兩轉白爲黄
　　　朱砂澆芽四神匱芽養硃爲糝制

朱砂四兩用大魚腥草何首烏同煑三日一
煅入母養一月成寳火候常存四兩用硃冶
作陀澆汞二兩養火一月火候一六日(二/兩)二
六日(三/兩)三六日(四/兩)四六日(五/兩)五六日(六/兩)火共
計百二十兩又澆汞一兩又如法養一月並
是上火下水養之如此澆至五兩足换水火
鼎内又澆一兩又如前養一月如此澆至七
日次入朱砂一兩又如前養火一月至九次
又入朱砂又養火一月已上並上水下火養
之共澆九次得黄芽十兩九月數足十月脱

胎入四神匱養之
　　　四神匱法
雄黄用艾一煅八分死了再養令眞死入野
薄苛煮了雌同煅又養死入(即躑躅花/未驚草)煮了
硫養死又入前草煮了朱砂同養死然後以
前芽子入眞汞二兩用母一斤作室匱芽子
入四神匱養之一月一至十五十五復歸元
之數日足取芽子作匱以金箔包朱砂入内
養火七七日火候四至八硃可糝制矣
　　　硫黄汞爲匱養雄點金

死硫十兩用厚金泊三兩重重鋪蓋養火七
日硫眞死再入生硫同養死取爲匱另養三
七母砂成芽火候一日二兩三日四兩五日
三兩六七日四兩或六兩取芽子用硫黄蓋
頭養二七日一煅其芽眞死方與硫黄對停
合胎爲匱養四六庚砂一兩其庚砂以朱硇
膽爲末作貼身入梅核内養火七日火候依
前取對雄兩其雄先用膽白水煮一日青礬
煮半日取出與死庚砂同研入硇少許蜜爲
丸養火二七日火候一二日二兩三四五日

三兩六七八九十日四兩十一十二日五兩
十三十四日六兩取出以二錢點聖銀一兩
爲黄矣
　　　聖銀法
以硫黄養靈砂爲銀
　　　攛硇轉庚道
硇不以多少用車前草汁煮一分炒乾以貝
母知母熏鍋仍用二草末撒在鍋内待煙起
攛下硇大搧三五十扇作汁眞死可養雌雄
石膽轉制庚砂○雌雄以臙脂菜煑三伏時

石膽用鵝不食草煮一日同乳成粉蜜丸如
黄子大入前匱養火三七日其藥俱死匱中
與硇合胎名爲元陽匱可養庚砂四藥各四
兩爲匱○朱砂以川紅蓼煮七十日外用金
箔包令密入前匱内養火七日取朱二錢可
點世銀一兩爲足色金須用三七勾爲上硃
一兩用母箔二錢
　　　鴛鴦庚母砂法
凡養庚母砂不問三七四六須抽砂中眞汞
先與銀母對停結成砂入鼎虚養一七日再

逼出汞用龍膽草莽草川鬱金赤松香右爲
末先鋪在鍋底一半下庚澆汞次一半蓋頭
用皮紙糊鍋口用火煨時時搧動過日取砂
子方用貼身入匱
　　　庚道變化
摘取牙子依元法虚養煙氣十分少然後如
常煮令堅老方用銀室納芽其中死鉛作外
匱養火七七日取芽出每八兩加眞汞二兩
同乳成粉再用庚十二兩作神室納芽其中
用硫黄作外匱養火七七日取芽乳細再入

眞汞二兩如此入金室養火積至一斤名曰
龍虎大丹可以作匱養朱砂四神○朱砂四
兩大光明者先入桑汁内煑三伏時次用米
醋膽硇同煑令斷燄方用金箔顆顆包裹了
外用膽硇貼身入前龍虎匱覆蓋養火三七
日硃砂眞死作汁可轉制三黄作四神丹○
三黄各二兩以桑汁内煮五伏時入前硃砂
四兩同乳匀再用新庚十二兩作室納四神
於其中外用龍虎丹作匱入金室在内封固
養火一月火候四兩日足用火三斤一煅寒

爐取出四神俱成紫色住火每一錢乾汞
一兩成上色紫磨金養火三月一錢可乾汞
四兩養火一期一錢可乾汞四十兩○或以
前龍虎匱養膽礬住火可點世銀成上等金
　　　胎息法
第一次七日一澆丹基四兩澆眞汞一兩封
固養火七日一二日二兩三日兩半四日二
兩五六七日一兩頂二兩插七日又澆一兩
火候同前如此澆三次係二十一日○第二
次五日一澆火候一日一兩二日二兩三日

兩半四日二兩五日丑頂二兩插七日又澆
一兩火候同前如此澆三次係二十一日○
第三次五日一澆火候一日一兩二日二兩
三日兩半四日二兩五日丑頂二兩插如此
十次計五十日共前七十一日○第四次三
日一澆火候一日二兩卯酉下二日三兩子
午下三日三兩寅申下如此澆二十次計六
十日共前一百三十一日已後用一日一澆
名曰朝種暮收火候漸加微盛
　　　硫黄斷靈砂成金

靈草死硫黄用金乆乆養過一七日大火一
鼎如此養七七鼎七次遍遍换金其硫黄金
色每靈砂一兩用硫二錢代赭石少許同乳
用硝鹽捺頭大火一搧可得赤金七錢重成
至寳
　　　盒金法
又用足色金子五錢足色銀子五錢同鎔作
汁打成片子或成塊却將瓦片打如物長短
大小先鋪藥厚一分上安物再用藥厚一分
多蓋面仍用瓦蓋面四圍用泥作墻入火爐

内下用數塊火捺令平却安瓦物上以紅火
數塊排蓋令遍用扇扇令瓦微紅便住扇以
熱灰蓋約七八箇時辰取出水洗用剥法花
减一兩氣膽礬一兩先將花减用水半盞淘
去砂脚以小風爐以瓦盞緩緩熬令减水熱
了逐旋下礬熬令乾取之研碎用剥法○鹽
○礬○硝○石膽○青礬○黄礬○研細瓦
器醋調如稠糊以雞翎刷上火上炙撇水中
三四次
　　　貼身硃砂法

　右用白蜜與水鍾半調開火上瓦器熬令
　交姤先滴點蜜在白器内却下硃打拌令
　遍體皆有蜜又傾過白器軟紙徐徐揩盞
　看硃砂身上微遍有蜜水先用紙册以熟
　紙一片在上却以尖頭筋逐顆劫硃匀匀
　排在紙上却以貼身藥上之再用熟紙再
　上貼身草藥了却以手排動貼身藥都匀
　烘乾以紙包候冷便入合母作五分下用
　二分上用三分火候同青金法煮硃用淮
　椒橘葉

　　　青金法
　右用母五錢重汞二錢重入甘鍋内油蓋
　面緩火結砂令母化或一二錢重却取起
　母刮下汞砂去母定有三錢半足却將汞
　砂用好紙紐過取半兩已煮汞於内止要
　母半錢重其餘通留下四錢半重母此母
　已後再可節次煮汞二十餘兩每次只是
　二兩半爲則却將前半兩汞硃入瓜鍋物
　一錢半重炒成青金次入金苗半錢重雌
　婦半錢重草伏硃砂半錢重一處炒令交

　姤通乳再炒霎時却用蔑轉成當四錢大
　圈子其藥用飯飮湯洒令潤入圈内下用
　皮紙上用乳槌捺令緊㬠乾却用好山澤
　一兩半重攪爲陸續末子下用二停鋪紙
　上用三停蓋面封合約令四分高下火一
　二三日一兩二錢火四五六日一兩三錢
　火七八九日一兩四錢火十日十一十二
　日一兩五錢火十三十四日一兩六錢火
　○右足取出就青金鑿下一粒如米大火
　上吹看無燄作珠子便離母將青金入合

　虚養十日又吹看無燄爲度如有焰再將
　虚養却將此七錢已死丹頭再用元煮母
　汞依前法炒一兩半了入已死丹頭通乳
　又炒片時分作兩餅用山澤七兩作兩合
　○火候一兩四錢至二兩住○十四日了
　取出吹看成白銀硃再虚養十日却將二
　兩已死青金炒元煮母汞八兩依前炒了
　分作五餅作五合養每合用山澤六兩養
　火一兩六錢起至二兩二錢住如此十四
　日取出作兩合虚養半月至此方可試藥

　　　用足氣法
記取制母方𤇨元煮母汞
　　　𤇨母法
　右將母紙紐令乾入五十兩甘鍋内上用
　紙封口以火逼出汞却將母鹽紙包兩三
　層外用黄泥毬厚三四分入緩火内煨一
　夜次日去泥入風爐連鹽𤇨坐鍋取
　　　支筆涯硃砂轉庚梅核
硃砂八兩以三角酸兩大擔取自然汁二斗
烏梅三斤煎汁斗餘懸胎煮硃三伏時取出

控乾用石腦油或硇砂水衮磁石末貼身十
分堅者然後以赤金六兩汞十兩濃煎椒汁
結成砂以枸杞苗汁煮一日取砂子再入研
研令潤每硃一兩以母砂二兩包之令密置
淨處一夜令堅以代赭石八兩十分乳細醋
浸七八分滿就磁器内煮用杖攪匀以火蝴
蝶四兩即鐵花好眞正膽礬二兩懸胎煮之
旋旋添熱醋煮半日去火蝴蝶不用止取代
赭膽礬凉乾用山筩一箇即養火合子薑汁
制了次用雞清調墨塗筩十餘層約米粒厚

又用雄膽曾代四味雞清調塗十餘層以前
石並礬入筩中作匱次將母砂包了硃如栽
蓮狀鋪蓋如法封固入灰池養火一月火候
一至十五十五復至一此應周天百四十兩
火候俱用未濟法養之日足取硃剥去母砂
可見寳矣
　　　二轉黄芽
用前見寳硃以金星草(即管/仲苗)濃煎汁沐浴一
時然後取筩子亦用薑汁雞清調墨及用陽
雄膽曾代五味醋調制筩子制硃於筩中如

澆淋法澆汞四兩子午卯酉當存四兩火養
之亦用未濟三日開看切不可動芽嫩故也
次又澆三兩至五日或七日又澆之凡三五
次澆至十二兩開合取芽置淨室中
　　　三轉紫河車
明雄五兩不損動者以醋濃煎皂角懸胎煑
三伏時洗淨控乾用雞子清調陽膽曾代塗
之石腦油炙透或加硇砂亦得以金箔包裹
令密又用雞子清調墨塗十餘層了方用前
芽子入砂中眞汞二兩同研爲粉用剥下母

砂添赤金五兩餘同炋成汁打作神室如雞
子狀亦如制砂筩法制之方入芽子一半在
下納雄於中又用一半芽子在上蓋之依法
鐵線纏扎用泥封固畢以瑠璃藥蘸之次用
赤鹽四兩硝二兩研細旋旋添入大甘鍋中
炋成汁傾入磁器石器中研細入沙筩中以
金室内其中封固畢入灰池未濟火養之火
候一日一兩至六日六兩第七日以六陽火
養之四十九日足取筩懸於鉛中同煎半日
然後開筩取藥合研細每一兩分作四百丸

以楮汁蠟劑爲丸每用梅核一箇當頭成實
處開一小孔去仁入汞八九分入藥一丸在
内以柳木塞竅子次用包金土代赭石膽礬
伏硝白芨津調塗紙裹梅核四五重鹽泥固
了入甘鍋中黄泥築實大火煅良乆通紅刺
水中汞成金矣
　　　法泥
蚯蚓土半斤赤石脂四兩黄丹二兩
　右用兔毫盞末二兩同搗細用白芨汁調
　匀杵千萬下方用内室外合

　　　瑠璃藥
用鉛黄花半斤加硝二兩硼二兩大搧作汁
入神室蘸之使其封固得密若養糝制必然
如此使氣不出外裏面造化自全矣
金華玉液大丹













