








二篇同卷婦六
　證道歌
　陳先生內丹歌


證道歌并序
左掌子撰
夫求仙飛升雲騰羽化者先須明眞一眞一
者道也道者元也元者人之元炁也氣生萬
象人禀元氣而生道經云道沖而用之玉京

山經云沖虚太和氣吐納流霞津胎息靜百
關之道黄庭經云呼吸元氣以求仙象嬰兒
在母胞中之用也元氣多狀卒不可知所以
上聖修經訣龍虎參同契道德經五千言衆
仙歌及隂符璇璣玉房等篇或爲頌或爲詠
或爲符或爲記如此之法皆說胎中之㫖教
後學同歸大道玄妙豈可直言所以聖人留
訣意㫖多作迴文託金石而言爲鉛爲汞或
云朱砂水銀而說今之人未曉其由不測聖
意而妄作有爲燒丹鍊藥服之而望長生通

仙道遠矣又愚人不能覽胎教豈能知聖訣
仙經淺深古歌曰鍊藥須通訣玄關祕古經
還丹功若畢天駕五雲迎鬼谷先生言聖人
雖學聖假學而成聖非自然也夫子言吾非
自然學而得之法華經云有人於虚空中造
宫殿未必爲難三元眞人曰未有不學此道
而能雲飛羽化者法華經云如人掘井者先
去上黄土漸見黑泥即知水近魏伯陽曰訣
不虚造道不虚行只如進士登科皆久處深
山幽谷之中修習其業業成方登科第名列

金榜求仙尋其本源必得其趣如人揣著問
曰此訣與何物是親答曰夫道與氣親某物
是以智慧測之即揣著問也夫尋道復與何
物是親答曰道與氣親且魚以水爲命魚出
水而死人以氣爲命氣竭人亡氣是人之母
人是道之子西昇經云道養母養母之道名
曰孝道道母者則其炁是也衆仙之母人身
之母人身之中備有之昔晋朝豫章西山吴
許等一十二人同孝養其道母後一十二人
於晋元康年中皆養道成至今壇跡尚存豈

虚言哉夫學道君子欲求長生道不離身中
元氣古歌曰勿妄作凶又云萬般别理徒爲
苦辛道經云修之於身其德乃眞又云留之
於身即生神施之於人即生人除此外别無
所爲又外鉛外汞外石外金四黄八石草木
等並非神仙藥物余修證道一十五首以示
後來推而行之得願同歸無爲大道
　　　證道第一
流轉金精養萬神自然不死得長生莫學世
人貪慾樂役役終成一聚塵

　　　證靈藥第二
無名無狀强而名一身精氣神最靈靈藥不
干他外物隂陽相制必當成
　　　證九轉還丹第三
天地爲爐藥在身隂陽不測謂之神元氣飛
霜成九轉還丹本是太和津
　　　證火候文武第四
春夏秋冬日一移龍虎參同運坎离乾坤晝
夜施交泰子午中分十二時
　　　證神運火第五

鍊藥須知神運火莫把世間薪炭燒三花猛
焰君身有徒自驅馳日月消
　　　證金花黄芽第六
黄芽黄芽應鐘律天地藏之號眞一但向華
池御得春萬物含胎始花實
　　　證黑鉛白汞第七
三日庚生兌户開黑金𤇨出白銀胎九六春
夏施三五七九秋冬往復來
　　　證赤龍金虎第八
木中急火甲青龍水底藏金庚白虎天地造

化在三神測得隂陽方可覩
　　　證玄曜金鼎第九
三足圖形一寸分隂陽脫出象乾坤鼎中不
用金銀鑄初九潜龍變化門
　　　證道用眞㫖第十
道言有之以爲利又說無之以爲用無形之
形一氣中但還本生歸本種
　　　證太陽流珠第十一
太和周身名曰流元陽氣圓象之珠三田上
下乾坤位橐籥興風轉户樞

　　　證母子留神住世第十二
子欲長生氣爲母流轉三元清臟腑世間金
石皆隂質朽骸須鍊陽丹補
　　　證元氣修之成眞人第十三
元氣修身化萬神子自有之莫問鄰呼吸華
池流上景天道開爲不死身
　　　證纏精化天道爲神仙第十四
寳丹九轉固精田俓上泥丸使命全神仙空
寂超三界蛻身解化似蛇蟬
　　　證河車第十五

坤象車兮寄地方坎水爲河玄武鄉得其道
者上爲皇失其道者下爲光
夫道之學八素眞氣上朝泥丸八素眞氣凝
乎瓊宫化成無上神仙道在人身之中不用
外求之矣


證道歌


