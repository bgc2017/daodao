








海瓊傳道集序并六
關尹子曰所可傳者只謂之事不謂之道老
君曰吾不知其名强名曰道此集之行其與
三千六百法養命數十家大故天淵矣凡我
同志其精研之魯語有謂夫子之言性與天
道不可得而聞也吁天下後世不審夫子之
意即以爲甚高難行之事夫豈知夫子之門
獨稱顔淵顔淵得之則三月不違仁而又終
日如愚故其在陋巷甘以簞食瓢飲爲樂所
以三十二歲而蛻去矣人能悟顔淵心齋之

㫖則知神室之說既知神室則知神水孟子
曰性猶水也其斯之謂乎悟眞篇云修生之
要在乎金丹金丹之要在乎神水華池至簡
至易雖愚暗小人行之立躋聖地道德經云
吾道甚易知甚易行昔者鍾離雲房以此傳
之吕洞賔吕傳之劉海蟾劉傳之張平叔張
傳之石泰石傳之道光和尚道光傳之陳泥
丸陳傳之白玉蟾則吾師也乙亥之秋遇之
於武夷山越戊寅之春復於廬山相會過太
平興國宫有道士洪知常字明道自號坎離

子於内外二丹留意久矣千師萬友叅究已
遍千經萬論搜括無蹤一旦與之因縁契合
半句之下金篦刮膜片餉之間玄珠成象洪
公將隱形遁跡杜門絶交坐進火候以圓聖
胎恐此道無傳故以所得吾師金丹捷徑一
篇鈎鎖連環經一卷及廬山快活歌一章刊
行于世總而名之曰傳道集欲天下共之刀
圭子陳守默紫芝子詹繼瑞稽首拜書














傳道集
　　　丹法叅同三十對偶子
　清濁　盈虧　衰旺　存亡　有無
　吉凶　悔吝　生剋　刑德　動靜
　進退　消長　賔主　沉浮　升降
　老嫩　文武　剛柔　離合　聚散
　徃來　上下　雌雄　黑白　守戰
　生殺　剥復　深淺　抽添　寒暑
　　　丹法叅同二十貫穿子
　在天爲日月星辰　在地爲山河草木

　在人爲夫婦男女　在易爲乾坤坎離
　在象爲龍虎烏兔　在數爲九三二八
　在藥爲鉛銀砂汞　在醫爲燥濕寒温
　在内爲經絡榮衛　在外爲皮膚毛血
　在形爲心腎肝肺　在時爲隂陽寒暑
　在運爲金木水火　在用爲精神魂魄
　在道爲隱顯動靜　在物爲壇爐鼎室
　在妙爲虛無自然　在方爲東西南北
　在色爲青紅黑白　在景爲春夏秋冬
攢簇五行之圖






和合四象之圖





偃月爐之圖

　　　　　　　　　　三點如星現
　　　　　　　　　　横鈎似月斜


仙化圖此圖論藥物(老君曰後其身而身/先忘其身而身存)
　第一轉金丹(謂之一返/謂之一還)
　如糞壤中有蟲名曰蜣蜋(用鉛不用鉛/須向鉛中作)
　第二轉金丹(謂之二返/謂之二還)
　如蜣蜋採糞成丸子(玄珠成象/太乙歸眞)

　第三轉金丹(謂之三返/謂之三還)
　如蜣蜋有兩個一雌一雄(夫婦老相逢/思情自留戀)
　第四轉金丹(謂之四返/謂之四還)
　如蜣蜋共衮糞丸從地上行(周天火候/自在河車)
　第五轉金丹(謂之五返/謂之五還)
　如兩个蜣蜋共抱糞丸守而精思(養正特盈/守雌抱一)
　第六轉金丹(謂之六返/謂之六還)
　如糞丸之中有蝡白者(精神聚會/結成聖胎)
　第七轉金丹(謂之七返還/丹謂之七還)
　如糞丸中蝡白已成蟬形(其中有精杳杳㝠㝠/其中有物恍恍惚惚)

　第八轉金丹(謂之/八還)
　如蟬形已棄其糞丸之殻(節候既周/脫胎神化)
　第九轉金丹(謂之/九還)
　如蜣蜋死糞丸裂其蟬飛(形神/俱妙)
天機圖此圖論火候(老君曰綿綿若/存用之不勤)
(十一/月)第一轉火候
　　如桃核入土(取將坎位中心實/點破離宫腹裏隂)
(十二/月)第二轉火候
　　如桃核生芽(無質生質是還丹/誰信無中養就兒)
(正/月)第三轉火候

　　如桃核抽條(白雪黄芽纔過了/一爐猛火煅紅桃)
(二/月)此一月屬卯木旺在卯(防危慮險/沐浴丹頭)
(三/月)第四轉火候
(　　)如桃條發英(一霎火焰飛/眞人自出現)
(四/月)第五轉火候
(　　)如桃條敷葉(牽將白虎歸來養/産个明珠似月圓)
(五/月)第六轉火候
(　　)如桃樹生花(到此丹砂須沐浴/抽添運用更防危)
(六/月)第七轉火候
　　如桃花已落花蒂留其萼(飲刀圭/服丹砂)

(七/月)第八轉火候
(　　)如桃花之萼結子(鷄卵中黄/龍珠内白)
(八/月)此一月屬酉金旺在酉(只宜養火/不可放逸)沐浴
(九/月)第九轉火候
(　　)如桃實紅熟(十月霜飛丹始熟十/月胎圓超凡入聖)
(十/月)十月脫胎吞入腹始知我命不由天
　　　　　　　　心有九竅謂之金鼎

　　　　　　　　黄帝鑄九鼎者此也

金丹之圖

　　　　　　　　　　　　　形如彈丸
　　　　　　　　　　　　　色同朱橘
神室之圖
　　　　　　　　　　　　　離種種邊
　　　　　　　　　　　　　壺中有天
　　　　　　　　　　　　　玄之又玄
　　　　　　　　　　　　　入眾妙門
嬰兒之圖

　　　　　　　　　　　兩箇一般無二樣
　　　　　　　　　　　始知功滿岀塵埃

刀圭之圖

　　　飲刀圭者　　　　三花聚頂
　　　味道之腴　　　　五氣朝元

玄牝之圖
　　　　　　　玄牝之門
　　　　　　　是謂天地根


三關之圖
　　　　忘形　　忘氣　　忘神
　　　　養氣　　養神　　養虛

産藥川源之圖

　　　藥在西南是本郷
　　　蟾光終日照西川


藥物火候圖
　　　　　　是火火屬心心爲汞
　　　　　　是藥藥屬身身爲鉛
性命之圖
　　神是　　性屬離(坤之/中隂)
　　氣是　　命屬坎(乾之/中陽)
眞土之圖
　　　黄房　黄婆　戊己

　　　黄庭　土釜　是
〇丹法叅同七鑑
　華池(心源性海/謂之華池　)　神水(性猶水也/謂之神水)
　黄芽(心地開花/謂之黄芽　)　白雪(虛室生白謂/之白雪)
　河車(一氣周流/謂之河車　)　巽風(巽者順也/順調其心)
　金丹(清凈光明/圓通廣大)
丹法叅同十九訣
　一採藥(收拾身心/歛藏神氣)　　二結丹(凝氣聚神/念念不動)
　三烹鍊(玉符保神/金液鍊形)　　四固濟(忘形絶念/謂之固濟)
　五武火(奮迅精神/驅除雜念)　　六文火(專氣致柔含光默默/温温不絶綿綿若存)

　七沐浴(洗心滌慮/謂之沐浴)　　八丹砂(有無交入/隱顯相符)
　九過關(果生枝上終期熟/子在胞中豈有殊)十分胎(雞能抱卵心常聽/蟬到成形殻自分)
　十一温養(知白守黑/神明自來)　十二防危(一念外馳/火候差失)
　十三工夫(朝收暮採/日鍊時烹)　十四交媾(念念相續/同成一片)
　十五大還(對景無心/晝夜如一)　十六聖胎(蟄其神於外/藏其氣於内)
　十七九轉(火候足時/嬰兒自現)　十八换鼎(子又生孫/千百億化)
　十九太極(形神俱妙/與道合直)
老君曰道非欲虛虛自歸之人能虛心道自
歸之
天地交乾之圖

　　　　(晦/朔)天地交(鉛見癸生須急採/金逢望遠不堪嘗)
日月合璧之圖
　　　　望(十五日亥/十六日子)日月合
金丹火候口訣
　　　　古云聖人傳藥不傳火
　此金丹捷徑備言丹法細微之㫖矣終不
　敢明說火候夫火候者乃奪天地之氣盜
　日月之精不敢輕世夙有仙骨自然有分
造物圖
　　　　磁石吸鐵　如鷄抱卵煖炁不絶

　　　　隔礙潜通　如龍養珠不令間斷

　　　　龜龜相顧以神交　蛤蚌採月養成眀珠
　　　　鶴鶴相唳以氣交　秋兔見月遂有兔胎
　　　　如石稟秀結成美玉　李廣射石
　　　　如松凌霜抱其正氣　出乎不知
　　　　鑿石得玉　　硫黄與水
　　　　淘沙得金　　可以共處
　　　　物以類聚　　蠮螉呪子
　　　　水不洗水　　傳精送神
老君曰專氣致柔能如嬰兒
　　　　常德不離歸於嬰兒
龍虎圖
　　　　身是虎(歛身束䰟充虎饑/虎來食噉生髓脂)受氣
　　　　心是龍(凝心息念任龍蟠/龍蟠潭裏珠光寒)鍊神
金液還丹圖

　　　
　　　金　液　還　丹
白玉蟾曰虛無自然無中生有萬物一物一
貴乎守回風混合終日如酒大夢得醒雷轟
電走雲收雨散天長地久
　　　仙派
　　正陽眞君　純陽眞君　海蟾眞君
　　紫陽眞人　杏林眞人　道光眞人
　　泥丸眞人　玉蟾眞人
　　　鉤鎖連環經

太乙元君曰金丹即是汞汞即是鉛鉛即銀
銀即砂砂即金金即錫錫即水銀水銀即青
金青金即白金白金即黑金黑金即黄金黄
金即紫金紫金即河車河車即黄芽黄芽即
白雪白雪即玉符玉符即神水神水即華池
華池即青龍青龍即白虎白虎即朱雀朱雀
即玄武玄武即勾陳勾陳即黄房黄房即眞
土眞土即戊己戊己即金木金木即水火水
火即卯酉卯酉即兔鷄兎鷄即烏兎烏兎即
龜蛇龜蛇即馬牛馬牛即乾坤乾坤即坎離

坎離即雌雄雌雄即夫婦夫婦即子孫子孫
即房畢房畢即日月日月即天地天地即人
人即黄婆黄婆即金公金公即姹女姹女即
嬰兒嬰兒即丁公丁公即赤子赤子即聖胎
聖胎即三關三關即金液金液即玉液玉液
即刀圭刀圭即丹田丹田即絳宫絳宫即泥
丸泥丸即氣海氣海即腎腎即心心即道道
即法法即術術即虛無虛無即自然自然即
運用運用即火火即藥藥即氣氣即神神即
丹頭丹頭即大還大丹即七返七返即九還

九還即金火金火即紫芝紫芝即水源水源
即土釜土釜即金鼎金鼎即玉爐玉爐即神
室神室即元壇元壇即黄庭黄庭即眼眼即
鼻鼻即耳耳即松松即蜣蜋蜣蜋即桃桃即
朱橘朱橘即六賊六賊即三尸三尸即三魂
三魂即七魄七魄即五神五神即萬神萬神
即一神一神即萬寳萬寳即沐浴沐浴即抽
添抽添即進退進退即文武文武即斤兩斤
兩即吉凶吉凶即刑德刑德即存亡存亡即
黑白黑白即有無有無即始終始終即動靜

動靜即寒暑寒暑即隂陽隂陽即冬至冬至
即夏至夏至即望望即朔朔即弦弦即晦晦
即潮候潮候即月輪月輪即日華日華即太
一太一即玄珠玄珠即四象四象即五行五
行即八卦八卦即三才三才即三光三光即
兩儀兩儀即太極太極即太上太上即混元
混元即無始無始即無終無終即元始元始
即一氣一氣即虛空虛空即虛无虛无即混
沌混沌即金丹
老君曰得其一萬事畢畢其萬一事辦

張紫陽曰鉤鎖連環相續不斷道無終始流
轉無窮惟人最靈以心契道道在天地天地
不知道在萬物萬物不知故得道者身即天
地天即地地即天天即道道而天地天地即
身身即心心即神
陳泥丸云古仙上聖口口相傳不立文字吾
今於世書而録之上士得之心同太虛中士
得之身同枯木下士得之身心營營
關尹子曰賢人執於内衆人執於外聖人皆
僞之

白玉蟾曰得悟之者可傳聖道無悟無得悟
者自得得悟聖道無古無今其去非古其來
非今所可傳者只謂之事不謂之道道本無
傳道無聲色道無相貌道無古今道無徃來
道光和尚曰行之一年聖胎成行之二年嬰
兒靈行之三年身外身行之四年子生孫行
至九年可飛昇功行未備或聚散聚則成形
散則風子但片餉見玄珠玄珠即是混元精
日鍊時烹火温温保爾身同天地存
劉海蟾曰勤而不遇終遇聖師遇而不勤終

爲下鬼
吕眞人曰輕泄漏慢殃及九祖修鍊行持身
登太微
鍾離雲房曰輕輕捲默默收灌沐怡怡兮衮
衮道德經云綿綿若存專氣致柔猶於嬰兒
常德不離復歸於嬰兒
　　　快活歌贈道士陳知白
快活快活眞快活被我一時都掉脫撒手浩
歌歸去來生薑胡椒果是辣如今快活大快
活有時放顚或放劣自家身裏有夫妻說向

時人須笑殺向時快活小快活無影樹子和
根拔男兒端的會懷胎子母同形活潑潑快
活快活眞快活虛空粉碎秋毫末輪迴生死
幾千生這回大死今方活舊時窠臼潑生混
于今淨盡都掉脫元來爹爹只是爺懵懵懂
懂自瓜葛近來髣髴辨東西七七依前四十
八如龍養珠心不忘如鷄抱卵氣不絶又似
寒蟬吸曉風又如老蚌舍秋月一箇閑人天
地間大笑一聲天地闊衣則四時惟一衲飯
則千家可一鉢三家村裏弄風狂十字街頭

打鶻突一夫一妻將六兒或行或坐常兀兀
收來放去任縱横即是十方三世佛有酒一
杯復一杯有歌一闋又一闋日中了了飽三
餐飯後齁齁睡一歇放下萬緣都掉脫脫得
自如方快活用盡惺惺學得癡此則化景登
晨訣時人不會翻筋斗如飢喫鹽加得渴偶
然放浪到廬山身在白蘋紅蓼間一登天籟
亭前望黄鶴未歸春雨寒心酸世上幾多人
不鍊金液大還丹忘形養氣乃金液對景無
心是大還忘形化氣氣化神斯乃大道透三

關絳宫炎炎偃月爐靈臺寂寂太玄壇朱砂
乃是赤鳳血水銀乃是黑龜肝金鉛採歸入
土釜木汞飛走居泥丸華池政在氣海内神
室政在黄庭間散則眼耳鼻舌忙聚則經絡
榮衛閑五臟六腑各有神萬神朝元歸一靈
一靈是謂混元精先天後天乾元亨聖人探
此爲藥材聚之則有散則零晝夜河車不蹔
停默契大造同運行人人本有一滴金金精
木液各半斤二十八宿歸一爐一水一火須
調匀一候剛兮一候柔一爻武兮一爻文心

天節候定寒暑性地分野分楚秦一日八萬
四千里自有斗柄周天輪人將蛻殻隂陽外
不可不鍊水銀銀但得黄婆來紫庭金翁姹
女即婚姻青龍白虎繞金鼎黄芽半夜一枝
春九曲江頭飛白雪崑崙山巔騰紫雲丁公
默默守玉爐交媾温養成胎嬰神水沃滅三
尸火慧劒掃除六賊兵無中生有一刀圭糞
丸中有蜣蜋形誠哉一得即永得片餉中間
可結成忽然四大生虛白不覺一靈升太清
縱使功夫汞見鉛不知火候也徒然大都要

藉周天火十月聖胎方始圓雖結丹頭終耗
失要須火候始凝堅動靜存亡宜沐浴吉凶
進退貴抽添火力綿綿九轉後藥物始可成
胎仙一時八刻一周天十二時辰準一年每
自一陽交遘後功夫鍊到六純乾精神來徃
如潮候氣血盈虛似月魂一轂從來三十輻
妙處都由前後弦專氣致桑爲至仁禮義智
信融爲仁眞土歸位爲至眞水火金木俱渾
全精水神火與意土鍊使魂魄歸其根先天
一氣今常存散在萬物與人身花自春風鳥

自啼豈知造物天爲春百姓日用而不知氣
入四肢徒凋零松竹虛心受氣足凌霜傲雪
長年青況人元神本不死此氣即是黄芽鉛
老者可少病可健散者可聚促可延心入虛
無行火候内景内象壼中天須知一塵一蓬
萊與夫一葉一偓佺神即火兮氣即藥心爲
爐兮身爲田自耕自種自烹鍊一日一粒如
黍然靈芝一生甘露降龜蛇千古常相纏一
朝雷電撼山川一之則日萬則煙日中自有
金烏飛夜夜三更入廣寒子子孫孫千百億

爐鼎鷄犬皆登天大道三十有二傳傳到天
臺張悟眞四傳復至白玉蟾眼空四海嗟無
人偶過太平興國宫白髮道士其姓陳半生
立志學鉛汞萬水千山徒苦辛一朝邂逅廬
山下擺手笑出人間塵翠閣對床風雨夜授
以丹法使還元人生何似一杯酒人生何如
一盞燈蓬萊方丈在何處青雲白鶴欲歸去
快活快活眞快活爲君說此末後句末後句
親分付普爲天下學仙者曉然指出蓬萊路
海瓊傳道集











