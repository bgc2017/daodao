








三洞樞機雜說臨四
　　　日用導引神仙初地門
毎朝凌晨或五更初澄心静慮握固存神端
嚴敷坐屏絕緣務寂無思念想身於無身之
中存心於無爲之境是以和氣聿然自至即
便叩齒七通咽液七數(度度想液直至下/丹田日久成賣也)然
後舒展體骨爲十二般導引
一通百關(兩手攀兩脚頭三度/三度咽的不得出氣)二左推右推
(以一手串腳脛攀脚面又一手推脚/肚如此互摤以三爲度度度咽納)三單展
足(以一手托林一手攀脚頭如/此互幾各三數度度咽納)四雙攀足(以/兩)

(手攀一脚如此至/换三度度度咽納)五左右托空(以两手鎖锁/擺出其肘緩)
(缓解散一手攀乳傍一手托虛空想如/推重物如此互換以三為數度度咽納)六托
天據地(以兩手相鎖互仰托天緩緩和頭向/前可去地一二寸許亦以三爲數度)
(度咽/納)七龍盤凰嘴(以左手串入右手互把其/腕手頭柱嘴如此互換以)
(三爲數度/度咽紈)八鳯凰展翼(两手先擺後以凰翼/長却向前如此互換)
(三度度/度咽納)九左擺右擺(以兩手相鎖抱頭面左/擺右擺以三爲數度度)
(咽/納)十推東推西(以两手相鎖托前擺束擺/西以三爲數度度咽納)十
一擊天門(以兩手相鎖摩鼻每七摩為一度/咽納一咽如此亦以三七二十一)
(咽爲/足)十二仙人乾浴(以兩手相據似有熱氣/便摩兩目以至於面部)
(兩耳項時一如澡/洗法唯多爲妙)

巳上日用導引雖云凌晨亦不拘早晩但無
事常習自然手熟筋軟骨壯氣和有疾除疾
無疾爽神食飽消食餒過止飢一切作爲並
無所礙雖未可以長生久視亦且除身中浮
疾諺云縱然不得力猶勝別勞心此之謂也
　　　啄咽按摩法
真誥云夜行常當啄齒啄齒亦無止限數殺
鬼邪鬼常畏齒聲是故不得犯人若兼以漱
液祝說亦善也仙人劉京語皇甫隆曰夫朝
睡起未澡洗之前安坐漱口中唾曰玉泉令

滿口咽之即叩齒二七止又更漱唾如前又
叩齒一如上法夫叩齒者召身內神令安之
也又今人齒不朽咽液者令人身體光潤力
壯有顔色去三尸蟲名曰錬精使人長生若
能终身行之得仙也
真誥太素丹景經曰一面之上欲常得兩手
摩拭之熱髙下隨形皆使極币令人面有光
澤皺斑不生行之五年色如少女先當切摩
兩掌令熱然後拭面目順手摩髪如理櫛之
狀兩臂亦更互以手摩之使髮不白脉不浮

外大洞真經精景按摩篇曰卧起當平氣正
坐先兩手乃度以掩項後因即面視上使
項與兩手爭爲之三四使人精和血通風氣
不能入久行之不死不病又屈動身體伸手
四極反張宣摇百關各爲之三
又引消魔上靈經曰若體中不寧當反舌塞
唯漱滿咽液無數須㬰不寜之痾自即除也
亦覺身中寬軟又曰鼻亦得按其左右唯令
無數也令人氣平所以灌溉中嶽名書帝録
坐常欲閉目内視五藏腸胃久行之自得分

明了了也常能手掩口鼻臨目微氣久許時
手中生液遂以摩面目常行之令人體香
真誥去櫛頭理髮欲得多過通血氣散風濕
也數易櫛更香用之也亦可不須解髮
太極經曰理髮欲向王地既櫛髮之始而微
祝曰
泥丸玄華保精長存左爲隱月右爲日根六
合精錬百神受恩祝畢咽液三過能常行之
髮不落而日生之當數易櫛櫛取多而不使
痛亦可令侍者櫛取多也血液不滯髮根常

堅也
亦書玉訣下云太玄上宫北帝常以庚申日
制又民三尸魂神條人罪狀上奏帝君當此
日能修齋奉戒晝夜思神則三尸不得上天
言人之罪地司奏人善功列言帝君太一歡
喜即記姓名左契長爲種民太上上宫至真
尊神常以甲子日遣太一中臺大使者下周
諸地諸天檢校神祗枝散雜俗鬼精又其日
能齊燒香中臺大使者皆條善功奏上三天
上帝即為除監天領地鬼神主書名玉暦長

爲真人
　　　北帝曲折祝
真誥云風病之所生生於丘墳隂濕三泉壅
滯是故地官以水氣相激多作風痺之疾重
者舉體不授輕者半身或失手足也若常夢
在東北及西北經接故居或見靈牀處所者
正欲與塚氣相接也墓之東北爲絶命西北
爲九厄此皆塚訟之凶地若見亡者於其間
益其驗也若遇此夢者卧覺當正向上三啄
齒而祝之曰

太元上玄九都紫天理魂䕶命髙素真人我
受上法受敎泰玄長生久視身飛體仙塜墓
永安鬼訟塞閒魂魄和恱惡氣不煙遊魅罔
象敢干我神北帝打制收氣入淵得録上皇
謹奏玉晨如此者再祝又三叩齒則不夢夢
塚墓及家死鬼若常得惡夢不祥者皆可按
此法於是鬼炁滅邪魅散形也又云手臂不
擭者沈風毒炁在脉中結痾痺骨使人然也
宜針灸則愈又宜按北帝曲折之祝若行之
百過病亦消除也先以一手徐徐按摩疾臂

良久畢乃暝目內視咽唾三過叩齒三通正
心微祝曰
太上四玄五華六庭三魂七魄天開地精神
府營衛天胎上明四支百神九節萬靈受録
玉晨刋書玉城玉童侍身玉里䕶命永齊一
景飛仙上清長與日月年俱後傾超騰昇仙
得整太平流風結痾注鬼五飛魍魅塜氣隂
氣相佪凌我四支干家盛衰太一天丁龍虎
曜威斬鬼不祥風邪即摧考注匿訟百毒隱
非使我復常日月同暉考注見犯北辰忮如

干明上威昔唐覽居山爲鬼所撃舉身不授
如綿囊有道人教按此法皆即除之此北帝
曲折之法諸疾有曲折者用此法皆佳不但
風痺不授而巳唐覽今在華山合虹丹服得
不死真人問曰凡人何故數有病手神人答
曰故肝神去出遊不時還目無明也心神去
不在其脣青白也肺神去不在其鼻不通也
腎神去不在其耳聾也脾神去不在令人口
不知甘也頭神去不在令人眴㝠也腹神去
不在令人中央甚不調无所能化也四肢神

去令人不能自移也夫精神其性常居空閑
不居混濁欲思其神皆當齋戒懸象室中百
病消亡不齋不戒精神不肯還反人也皆上
天共訴人也所以人病積多死者不絶又云
以兩手摩拭面目令小熱以爲常毎欲數也
人之將老面皺者先從兩目下始也人之體
衰氣少者先從兩腎間始也謂此二處皺衰
之戸牖氣力之關津故起君常行此法以辟
皺衰而氣力常保康和也
靈寳天地運度經云靈寳自然運度有大陽

九大百六也小陽九小百六也三千六百六
十年爲小陽九小百六也九千九百年爲大
陽九大百六夫天戹謂之陽九地虧謂之百
六至金氏之後甲申之嵗是天地運度否泰
所終陽九㑹至時道徳方明凶醜頓釋聖君
受任於壬辰之年也
黄素四十四方經云常夜寢欲合眼時以手
撫心三過閉目微祝曰
太靈九宫太一守房百神參位魂魄和同長
生不死塞滅邪凶祝畢而寢此名爲九宮隱

祝寢魂之法常能行之使人魂魄安寧常吉
利也又耳鳴者外使入也耳神嬌女云宜即
聲錘以聞九宮使知外人來入令備也聲鍾
者是今耳鳴之音也其聞之者錯手掩耳而
祝曰
赤子在宫九真在房清聽神命亦察不祥太
一流火以滅萬凶
　　聖真仙品
聖真仙各三合爲九品九品又各有三合爲
二十七品玊清以聖爲正位上清以真爲正

位太清以仙爲正位至於聖亦稱真真亦稱
聖仙亦稱真真亦稱仙仙亦稱聖聖亦稱仙
一千年一聖五百年一真一百五十年一仙
百年一賢也
無上真人文始内傳云諸天神王散花燒香
以供養得道之人也又云太上遺繡衣使者
傳命與尹喜
莊子秋水第十七篇云莊子與惠子遊於濠
梁之上莊子曰儵魚岀遊從容是魚樂也惠
子曰子非魚安知魚之樂耶莊子曰子非我

安知我不知魚之樂耶惠子曰我非子故不
知子矣子固非魚也子之不知魚全矣莊子
曰請循其本恵子曰汝安知魚樂云者既巳
知吾知之而問我我知之濠上也
方謙之字道沖冀州趙邦柏人縣人外身濟
物山家多患山瘧寄名即斷人有請其方者
謙之答曰心正可以治邪吾居貧無財可施
常誦法輪道徳經隨喜衆善慈悲衆惡知此
可以自治亦能治他也
神仙傳麻姑以米擲地視米墮地皆成丹砂

王方平笑曰姑故年少也吾老耳了不喜復
作此曹狡獪變化也
孫博河東人有清才能屬文乃學道治墨子
之術能使草木金石皆爲火光照數里亦能
使我身成炎火口中吐火指大樹生草皆枯
焦更指之則復如故亦能使三軍之衆各成
一聚火也每作火燒他人以水沃之經日不
滅須博自指乃止也行大水中非但巳身不
霑濡能使從者數百人皆不沾又能於水上
布席坐飲食作樂使人舞水上不没而盡勸

有疾病者就恃自治亦無以云爲直指之言
愈即愈又能吞刀劔及從壁中出入引鏡爲
刀屈刀爲鏡可精時不改須博指之乃復故
形也後入林慮山中舍神丹而仙去矣
　　　叙术
夫术乃辟塞邪津氣遏鬼路矣餐其丸餌則
靈心四敷榮衛輕盈服其煎散則百疾瘳除
可以長生久視也合术方不録
　　　南燭
凶年無穀或窮不能得者皆單服南燭或和

茯苓或以宻和南燭或雜松柏葉也南燭草
木擣取汁以掩青龍之稻米作藥服之其樹
是木而似草故號曰南燭草木一名猴藥一
名男讀一名後卓一名惟那木一名草木之
王名山皆有呉越最多
太真科中卷云天子邦畿有田千里供宗廟
贍遐邇象曰月之遥故千里也號曰京師京
大也師衆也天子所居大衆歸集也
老君枕中開闔經云此生氣常當安隱某身
勿得妄出也口是五災尸心是八毒門

魁𩲃𩵄䰢魓𩳐魒(凡書符先念三過)
部臨齧鱗書符於胡餅上宻呪七遍
　　　前符真書
毎朝清旦叩齒二十四通持此呪三遍然後
向東以茅香湯服符三丸呪曰
皇靈之寳珍彌刼無衰朽精神常和同筭命
自長久堅存不暫虧能破諸殃咎真人祕此
文慎终常如首急急一如太上老君口勑律
令
　　　通靈真香法

夫香者所以降靈通神傳言驛行導達往來
表眀還近所以典香侍香玊童玉女香官使
者專司其職不可輕也出三洞備鍊科流珠
經云燒異域穢臭毒惡辛烈之香謂乳香螺
甲香此犯道禁非真人常修行之香也真人
愛紫微幽木之香聞者皆憙謂沈水箋香胡
香辛烈毒惡真人惡之胡香謂乳香桐柏真
人王子晉謂清虚真人王子登曰昔蘇上卿
愛燒辛烈之香炁衝於中華天尊形像之前
地府上奏太上惡之乃退減仙位(　)

神仙香譜云世人多以乳香供天夫乳香者
一名胡香上帝與五星惡聞者蓋炁味辛烈
薰穢故也螺甲麝臍尤爲所忌沈香箋香降
真香白檀香蘇合香青木香此香上衝四十
里丁香安息香此香辟邪却穢龍腦只可用
生者熟龍腦慮其木之炁間雜
　　　降真香珠法
以沈水香三斤薰木香二斤青木香九兩雞
舌香五兩烏參三兩雀頭香六兩香白茞二
兩詹匐香二兩白檀二兩艾香三兩安息香

四兩木蘭三兩凡十二物別搗篩罩内乾棗
肉十兩擣三萬杵於白甆器中蒸一日以白
蜜三斤和令相得擣熟丸之如雞頭子太青
線穿之曝令乾名曰三真九和香珠丸壇内
燒之上徹九天天真玉女聞之降鑒於虚空
之中出九天生神齋儀
　　　香油紳燭法
洞神經香油法以沈水香九斤青桂皮三斤
青木香十兩真檀十兩雞舌香八兩蘇合香
八兩雀頭香十兩零陵香十八兩乾棗脂二

十兩藿香十兩萱蘇六兩白茞八兩凡十二
物先齋取平建開成日東向或南向剉絹襄
之感降真靈出三洞道士修鍊科
盛沈油中七日勿開若擣篩蜜和陽燧火燒
神燭油法詹匐五兩薰陸三兩零陵香六兩
甘松六兩白茅香三兩烏參三兩白茞三兩
凡七物剉令細絹襄盛之沈油中三日或五
日七日然後用之然鐙則靈香馥郁可以感
降天真矣修香鐙之要必在綵籠罩之護蟲
拒風而光延久爾齋壇燈燭之外蠟炬以多

爲佳不可闕也出九天生神儀
　　　香方
　　新茅香(二十兩淨擇去浮皮取淨十二/兩細剉以蜜二兩同炒令黄)
　　香附子(二兩/剉)丁香皮(一兩/半)黄檀(七兩/細剉)降
　　真香(一/兩)
　右搗令均碎錬好蜜二十四兩和揉勻以
　甆器盛埋隂地三二尺十日外取用毎料
　用蜜拌和訖入箋香麤末三兩
　　清還香方
　　甘松(十/兩)香白芷(三十/兩)玄參(五/兩)零陵香(六/兩)

　　茅香(七/兩)丁香皮(五/兩)蒮香(三/兩)香附子(三/兩)木
　　麝(半/斤)降真香(五/两)
　右件淨洗剉㬠搗爲蠱末錬蜜和之垍器
　盛之久窨
三洞樞機雜說





