








洞玄靈寳道士受三洞經誡法籙擇日曆
　　京三洞弟子清都觀道士張萬福撰
伏㝷三洞經教四輔法文元始所說道君傳
授而衆聖修行群眞禮誦祕之三境流布十
方代歷塵沙年踰浩劫方乎日月諭之水火
凡聖共觀人天等用法雖無量軌範不殊世
雖有革威儀恒一至如出家入道須有受持
大德法師宜相指授弟子旣來丹倒師主當
備科儀理須敬奉經文遵承典格必使三盟
可則六證匪虧學道有師持經不犯而辭誓

巳納齋奏在期各從所請預宜擇日期之經
法難以改移須自分明詎容混漫頃諸師者
先用甲子爲良或以正一受道曆通傳三洞
且如甲子道德三皇用之受道之曆治籙符
圖等事至於上清靈寳自有吉辰豈得雷同
莫分涇渭而呉蜀二境京洛兩都逓相承用
因循靡革萬福仰惟積善慶及庸微旣厠道
流又參眞祕自升淨域向五十許年從師結
誓亦四十餘載敢窺瓊檢竊誦金章香燈之
暇輒此撰録秖望示之門人未敢聞之于外

先修三洞衆戒巳具二十一卷中恐披卷軸
繁多罕能存録今指行此一卷庶弟子誌之
正一仙靈符籙等
　甲子和合乙丑上剋下丙寅丁卯和合戊
　辰自刑巳巳和合庚午下剋上辛未和合
　壬申癸酉和合甲戌上剋下乙亥和合丙
　子下剋上丁丑相生戊寅下剋上已卯下
　剋上庚辰相生自刑辛巳下剋上壬午上
　剋下癸未下剋上甲申乙酉下剋上丙戌
　上生下和合丁亥下剋上戊子上剋下已

　丑專和合吉庚寅上剋下辛卯上剋下壬
　辰下剋上癸巳上剋下甲午上生下乙未
　上剋下丙申丁酉上尅下凶戊戌專吉(是)
　(天門不入靖)已亥上剋下自刑庚子和合
　辛丑下生上和合壬寅癸卯上生下和合
　甲辰上剋下自刑乙巳上生下吉丙午專
　火自刑丁未上生下吉戊申已酉上生下
　自刑庚戌下生上吉辛亥上生下自刑壬
　子專水吉癸丑下剋上甲寅乙卯專木吉
　丙辰自刑丁巳專火吉戊午下生上自刑

　巳未專土吉庚申專金吉辛酉專金自刑
　壬戌下剋上癸亥專水自刑
　　凡受道合和上下相生大吉專小吉自
　　刑上下相剋凶不可度法籙經戒
陽平鹿堂等二十四治及遊散宿治
　正月二月子日五十倍丑日二十倍寅日
　殺子卯日殺婦辰日大吉巳日自如午日
　九倍未日殺身申日殺婦酉日小吉戌日
　七十倍亥日五十倍
　三月四月子日五十倍丑日殺母寅日大

　通卯日小吉辰日小凶巳日十倍千日師
　自殃未日三十倍申日三十倍酉日五十
　倍戌日二十倍亥日二十倍
　五月六月子日殺母丑日害母寅日大凶
　卯日殺父辰日殺母巳日小凶午日殺子
　未日殺子申日殺母酉日五十倍戌日二
　十倍亥日不吉
　七月八月子日大通丑日大凶寅日小凶
　卯日殺父辰日殺母巳日二十倍午日殺
　母未日五十倍申日殺子酉日殺母戌日

　二十倍亥日五十倍
　九月十月子日自如丑日自如寅日小凶
　卯日二十倍辰日五倍巳日六十倍午日
　大凶未日三十倍申日二十倍酉日二十
　倍戌日殺子亥日殺婦
　十一月十二月子日殺子丑日殺婦寅日
　小凶卯日五十倍辰日五十倍巳日殺婦
　午日殺父未日七十倍申日三十倍酉日
　三十倍戌日大凶亥日殺婦
　　凡十二件度道吉凶日明㝷之勿犯二

　　條出正一法文度籙度治儀
老君金鈕及經目并經等
　右凡受道營齋用王相本命甲子朔望日
　皆佳出太玄部老君傳儀注訣
神呪符契圖經等
　右用正月上甲及毎月一日十五日卯酉
　時良出神呪經
洞神三皇符圖經等
　右齋之辰及傳授皆擇王相本命甲子甲
　申甲寅此爲三元最吉岀洞神經十四卷

洞玄靈寳自然劵中盟經眞文二籙靈䇿神
杖等
　右春用甲寅乙卯夏用丁巳丙午四季用
　戊辰戊戌巳未巳丑秋用庚申辛酉冬用
　癸亥壬子建王之日登壇也
五法
　右受六甲符當以甲子日夜於庭壇風雨
　入室禁山云以夜半設祭不言其日五嶽
　用月上建夜半三皇云夜半於庭壇敷席
　不言日五符云吉日清淨夜半時於庭壇

　敷席岀陶公傳儀今以六甲附老經禁山
　三皇同洞神法五嶽五符依靈寳法也
河圖寳籙
　右以元正之夜行之最吉諸月三日二十
　七日此是尊皇降見之日及甲子甲午庚
　申本命太歳八節日皆大吉出九皇醮儀
上清七劵經目及經三籙諸法太素玄都紫
紋交帶等
　正月九日十日二月八日九日三月七日
　八日四月六日七日五月五日六日六月

　四日五日七月三日四日八月二日三日
　九月一日二日十月十日十一日十一月
　十一日十二日十二月十二日十三日
　　巳上謂之天關九開之日亦曰朝太素
　　日陶云今歳某子直辰天關九開每月
　　止一日臧宗道云傳三洞經法用天關
　　九開日岀上清經及眞誥中
凡厥受道皆有三盟初中微心以誠信又須
六證監視威儀正其虧闕旣人有利鈍致法
有尊卑而漸頓宜殊勤怠須隔自微至著以

近渉深聖人垂㫖接引如流即初請法各有
階差依其次第不可乖越但以世中道士衣
食累身且救目前未思死後少能向道已是
勇猛難勝若不携提便恐歸依路絶所以一
壇之内數法不同三盟之中參受各異若人
人别受法法殊壇非唯師與弟子弊其形勞
抑亦仙官煩於召請欲使古今取則凡聖合
宜事以道通法因人制庶上則諧於聖㫖下
則得於凡心即天尊善權至道舍育其爲博
也如抱愚不變執滯匪移實恐拯接路迷信

向情斷其有假道賣法求利取人罔冒賢良
欺謾愚騃而髙張聲譽遠俟招呼妄設軌模
空爲法則者置之言外吾所不論也竊見男
女同壇或師弟不相對齋或師弟各自遊行
或結齋之後始來告赴或不投辭誓或抱素
盡空或師借經法及假人經法或師爲出法
信或數師同壇或不書表剌不分契劵或法
次交互不期良日或虛注保證及廣書名德
如此之流情所不忍復有無經法恃其豪富
勢力及名望髙遠耻人不歸强相招引爲他

傳授亦有曾受一法兩法或道德十戒乃唱
言自云凡諸道法我並師受或薄解符章禁
祝小技出入天庭或富貴人驅使或百姓信
向豐衣足食少有僮樸使人傳唱招致弟子
爲傳經法或恃以年髙德重俄然戴冠爲人
師範北之流例舉目皆是豈思冥咎罪殃及
乎已身分甘𡨋苦其奈七祖九玄所生父母
何世有殺父弑君反天違地自取夷滅者亦
同怪乎哉旣一壇之内參受不同宜就尊法
告齋立限取其良日其中小法齋内摶授昔

甞遊江淮呉蜀而師資付度甚自輕率至於
齋靜殊不盡心唯專醮祭夜中施設近來此
風少行京洛良由供奉道士多此中人持兹
鄙俗施於帝里又云靖忌道父母忌不入靖
燒香愚人景慕用爲竒訣其道父母靖忌上
禁祭酒奏章設醮元不及三洞上法至如戍
辰己巳戊戌已亥隨日流行而十齋八節五
通太素朝第山等天之定日求仙要頷若與
之㑹得不朝真者乎此蓋濟世小道非修身
上法汝之弟子宜識之焉其或十齋八節旣

是衆聖按行條記功過亦曰良辰雖經不指
言例之爲善傳道所用必諧聖㫖復有上帝
殺伐日云不可舉百事此秖合藥營建諸所
禁防至於受道固應無礙而始學初門幸能
避之徍也三洞上法久悟法人自不拘也按
金明道科但法具周辦即登齋告盟未使擇
日賢者詳之


洞玄靈寳道士受三洞經誡法籙擇日曆
