










太上洞玄靈寳赤書玉訣妙經卷下乃二
元始上帝靈寳尊神十方大聖妙行眞人常
以一年三詣南帝洞陽宫挍定天元推數劫
㑹開明赤書五老眞文封題玉磧以付五帝
元始五炁常以雞鳴上㑹靈寳玉京玄都上
宫陽光初明散元始之暉流觀諸天其氣鬱
鬱其暉熏熏精如月珠光如紫雲五氣運轉
如車之輪上御九天之闕中固五帝靈山下
注學士五牙之根上宫衆聖大智眞人皆以
其時餐食其暉仰咽其精與天相承致得無

窮太上道君請注其文以傳至眞依靈寳玄
科四萬劫一傳如是靈寳明見出法度人十
方大聖尊神妙行眞人同㑹南圃丹霍之阿
三元洞室封題玉磧衆眞侍座香華伎樂五
千萬衆眞文奕奕光明洞達五氣觀暉照映
内外雲景秀朗如星中之月竒相衆好不可
勝量
是時北室有精進賢者王福度有女名曰阿
丘曽厥年十六時在浴室中浴香湯自洗見
金光明曲照疑有不常出宇登墻南向望見

道眞神精煒爍容景煥日女意歡喜义手作
禮遥稱名丘曽今遭幸會身覲天尊歸身十
方天中之天願賜禁戒遵承法文拔諸惡根
早得轉輪攺爲男形萬劫之後冀得飛仙五
帝魔王見女發心大願恐過我界因化作五
帝老人往告女曰我受十方尊神使命來語
女靈寳法典吾道方行法使仁愛慈孝爲本
始聞汝父當出女身已受人言不可得違宜
先從之人道旣備禮訓亦足餘可投身天監
爾心汝不從父仙無由度女答魔曰我前生

不幸宿無因縁功德未充致作女身晨夕悔
念誓守一心用意堅固出於自然生由父母
命歸十天誠違父教不如君言魔見女執心
秉直不可得干於是便退丘曽自云道旣髙
邈無縁得暢仍聚柴登墻焚燒我身冀我形
骸得成飛塵隨風自降往至道前於是火然
丘曽义手向天言十方無極天尊今自歸形
骸天中之天願得時暢如之散塵便投身火
中燌爾無著身如蹈空俄頃之間巳見女身
化成男子俓至道前於是受誡元始即命南

極尊神爲女之師授女眞文給太華玉女金
晨玉童各三百人衆好佩發三十二相洞映
女身
道告南極尊神此女前生巳奉靈寳轉輪萬
劫今得化生人中見吾出法即得化形當更
度人九萬九千乃得至眞大神是時十方是
男是女皆發正眞道意莫不精心持齋奉戒
修承靈寳預有至願皆得度世
道告阿丘曽曰南極尊神昔往亦爲女子生
於禪黎世界赤明天中大作功德諸天所稱

道業未成乃值火劫數交天地易位其在棄
蕩之例南上感其丹至朱宫書其紫名化其
形骸於元君之胞一劫乃生得爲男身於南
丹洞陽上館明珠七色寳林師赤帝梵寳昌
陽丹靈眞老君赤書道成位登南極汝前生
與南極同在禪黎世界於丹陽栢林舍下同
發道意爾時南極姓皇字度明執汝右手俱
題赤石記姓名南宫即書汝筆跡題於南軒
今猶尚在石字亦存汝憶之否丘曽心悟降
目見南極所住南璧刻書太甲歳七月一日

皇度明阿丘曽同於丹陽栢林舍下發願合
二十三字字甚分明憶此未久忽經天地三
易劫運今乃得生靈寳之世
道語丘曽爾今得師南極豈不髙乎皆由爾
身宿縁所致當勤加上業廣度天人功滿德
備自當令爾位及至眞超凌三清迅足九霞
朝宴太玄也丘曽稽首道前丘曽先身有幸
得生道世獲遇天眞曲逮幽室光廕臰形神
啓壇内心應形外投骸歸命萬希一全髙上
玄鑒轉度我身旣得化形侍對天尊復蒙南

極得訓師宗喜懼之懷靡知所陳惟垂成就
明所未聞玉訣寳妙願特哀矜
太上道君登命赤帝靈童開九霜玉笈七色
之藴出靈寳赤書玉訣二卷以付南極使依
盟授受丘曽衆仙監盟一時稱善
元始赤書服食青牙導引九炁青天玉訣
元始赤書五篇眞丈生於太空之中天地未
光開闢未明潜結元根三景成立五氣行焉
五色分彩煥照五方置以五帝遵以隂陽輪
轉九天之紐運眀五星之光殖地五嶽以安

鎭澳人五府以養神是以至眞之人常依陽
光之始明上導九天之和氣下引玉泉之流
芳致元精於太極招五帝於靈童漑之者不
衰存之者無窮廻萬劫而更始保五牙於顔
容實靈寳之妙訣恢萬聖之宗也
修養青牙導引東方九炁青天之法當以立
春之日雞鳴入室東向九拜平坐叩齒九通
思東方安寳華林青靈始老君姓爓諱開明
字靈威仰形長九寸頭冠青精玉冠衣九氣
青羽飛衣駕乗蒼龍之輿建鶉旗從甲乙玄

老之官九萬人從九炁青天中下降室内須
㬰化生青炁鬱鬱如雲之沓煙漑覆己形從
已口中而入直下肝府又思木德煥明東方
光照我身皆令分明竟便開目仰呪曰
九炁青天元始上精皇老尊神衣服羽青設
御天宫煥明歳星散暉流芳陶激身形上餐
朝霞服引木精固養青牙保鎭朽齡肝府充
溢玉芝自生廻年億劫色反童嬰五氣和合
天地長并
　畢引青炁九咽止便服東方赤書玉文一

　十二字




　右十二字則九炁青天之名導引青帝九
　炁服食青牙皆朱書白紙上存思訖而頓
　服之則引九炁而自降青帝應聲而見形
　青牙堅固於東嶽肝府玉芝而自生靈童
　齎眞文於寢側青腰輔翼而使令九年積

　感變化立成神仙度世萬劫不傾也當以
　鷄鳴陽光始分東向叩齒九通摩兩掌令
　熱以手摩拭面目九過仰呪曰
東方青牙服食青牙飲以朝華畢便以舌撩
上齒之表䑛唇三過令玉泉滿口而咽之三
過又引青炁九咽令鎭肝之中其道畢也
元始赤書服食赤牙導引三炁丹天玉訣
修養丹牙導引南方丹天之法當以立夏之
日鷄鳴入室南向三拜平坐叩齒三通思南
方梵寳昌陽丹靈眞老君姓洞浮諱極炎字

赤飄弩形長三寸頭冠丹精玉冠衣三炁丹
羽飛衣駕乗丹龍玉輿建朱旗從丙丁越老
之官三十萬人從三炁丹天中下降室内須
㬰化生赤炁煥煥如火之明溉覆已形從已
口中而入直下心宫又思火星煥明南方光
照我身皆令分明竟便開目仰呪曰
三炁丹天朱宫靈童元始上帝參駕赤龍丹
羽飛衣錦帔明光驅䇿靈官運導隂陽三炁
吐暉灌我絳宫赤子保鎭錬牙飭容朝餐朱
景玉芝滿充廻停劫年朽骸反童長齡天地

永享無窮身生水火變化百方
　畢引赤炁三咽止便服南方赤書玉文一
　十二字





　右十二字則三炁丹天之名導引赤帝三
　炁服食丹牙皆赤書白紙上存思訖而頓
　服之則引赤炁而充溢芳芝玄注於絳宫

　赤帝降眞於存思受赤文於靈童保丹牙
　以永固餐三炁於祝融䇿赤圭以通靈運
　五篇以召神長齋感於太寂上天書名於
　南窻可謂坐致而不難永享而無窮也當
　以鷄鳴陽光始分南向叩齒三通摩兩掌
　令熱以摩拭面目三過仰呪曰
南方朱丹服食朱丹飲以丹池畢以舌撩下
齒之表䑛唇嗽口令玉芝滿口而三咽之又
引赤炁三咽令鎭心宫之中其道畢也
元始赤書服食戊已導引元炁黄天玉訣

修養黄牙導引戊已十二炁黄天之法當以
春分夏節秋分冬節四日雞鳴入室向王十
二拜平坐叩齒十二通思中央玉寳元靈元
老君姓通班諱元氏字含樞紐形長一尺二
寸頭冠黄精玉冠衣五色黄羽飛衣駕乗黄
龍玉輿建黄旗從神戊巳傖老之官十二萬
人從十二炁黄天中下來降室内須㬰化生
黄炁勃勃如景雲之吐暉灌覆已形從口中
而入直下脾府又思土星煥明中天光照我
身皆使分明竟便開曰仰呪曰

中黄嵩山元炁徘徊上有元老總統四垂參
駕黄龍五色羽衣運導九天轉輪璇璣煥明
土星流光散暉玉英芳芝充溢四肢陶灌我
身脾府鮮開養牙餐精萬神總歸檢魂制𩲸
仙錬八威表裏洞明長生不衰通眞達靈昇
入太微
　畢引黄炁十二咽止便服中央赤書玉丈
　一十六字







　右十六字則中央黄天之名導引黄帝十
　二炁服食黄牙皆赤書白紙上存思訖頓
　而服之則上引元炁於九天下注玄膺於
　妙門太倉氣粮而自充脾府不澳而自熏
　黄老應響以玄和靈童披襟而告文黄素
　運走給命東西妙哉玉訣爲萬仙之端當

　以雞鳴陽光始分向王叩齒十二通摩兩
　掌令熱以摩拭面目十二過仰呪曰
中央戊己昻昻太山服食精炁飲以醴泉畢
以舌撩舌上玄膺取玉泉䑛唇三過咽之又
引黄炁一十二咽令鎭脾府之中其道畢也
元始赤書服食素牙導引七炁素天玉訣
修養素牙導引七炁素天之法當以立秋之
日雞鳴入室西向七拜畢平坐叩齒七通思
西方七寳金門皓靈皇老君姓上金諱昌開
字曜𩲸寳形長七寸頭冠白精玉冠衣白羽

飛衣駕乗白龍玉輿建素旗從神庚辛胡老
之官七十萬人從七炁素天中下來降室内
須㬰化生白炁皓皓如秋雲之羅天灌覆已
形從口中而入直下肺府又思金星煥明西
方光照我身皆使分明竟便開目仰呪曰
七靈七門皓映西華中有素皇元始之家參
駕白龍七炁峩峩徘徊玉門散精朱霞金星
吐暉芳芝滂沱玄澳我身養我素牙明石鮮
光萬劫不殂服以流泉飡以太和九天上帝
給以玉華保年駐顔白景敷羅長存天地三

光同遐
　畢引白炁七咽止便服西方赤書玉丈一
　十二字





　右十二字則西方七炁素天之名導引白
　帝七炁服食素牙皆赤書白紙上存思訖

　頓而服之則七炁天神玄注素暉灌漑明

　石自生玉芝肺宫開明而納眞太倉不哺
　而自熏素靈應響而驅䇿參承九天之門
　飡之不休壽與元始同年當以雞鳴陽之
　始分向西叩齒七通摩兩掌令熱以摩拭
　面目七過仰呪曰
西方明石服食明石飲以靈液畢以舌撩齒
上舐唇漱口令玉芝滿口便三咽之又引白
炁七咽令鎭肺府之中其道畢也
元始赤書服食玄牙導引五炁玄天玉訣
修養玄牙導引五炁玄天之法當以立冬之

日雞鳴入室北向五拜畢平坐叩齒五通思
北方洞隂朔單鬱絶五靈玄老君姓黒節諱
靈㑹字隱侯局形長五寸頭冠玄精玉冠衣
玄羽飛衣駕乗黒龍玉與建皁旗從神壬癸
羗老之官五十萬人從五炁玄天中下來降
室内須㬰化生黒黒暉暉相沓光若流星之
煥曜灌覆已形從口中而入直下腎府又思
水星煥明北方光照我身皆使分明竟便開
目仰呪曰
北方玄天五炁散靈上有大神始老元精駕

龍建旗遊宴上京是日元吉慶雲敷榮飛芝
流灑滂沱四盈玊女玄澳灌我身形腎宫充
鎭朽牙堅生五府納眞上通神明五老降接
仙道早成變化水火衣服羽青飛行太空遊
造帝庭壽同三景萬劫長齡
　畢引黒炁五咽止便服北方赤書玉文一
　十二字





　右十二字則北方五炁玄天之名導引黒
　帝五炁服食玄牙皆赤書白紙上存思訖
　頓而服之則玄老負籍於朱宫靈童題簡
　於赤文五炁流芝澳於枯宅玉泉滂沱生
　於端門神鎭靈闕腎府生熏太玄玉女役
　使東西萬劫不衰玄老同存當以雞鳴陽
　光始分北向叩齒五通摩兩掌令熱以摩
　拭面目五過仰呪曰
北方玄滋服食玄滋飲以玉飴畢以舌撩下

齒之裏舐唇漱口令玉芝滿口三咽又引黒
炁五咽令鎭腎府之中其道畢也
道言導引飡牙之法當以八節之日各依其
方入室清齋存思五老形象呪祝畢各隨方
導引服諸天名行之八年仙官下降玉女侍
衞身生光明照映十方出入遊行五帝稽首
三界司迎此位准三天上眞之號此文具藏
南圃赤洞五城之内三天仙官備守仙樓十
二重藏以紫玉之匱刻以黄金之札封以丹
芝光草印以太上中章皆授宿有仙籍名書

丹臺應爲三天上眞之人自無此挺終不得
盻篇目舊科四百年一出傳當以雞鳴安身
定神以次行事先服東方青牙炁次南方次
中央次西方次北方如常法五帝畢便叩齒
三十六通咽炁二十五過止又都呪曰
白石巖巖行源湧泉洞以玉漿飲之長生壽
命益長
　畢以舌撩口上下中央令玉芝滿口而三
　三咽又引炁二十五過極炁而咽之其道
　都畢也

元始五老存思五嶽五帝招靈求仙玉訣
凡修靈寳五篇眞文思神念仙諸所求欲時
聞九天眞人詣房身得神仙當以立春後甲
寅乙卯日沐浴清齋平旦入室東向九拜平
坐叩齒九通關啓身神畢閉眼思東嶽泰山
青帝君姓玄丘諱目陸形長九寸九分頭戴
青玉通大寳冠衣青羽飛衣駕乗青龍從青
腰玉女十二人從東方來降兆室良久青帝
君化爲嬰兒始生之狀在青炁之中隨炁從
兆口入俓至肝中思心生赤炁以灌繞肝府

青赤二炁混沌相著如慶雲之沓煙覺肝中
熏熱便九咽仰呪曰
東天九門中有始皇出入三清遨宴華房安
鎭靈嶽役運句芒上繞青霞九千萬重參駕
羽輦十二飛龍左侍青腰右衛神童把執簡
籍青札玉文校定仙名列言上宫今日王吉
請陳所言身佩赤書名參帝堂願神願仙青
録簿中上廻靈駕來降我房二炁混合化形
嬰蒙安治肝府招致華光靈暉流灌面生金
容坐致自然神明交通身得長生天地無窮

　畢引青炁九咽止
行此道九年則東嶽靈官青帝降眞致青腰
玉女九人爲兆通達上聞九天生死父母罪
書責役配屬東嶽則神明更相囑付滅除罪
名自得解脫昇上福堂此法妙重生死津梁
當以立夏後丙午丁巳之日沐浴清齋正中
入室南向三拜平坐叩齒三通關啓身神畢
閉目思南嶽霍山赤帝君姓爓諱洋光形
長三寸三分頭戴赤玉通天寳冠衣丹羽飛
衣駕乗赤龍從赤圭玉女十二人從南方來

降兆室良久赤帝君化爲嬰兒始生之狀在
赤炁之中隨炁從兆口入俓至心中思脾生
黄炁以灌繞心宫黄赤二炁混沌相著如炎
火之爛光覺心中熏熱便三咽仰呪曰
丹天三炁南上玉門中有大神赤帝靈君衣
丹帶符飛文羽裙駕乗赤龍玉輿絳雲南霍
靈山萬神髙尊出入三清上宴九玄赤圭侍
役玉童衞眞把執簡録絳簿玉文校定仙品
輕重上聞今日大王靈嶽開仙上廻萬神降
我三門變化嬰兒鎭心安䰟混合二炁纏我

命根長與祝融駕乗景雲逍遥南阿天地長
存
　畢引赤炁三咽止
行此道三年則南嶽霍山靈官赤帝降眞致
赤圭玉女三人爲兆驅使通致啓願萬求皆
從生死父母罪書刑責配屬南嶽皆得解除
刑名釋散昇上天宫其法妙重坐死開通也
當以春分夏節秋分冬節後戊辰戊戌巳丑
已未之日沐浴清齋日映入室向王十二拜
平坐叩齒十二通關啓身神畢閉眼思中嶽

嵩山黄帝君姓角諱普生形長一尺二寸
頭戴黄玉通天寳冠衣黄羽飛衣駕乗黄龍
從黄素玉女十二人從中嶽來降兆室良久
黄帝君化爲嬰兒始生之狀在黄炁之中隨
炁從兆口入俓至脾府思肺生白炁灌繞脾
宫黄白二炁混沌相者似黄雲之廻天覺脾
中熏熱便十二咽仰呪曰
中天黄元總統四靈戊已中山元始上精黄
帝大神參駕飛軒十二黄龍上宴三清玉女
侍衞神童使令開山出圖校仙定名徘徊中

嶽日王敷靈囬眞曲降流灌我形混元變化
老帝成嬰鎭安黄宫府藏華榮身有竒毛内
外光明眞人交接通達九清得參黄輧飛昇
玉庭
　畢引黄炁十二咽止
行此道十二年則中嶽靈官五帝降房致黄
素玉女十二人爲兆通達關啓上聞九天生
死父母罪書刑名係於中嶽皆得解散滅絶
罪書上名仙録去離地官昇入福堂生死開
泰度人无量也當以立秋後庚申辛酉之日

晡時沐浴清齋入室向西七拜平坐叩齒七
通關啓身神畢閉眼思西嶽華山白帝君姓
浩丘諱元倉形長七寸七分頭戴素玉通天
寳冠衣素羽飛衣駕乗白龍從白素玉女十
二人從西嶽來降兆室良久白帝君化爲嬰
兒始生之狀在白炁之中隨炁入兆口中俓
至肺府思腎生黒炁以灌繞肺宫白黒二炁
混沌相著似慶雲之沓霄覺肺中熏熱便七
咽仰呪曰
七炁之天素皇金堂白帝大神安鎭西方華

隂靈山號曰神王白羽飛裙建旗御龍上遊
玄清出入華宫總領仙籍列簡諸方吉日嘉
辰萬聖宴降徘徊九霞流散暉光金精煥煥
白石洋洋開仙觀靈神敷四郷願道願仙願
生願長上願旣㑹靡不吉昌蓐收通眞攺我
形容變化自成與炁同翔身飛骨輕上昇紫
房
　畢引白炁七咽止
行此道七年則西嶽靈官白帝降眞致白素
玉女七人爲兆通靈關啓所求皆聞九天生

死父母罪書刑名係於西嶽咸得解脫罪書
自除名上仙籍去離五道永昇福堂生死開
度福慶自然也當以立冬後壬子癸亥之日
子時沐浴清齋入室北向五拜平坐叩齒五
通關啓身神畢閉眼思北嶽𢘆山黒帝君姓
伏諱通萌形長五寸五分頭戴玄玉通天
寳冠衣玄羽飛衣駕乗黒龍從太玄玉女十
二人從北嶽來降兆室良久黒帝君化爲嬰
兒始生之狀在黒炁之中隨炁入兆口中俓
至腎府思肝生青炁以灌繞腎府青黒二炁

混沌相著如碧雲之沓煙覺腎中熏熱便五
咽仰呪曰
五炁玄天上始精流結炁凝靈號曰仙廬安
鎭北𢘆黒帝所遊遨宴北單參龍駕浮今日
王吉萬靈開圖五炁徘徊慶雲四敷仙童執
簡太玄度符記我仙籍金籙上書廻眞曲降
混合嬰孩二炁交絡洞灌我軀玄㝠携提神
仙爲儔永享天地萬劫無休
　畢引黒炁五咽止
行此道五年則北嶽靈官黒帝降眞致太玄

玉女五人給已使令通致啓乞上聞九天生
死父母罪名刑書係屬北嶽並蒙解除得度
三惡之道上昇天堂大妙上法普度无窮也
行此道常當夷心靜思意注分明靈眞易感
得其法式不移年年而覩神行出入之向方
而天官司迎魔靈消伏不敢干前心聦意慧
自審吉凶五嶽五帝常爲犮賔神明交通立
致神仙
元始靈寳五帝醮祭招眞玉訣
道言靈寳赤書五篇眞文篇鎭一方皆元始

自然之書五老以五帝侍衞五方靈官掌録
禁限一年三開衆仙慶眞玄科舊典上宫諸
眞人及五嶽神仙三年一奉靈寳五帝靈官
鴻鷺之鳥香酒甘果上獻天眞以存靈炁後
學常能爾者則靈寳五帝感乎精神五方靈
官當之喜欣凡禮無濃簿意從中來苟有至
誠人神感焉故書其品式祕而修行
舊典降致靈寳五帝靈官法以春用甲寅乙
卯夏用丁巳丙午四季用戊辰戊戌己未己
丑秋用庚申辛酉冬用癸亥壬子建王之日

於靈嶽作髙壇四方簡纂東西南北王上開
五門安五牓牓言如左
　　　東方牓(青書言)
九炁青天安寳華林青靈始老蒼帝君九炁
天君太上眞王青腰玉女東郷諸靈官青華
元陽門安東面門
　　　南方牓(赤書言)
三炁丹天梵寳昌陽丹靈眞老赤帝君朱丹
三炁天君元氣丈人朱宫太丹玉女南郷諸
靈官洞陽太光門安南面門

　　　中央牓(黄書言)
元洞太帝之山玉寳元靈元老黄帝君太帝
眞人子丹黄庭戊已天倉王女中黄太帝官
君元黄髙晨門安王上門左
　　　西方牓(白書言)
七炁之天七寳金門皓靈皇老白帝君明石
七炁大夫太上白素玉女西郷諸靈官通隂
金闕門安西面門
　　　北方牓(黑書言)
五炁玄天洞隂朔單鬱絶五靈玄老黒帝君

玄滋五炁天君太上靈君夜光玉女北郷諸
靈官隂生廣靈門安北面門
　　　衆眞牓(紫書言)
九天衆靈五嶽靈山眞人江河四瀆三官九
府諸靈官地仙玉女五嶽飛仙神仙諸仙官
君詣元黄髙晨門右安王上門右
右五門法玄都上宫五氣之門上仙衆眞非
正方之門出入皆從中央黄帝門右也
安五門畢當四面安障勿令當風使火光氣
亂每令火氣宻勿廣照使靈氣散也敷一五

尺盛席隨節安之春則向東方也
鴻鷺鳥一頭令熟香酒五斗每令清香果隨
豐珍之宜用盛杯十一枚杓令新好柈三枚
皆令精其二柈各請五杯其一柈請一杯一
杯柈令在五杯柈者下流五香火相次於柈
前果亦三柈如之餘酒肉别器請著座前列
南和丹繒五尺(絳紋繒也)於案上請靈寳五
篇眞文及五符割碧林之帛五尺青紋繒也
以覆眞文符上安著座後令符處丹青中以
爲落髮㰱血之盟也青以代髪丹以代㰱血

之誓眞人不傷神損德故以代之香令五種
雜和之香爐每令新好相連安之東帶跪請
每令餘聲下氣天眞宻感而降當朱書白銀
木刺上六枚以請五帝衆仙靈官安五香火
之下
東方九炁青天安寳華林青靈始老青帝君
青牙九炁天君太上眞王青腰玉女東鄕諸
靈官某帝眞人某甲再拜五香稽首奉請
　降青華元陽門
南方三炁丹天梵寳昌陽丹靈眞老赤帝君

朱丹三炁天君元氣丈人朱宫太丹玉女南
鄕諸靈官某帝眞人某甲再拜五香稽首奉
請
　降洞陽太光門
中央元洞太帝之山玉寳元靈元老黄帝君
太帝眞人子丹黄庭戊已天倉玉女中黄太
帝官君某帝眞人某甲再拜五香稽首奉請
　降元黄髙晨門左
西方七炁之天七寳金門皓靈皇老白帝君
明石七炁大夫太上白素玉女西鄕諸靈官

某帝眞人某甲再拜五香稽首奉請
　降通隂金闕門
北方五炁玄天洞隂朔單鬱絶五靈玄老黒
帝君玄滋五炁天君太上靈君夜光玉女北
郷諸靈官某帝眞人某甲再拜五香稽首奉
請
　降隂生廣靈門
九天衆靈五嶽靈山眞人江河四瀆三官九
府諸靈官地仙玉女五嶽飛仙神仙諸仙官
君某帝眞人某甲再拜五香稽首奉請

　降元黄髙晨門右
　右朱書五簡安五香火下讀簡畢便請一
　帝再拜下簡以次如法後一簡令在中央
　之右送天官都畢埋山五方此玄都舊典
　不得移式則天眞不降誤兆被殃也
安簡畢調聲自陳某年某月某朔某日某子
某處某帝眞人甲乙年如干歳以某年某月
某日從某嶽眞人甲乙奉受
太上靈寳五老眞文自然赤書五篇符命謹
依大道玄都舊典科法清齊沐浴香熏神室

奉請五帝君五帝靈官眞人神仙玉女謹以
鴻鷺之鳥香酒甘果表於丹心潔整身神司
迎上皇天尊請遣五體眞官三䰟七𩲸三宫
眞人上到九天奉迎九天之宫三天之宫五
外之郷青牙之天朱丹之天太帝之山中黄
之天明石之天玄滋之天八方五帝眞人之
庭通宣所啓執齋奉禮虚心注仰願廻靈駕
暫降某處臨映丹誠降五符之眞歆享微禮
薄饌畢再拜伏地良久乃起長跪取東方簡
讀文畢下簡故處重請上神

奉降東方靈威仰蒼帝君青牙九炁天君太
上眞王青腰玉女東郷諸靈官
　次讀南方簡如上法
奉降南方赤飄弩赤帝君朱丹三炁天君元
炁丈人朱宫太丹玉女南郷諸靈官
　次讀中央簡如上法
奉降中央含樞紐黄帝君太帝眞人子丹黄
庭戊已天倉玉女中央太帝官君
　次讀西方簡如上法
奉降西方曜𩲸寳白帝君明石七炁大夫太

上白素玉女西郷諸靈官
　次讀北方簡如上法
奉降北方隱侯𡱈黒帝君玄滋五炁天君太
上靈君夜光玉女北郷諸靈官
　次讀衆靈簡如上法
奉降九天衆靈五嶽靈山眞人江河四瀆三
官九府諸靈官地仙玉女五嶽飛仙神仙諸
仙官君
　右請五帝衆眞六位位輒再拜合十二拜
　迎帝稱降事畢送帝當稱上勞某帝輒再

　拜又合十二拜醮禮之道畢於此矣
奉請天眞畢五過上酒燔香而自陳啓某以
有幸宿世因縁九天之劫轉及某身遭遇明
運道法流行得以穢身參染靈文五篇赤書
五符寳經自叨竊以來尊仰上眞心希神仙
而精誠淺薄未能感靈常恐罪身沉頓囂穢
淪没九泉天慈廣大展某効心守誠信向長
齋思神念善修生志度無窮而精誠淺狹未
能自宣靈文深奥天尊遐邈未敢自聞今上
吉良日整身清齋告祭五靈五老五帝諸君

丈人上勞神光至眞天尊曲降卑賤誠慙誠
懼不敢自寧不勝天光遐照無細縁兹上陳
某承先師舊典以丹青告誓閉口奉修不敢
泄漏五八乃宣以定仙契五帝關聞乞眞符
經圖神靈侍衞營護某身登山渉嶺出入林
磵所求所向皆得如心金石開通神明交接
萬願咸從採芝採藥不得隱藏山精伏匿萬
試不干虎狼毒螫令不加身玉女神童給使
東西五帝靈炁降入某形安鎭五府内外聦
明心開意聖逆知吉凶三尸消滅九蠱不生

身有竒毛早得神仙惟蒙至尊大帝直垂慈
恩下流衆庶賜如所陳不勝洪澤輒自效勤
(臣)誠惶誠恐稽首再拜
又三過上酒伏地若私有所陳自適意啓乞
啓願畢
上勞東方靈威仰青帝青牙九炁天君太上
眞王青腰玉女東郷諸靈官各還神房便散
香再拜
次上勞南方赤飄弩赤帝君朱丹三炁天君
元炁丈人朱宫太丹玉女南郷諸靈官各還

神房便散香再拜
次上勞中央含樞紐黄帝君太帝眞人子丹
黄庭戊己天倉玉女中黄太帝官君各還神
房便散香再拜
次上勞西方曜𩲸寳白帝君明石七炁大夫
太上白素玉女西鄕諸靈官各還神房便散
香再拜
次上勞北方隱侯𡱈黒帝君玄滋五炁天君
太上靈君夜光玉女此鄉諸靈官各還神房
便散香再拜

次上勞九天衆靈五嶽靈山眞人江河四瀆
三官九府諸靈官地仙玉女五嶽飛仙神仙
諸仙官君各還神房便散香再拜
奉禮醮祭法事都畢取簡隨方埋著五門下
衆眞簡埋於中央門
　右三年一醮九年三醮都止
玄都傳度靈寳五篇眞文符經玉訣儀式
靈寳洞玄某嶽先生(臣)某甲稽首再拜死罪
頓首上言
元始五老上帝至眞大聖尊神玉陛下(臣)素

下世生值因縁九天之劫輪轉不滅宿慶福
祚延流今身得生法門上帝領籍名係皇篇
身帶靈䇿上清金書三洞寳經紫文丹章五
帝赤書靈寳洞玄五篇眞文
先師某嶽先生某君奉受佩身上眞營衞役
炁驅神施行正道由來蒙恩災消禍却家國
安寧效驗旣加明道宜傳(臣)昔以某年某月
某日登某山嶽告誓九天約四十年有合仙
之人骨相應圖依科以傳(臣)受法以來年限
巳充今有上學某嶽眞人某甲本命某生年

如干歳某月生命屬東斗名係泰山青嶽領
籍氣骨合眞巳受上法九天靈文所參淺狹
未見道原不測天根五帝不監九天未聞信
向丹苦祈請積載披心告誓感悟人神某今
齎金錢二萬四千以質二十四生氣上金九
兩上誓九天五帝紋繒各四十尺以請五老
上眞金錢非赤縣所有請以雜珍准當充限
▲誠啓告七祖同盟生死質虚誓爲身寳九
天上法不敢宣泄有違玄科身死謝責生死
父母同役鬼官吞聲咽氣不敢有言(臣)某甲

丹心翹勤好尚宿福所鍾得參靈文披眄篇
目宜極道眞輒謹清齋身登靈山盟天度文
案如明科付授某身不敢專輒謹於太陽靈
壇伏地拜黄繒赤表一通上聞願九天丞相
髙靈尊神曲映所奏垂愍丹心如蒙上御宣
告五帝五嶽天眞靈寳元始大神拔度某家
九祖父母昇入南宮冠帶枯骨反骸生華輪
轉窮䰟化生仙門巳遷之靈進位仙宫勒甲
玉名列書九天金格寳藏神仙録中請下九
炁青天青牙蒼帝君青腰玉女東鄕諸靈官

從甲乙官將青龍兵馬各九億萬人一合下
降入甲身中鎭甲肝府之宫請下朱丹三炁
天君元炁丈人朱宫太丹玉女南郷諸靈官
從丙丁官將赤龍兵馬各三億萬人一合下
入甲身中鎭甲心府絳宫請下元洞太帝之
山黄帝君太帝眞人子丹黄庭天倉玉女中
黄大帝官君諸靈官從戊已官將黄龍兵馬
各十二億萬人一合下入甲身中鎭甲脾府
之宫請下七炁之天白帝君明石七炁大夫
太上白素玉女西郷諸靈官從庚辛官將白

龍兵馬各七億萬人一合下入甲身中鎭甲
肺府之宫請下五炁玄天黒帝君玄滋五炁
天君太上靈君夜光玉女北郷諸靈官從壬
癸官將黒龍兵馬各五億萬人一合下入甲
身中鎭甲腎府之宫請下五嶽眞人兵馬四
瀆眞人兵馬九宫眞人兵馬神仙飛仙乗騎
各九億萬人一合下入甲身中分布宫府安
鎭身形五藏六府九宫三元之内隨逐營衞
和䰟檢𩲸保神養精攝炁錬仙骨髓凝化血
脉成眞朝服元華五牙芝英漱漏玉池津液

自生内充外溢光景徹明項有圓像照朗十
方遊行天下三界司迎五嶽四瀆天官地神
稽首侍送萬靈衞眞興雲降雨八威召龍千
變萬化立應自然大劫交周洪災四衝身得
飛行過度天災八難之中千凶萬毒莫不消
亡滅魔攘試殺鬼斬姧洞覩幽明逆察吉凶
役使天官坐召十方神仙自至化景錬形坐
在立亡飛昇上清與九祖父母同登九天甲
受眞之後閉口奉修宻期天眞父不告子惟
在一身七年已上四十年中有遇仙之人當

告九天聽傳四司五帝三官考召甲九祖父
母對監盟言檢行愼法不違天靈生死同仙
虧違天科中泄眞文生死父母及得甲身謝
罪四明風刀萬劫三塗五苦不敢蒙原甲未
備參大法之前千愆萬罪並乞原除以今維
新願所奏上合表御
太上洞玄靈寳元始玉皇五老帝前特垂照
省普關萬靈咸願甲名長爲眞人三光照曜
與五炁長存恩惟
九天至眞太上大道无極尊神分别哀憐伏

須告報(臣)某誠惶誠恐稽首死罪頓首再拜
奏聞(臣)姓屬某郡縣
无上元始太上大道洞玄靈寳五老玉帝大
聖玉陛下
　太歳某月日於某郡縣某山峯金龍驛呈
玄都舊科授上眞之法朱書黄繒上於靈嶽
傳度經法皆三日三夕露文不風不飄乃令
至眞遇風皆不合授三過被風經表飛翔此
人皆不合勿傳此天科法峻師與弟子宜共
詳慎必合天靈



太上洞玄靈寳赤書王訣妙經卷下(終)


















