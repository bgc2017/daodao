








三儀同卷軆九
金籙十迴度人早朝開收儀
金籙十迴度人午朝開收儀
金籙十迴度人晚朝開收儀

金籙十迴度人早朝開收儀
宣齋意
經心開悟解受持讀誦
至心歸依十方道寳當願衆生起心回向一切信禮
師普上法橋無有障礙

宿命讃
宿命有信然弱喪謂之無皆欲眼前見
過目即言悠大賢明道教慘戚憫頑夫
依依念子苦勤勤令我憂
第一迴開經文
臣恭以鴻濛立極眞文巳藴於太空龍漢開
圖元始肇生於祖劫神風旣鼓道炁初凝結
八㑹之龍章成三元之鳯篆天地萬化因之
而建立隂陽四時由是以運行道方河洛之
圖書並行不悖功比羲文之卦象未足爲多

臣今欽奉
綸音崇修金籙延禧大齋幾晝夜臣今引領
官衆升壇第一迴轉詠太上洞玄靈寳無量
度人上品妙經朝禮某誥各一徧仰依
無上三寳慈尊十方諸天大聖慈悲願力主
盟經功伏願金口暢玄琅函啓祕發先天之
藴奥出太古之篇章俾率土之濱普天之下
咸皆解悟靡不蒙恩稽首虚皇修行經法
敷座吟
諷經畢

解座吟
爲諸來生作善因緣如蒙開悟仰荷玄恩
回向
臣恭以大明生於東東者少陽之位萬物出
乎震震乃雷門之方是故陽激搏以有聲雷
奮發而破瞶諸天稱善躍然共讃於靈音一
國傾心至此始聞於至道所謂聾病開聰之
義蓋即經功取象之言臣適來引領官衆升
壇轉詠太上洞玄靈寳無量度人上品妙經
一徧徑用回向

東方無極太上靈寳天尊東方玉清降福天
尊東方青元青天九炁天君東斗注筭星君
青帝護魂君日宫太丹鬱儀炎光太陽帝君
天垣帝座星君東方木德始陽青皇上眞道
君歲星眞君東方氐宿星君房宿天駟星君
心宿天王星君天市垣列宿星君天蝎宮尊
神卯宮宋分列宿星君東方無極無量品至
眞大神飛天神王長生大聖無量度人君東
華司命眞君本命太歲祿馬尊神齋壇應感
一切眞靈乞以經功願力安鎭東方甲乙大

火之次鎭安
國祚保固天根伏願玉字垂芒珠躔順緯東
華主筭木公錫不老之年木德致昌東斗注
長生之字降禎祥之有兆致福慶於無窮稽
首歸依旋行讃詠
智惠頌旋至東方
太上玄虚宗弘道尊其經俯仰以得仙
歷劫無數齡巍巍大眞德寂寂因無生
霄景結空構乘虚自然生日月爲炳炳
安和樂未央

高功於東方恭文
宣表關焚化
宣二迴開經文
臣恭以五篇玉字生於太空之先諸天内音
顯自赤明之劫義藴奥而莫見文曲折以難
詳八角垂芒由洞陽之冶錬九光浮瑞自流
火之騰輝宜寳祕於上宮不輕宣於下俗臣
欽奉
綸音崇修金籙延禧大齋幾書夜以今引領
官衆升壇第二迴轉詠太上洞玄靈寳無量

度人上品妙經朝禮寳誥仰依
無上三寳慈尊十方諸天大聖慈悲願力主
盟經功伏願開明此道啓沃臣心庶幾雲笈
之披宣宛若天眞之降授金眞流響上通三
素之天玉章洞虚廣演十華之妙有聞梵語
皆證殊功稽首虚皇修行經法
敷座吟
諷經畢
解座吟
回向

臣恭以地二生火火爲至陽之精明兩作離
離乃南方之卦旣重明以麗乎中正俾萬方
皆覩於光輝自天尊說經教以來
皇極衍基圖之大巍巍至道蕩蕩難名臣適
來引領官衆升壇轉誦太上洞玄靈寳無量
度人上品妙經第二徧徑用回向
南方無極太上靈寳天尊南方延夀益筭天
尊南方大丹天三炁天君南斗上生君赤帝
養炁君南方太微垣帝座星君南方火德丹
天赤皇上眞道君熒惑星君柳星天厨星君

星宿天庫星君張宿天秤星君午宮周分列
宿尊神獅子宮尊神南方無極無量品至眞
大神飛天神王長生大聖無量度人君南極
司錄府眞君本命太歲祿馬尊神齋壇應感
一切眞靈乞以經功願力安鎭南方丙丁鶉
火之次鎭安
國祚保固天根請福致祥延生保命伏願赤
文吿命黄道順躔南斗上生有壽考期頤之
慶東華注福享和平安靜之榮民興禮樂之
風國有文明之治稽首㱕依旋行讃詠

智惠頌
學仙絶華念念念相因積去来亂我神
神躁靡不歷滅念停虚間蕭蕭入空寂
請經若飢渴持志如金石保子飛玄路
五靈度符籍
高功於南方恭文
宣表關焚化
宣三迴開經文
臣恭以靈圖未煥眞文深隱於延康正道當
行道君降生於玉國於是元始上帝俾以飛

天妙書任居上清紫微宮命主洞玄靈寳教
若無量上品特洞玄一卷之名其奥義微辭
則神霄衆經之祖巍巍大梵歷歷難詳臣今
引領官衆升壇第三迴轉誦太上洞玄靈寳
無量度人上品妙經朝禮寳誥仰依
無上三寳慈尊十方諸天大聖慈悲願力主
盟經功伏願金眞受簡玉女開函悉校理於
祕文爲恢弘於至道細微塵大沙界皆悟靈
音下地緯上天經同生妙化稽首虚皇修行
經法

敷座吟
諷經畢
解座吟
回向
臣恭以天尊設教宏開衆妙之門元始懸珠
登引十方之聖是謂無量上品結成妙有本
章義貫重玄功施不宰于以安鎭國祚于以
保固天根上德難名眞玄莫測臣適來引領
官衆升壇轉誦太上洞玄靈寳無量度人
上品妙經徑用囘向

西方無極太上靈寳天尊西方八卦護身天
尊西方太素天七炁天君西斗記名君白帝
侍魄君月宮黄華素曜元精太隂皇君天垣
帝座星君金德太素少隂白皇上眞道君太
白星君胃宿天倉星君昴宿天目星君畢宿
天耳星君酉宮趙分列宿星君金牛宮尊神
西方無極無量品至眞大神飛天神王長生
大聖無量度人君西靈司錄府眞宰本命太
歲祿馬尊神齋壇應感一切眞靈乞以經功
願力安鎭西方庚辛大梁之次端爲集福延

禧尊安
社稷伏願
一人有慶重譯來朝玉字金書紀善名於西
斗珠星璧月呈瑞彩於中天永樂太平咸臻
清靜稽首歸依旋行讃詠
智惠頌
濟我六度行故能解三羅持齋禮太素
吐納養雲芽逍遥金闕内玉京爲余家
自然生七寳人人坐蓮花仰嚼玄都柰
俯酣空洞瓜容顔耀十日奚計年劫多

法鼓㑹羣仙鳴鍾徴大魔
高功於西方恭文
宣表關焚化
宣四迴開經文
臣恭以五劫開化一氣歸元衆星拱北辰上
森羅於萬象六天横北道下統御於羣魔惟
靈寳之本章乃上清之要道威制天政則日
月停景璇璣不行嚴攝北酆則魔精喪膽鬼
妖滅爽是以出書度世保天長存修之者得
道飛仙乘雲而遊四海奉之者留形住世垂

統而永萬年臣今欽奉
綸音崇修金籙延禧大齋幾晝夜臣今引領
官衆升壇第四迴轉誦太上洞玄靈寳無量
度人上品妙經朝禮寳誥仰依
無上三寳慈尊十方諸天大聖慈悲願力主
盟經功伏願太眞按筆靈妃侍軒煥玉字於
太空紬瓊文於祕笈振玄門之鼓吹隱韻琳
琅漲道海之波濤玄恩曠蕩飛潜動植咸賴
生成稽首虚皇修行經法
敷座吟

諷經畢
解座吟
回向
臣恭以說經四徧玄玄之妙義宏深稱慶諸
天渺渺之空歌流響臣適來引領官衆升壇
轉誦太上洞玄靈寳無量度人上品妙經第四
徧徑用回向
北方無極太上靈寳天尊北方消災解戹天
尊北方太玄天五炁天君北極紫微垣帝座
星君北斗落死星君黑帝通血君北方水德

太冥隂元黑皇上眞道君辰門星君女宿天
女星君虚宿天卿星君危宿天錢星君子宫
齊分列宿星君寳瓶尊神北方無極無量品
至眞大神飛天神王長生大聖無量度人君
北眞司危府星君本命太歲尊神紫堂星煞
齋壇應感一切眞靈乞以經功願力安鎭北
方壬癸玄枵之次伏願萬聖臨軒諸天稱慶
增延
睿筭與天地以長存廣大
皇圖等山河而永固梯航入貢玉帛來朝稽

首歸依旋行讃詠
智惠頌
靈風扇竒花燦爛開繁衿紫煙鬱重秀
衆仙彈玉琴雅歌三天上散惠玉華林
七祖升福堂由此歩玄音前世德未足
斯書邈難尋信道情不盡圖飛乃反沈
太上無爲道弘之在兆心
高功於北方恭文
宣表關焚化
三聞經

萬罪永消善芽增長
聞經巳後當願衆生深入法門歸依信受
永斷執迷常親正教
發願
復鑪
體九
下壇
謝師
回向


金籙十迴度人早朝開收儀











