








太極真人九轉還丹經要訣
西城王君曰欲合九轉先作神釜可容三斗
半者當用滎陽長沙豫章土釜厚四分取東
海左顧牡蠣白石脂雲母粉蚓螻糞滑石白
礜石凡六物分等各擣二萬杵畢都冶合又
共擣三萬杵畢以細絹羅之了又取百日苦
酒和之令如泥又擣一萬杵了以泥泥上下
土釜内外使厚三分於陰室中乾之了又於
微日中更上泥三分乾之十日如前凡三過
上泥令内外通厚一寸三分也伺泥乾之取

鉛丹和苦酒爲泥合擣三萬杵了以泥兩土
釜之內而令厚三分又隂乾五日夜又加泥
二分隂乾勿令有細坼如絲髮即不可用隨
以羊鬚爲筆和泥塗縫令宻塞之作九轉還
丹之神釜畢矣然後當在名山無人跡之處
臨東流水上作神竈屋屋長四丈廣二丈起
基四尺又當先掘基下土三五尺深如無故
塪井冢瘞埋之所然可築基蓋屋開南户東
户西户三門也迺立竈於屋中央竈口向西
竈窠内須令安得鐡𨭊容坐得土釡竈子四

邊令去釜凡九寸以塼并細土泥構立之亦
勿令有穿坼也神竈之法畢矣
用藥法
礬石(一斤)空青(三斤如有曾青只用曾)白石英(二斤)
丹砂(十斤色光明不染紙者展錦州上)䧺黃(四斤精明赤色不染)
(紙上)雌黄(五斤)水銀(六斤)
凡七物唯汞不擣耳其六般各擣三萬杵了
先入礬石著釜下次納空青次納白石英次
納丹砂次納䧺黄次納雌黄雌黄獨在上調
按令平正迺以水銀六斤灌注雌黃上都畢

廼以神釡蓋蓋合之仍先用鉛丹泥泥下釜
際上廼安上釜釜際亦先泥縫之使兩釜相
合際宻也又以鉛丹泥泥兩際之外稍令厚
一寸二分此是用土釜法若以土焼成者甆
釜子及金銀鍮銅爲之者量其事而泥之不
在一寸二分厚也其泥土釜凡三遍上泥遍
遍須泥兩釜際令乾則再上之至一寸二分
畢也又以六一泥泥鉛丹泥之外令厚一寸
二分如鉛丹泥法漸漸乾迺上泥也共是二
寸四分都畢矣然後安在鐵𨭊上閣之鐵𨭊

脚四脚如鏊脚状但令髙九寸也先以糠煨
火入𨭊下令去釜底六寸九日九夜又加火
去釜底三寸九日九夜又加火齊釜底三寸
九日九夜又加火上釜腹三寸九日九夜又
加火再上釜腹二寸共五寸九日九夜又加
火齊釜合際之下一寸九日九夜止寒之十
日又加火至釜際之下半寸頓三十六日晝
夜凡合九十晝夜名曰九轉還丹日滿寒之
七日廼出釜下竈去上釜其飛精九色流光
煥爛皆懸著上釜矣以三歳䧺雞羽掃之盛

以宻器帶之肘後秤二兩爲劑也平旦向東
以新清水餌之即能隠淪散形飛翔太虛太
極遣使迎以金丹羽輪分形化景作白鶴數
千頭上登太微位爲真仙夀同三光還童却
老面生玉映項有曜靈寔九轉還丹之力也
取鉛十斤著鐡器中猛火火之令沸投儿轉
之華一銖於鉛汁中攪之須臾立成黄金九
斤矣
取水銀一斤錫七斤著鍋中火之三沸投九
轉之華一銖於錫汁中攪之須臾立成白銀

也有此變化是丹成耳如試之未可則依上
法再燒九十日夜無不成者矣
取土釜中丹滓合禱五萬杵合和以白砂蜜
丸梧子大名曰太極還命神丸其巳死未三
日者開其口投二丸以新水下之皆即活矣
其傷敗殘屈目盲耳聾以神丸傅之皆平復
如故病在内者餌兩粒病在外者散二丸爲
粉以摩傳之即立愈所治隨意任手也旦服
一丸夀同天地以神丸塗物出手自還也
其故土釜慎勿毁之廼復可以合丹因前泥

用之但當更宻塞其上下釜之口勿穢慢之
臨用之時更泥内外以鉛丹泥令厚分寸如
前法也若火劣而日滿其丹華未飛者火少
耳更復固釜口際如法再火之三十六日萬
無不成也則不須九十書夜矣當先清齊百
日迺泥作神釜成擣藥令計至九月九日平
旦發火自齋以始便斷絶人事令待丹成也
合丹可同心慕道淳和忠信不淫濫守志行
者三人可也若難其人兩人可也皆須齋戒
沐浴不得履殗穢見屍也及雞犬大忌之人

間難修養者良由兹乎此九轉神丹方王君
口訣流利易合作也若藥物盡精好齋戒修
整深隠清靜此方神妙無不成也齋起日當
先投清酒五斛於所止之流水中若地無流
水當好井投酒於中以填地氣也合齋皆飲
此水也傅受神經丹訣皆約齋盟誓用金魚
八兩玉龍偃鐶以代剪髮㰱血之誓世上如
難得此物又不可使靈術永閉也可用青細
布四十尺以准金魚之信重帛絹四十尺以
齊偃鐶玉龍之約並奉有經之師當營散以

施山栖之寒學不得自割以爲身用所以明
天約也示無私矣違盟漏泄四極有法祕之
慎之
黄帝四扇散方
當欲修鍊九轉丹餌之者則先餌服此巳下
藥巳漸去濁炁世間之疾耳去其穀清其五
藏六腑庶成其真也
松脂澤㵼山术乾薑雲母
乾地黃石上菖蒲桂
凡八物精治令分等合擣四萬杵盛以密

器中勿令女子六畜諸殗穢者見之旦以
酒餌三方七亦可水服之亦可以蜜丸如
大豆許旦餌二十丸至三十丸半季則可
去濁炁除百病耳然可絶穀餌丹也此黄
帝所受風后神方却老還童之道也
王母四童散方
未餌丹之前先須服此散以盪隂邪之炁
存陽炁調和榮衛六府者也
胡麻天門冬茯苓术乾黃精
桃人(去赤皮取白肉也)

右先熬胡麻令香凡六物精治分等合擣
三萬杵旦以酒餌三方七目再服之亦可
以水服之亦可用蜜丸旦服三十丸日一
耳此返嬰童之祕道者也善填精補臘矣
茅君五種芝茸方
句曲山上有神芝五種道士有好仙者當得
之求之法當以三月九月開日登山齎鐶二
雙不限金玉耳啓以奉誓如此者三以爲盟
矣必得之投鐶於山石之間勿顧念之仙法
貴青鐶之物以効信也

第一芝名龍芝似蛟龍之相負也以葉爲鱗
其根蟠龍得而食之當爲太極仙卿也
第二芝名參成芝赤色有宋光煒煒扣其枝
葉如金石之音折而續之即如故得而食
之當爲太極大夫
第三芝名燕胎芝其色紫形如菜葉上有紫
燕象如欲飛狀光明洞徹得食一枝當爲
太清龍虎仙君正一郎中矣
第四芝名夜光洞草芝其色青其實正白如
李子大髙三四寸其葉似栢夜視其實如

月光洞照一室一株有九實實墮地時須
臾轉大如徑七寸鏡盤著地厚一二寸許
夜眎之如牛目動盼以顧人得食一枝當
爲太清仙宫左御史矣
第五芝名科玉芝剖食其腦當爲三官御史
耳此巳上五芝三君所請以種句曲山内
外也求仙之士誠能篤志以盡玄心得見
上芝也若心不單竭於道德則可見下芝
耳求道懈慢者亦不得保其徃也可不慎
乎可不慎乎五芝神茸甚有靈異故附之

於還丹之末者耳




太極真人九轉還丹經要訣















