








玄靈轉經晚朝行道儀
　　　法事如式
　　　各禮師存念如法
　　　請宣神呪
北上太玄五炁徘徊寳華五重流光煥輝
靈景鬰秀洞映太微仰注我身内府鮮開
安鎭靈宅萬神總歸身生羽服舉形仙飛
　　　鳴法鼓二十四通
無上三天玄元始三炁太上老君召出臣身
中三五功曹左右官使者左右捧香驛龍騎

吏侍香金童傳言散花玉女五帝直符直日
香官各三十六人出出者嚴裝顯服冠帶垂
纓關啓玄壇土地方域神眞臣今晚朝陞壇
行道朝謁帝眞欽奉其諸丹悃具載緘謄
願得
太上至眞道炁靈寳瑞光下降流入臣等身
中令臣所啓之誠速逹徑御
至眞無極大道三清上聖紫微北極大帝北
斗九皇星君御前
　　　請稱法位

具位臣姓某與臨壇官衆等謹同誠上啓
太上無極大道斗極祖師元始天尊斗極玄
師靈寳天尊斗極宗師道德天尊昊天玉皇
上帝紫微天皇大帝北極紫微大帝斗中高
上玉皇尊星君太微玉帝北極玄卿大帝君
北斗天英貪狼太星君北斗天任巨門元星
君北斗天樞禄存眞星君北斗天心文曲紐
星君北斗天禽㢘貞綱星君北斗天輔武曲
紀星君北斗天衝破軍關星君北斗洞明左
輔星君北斗隱光右弼星君九皇夫人九隂

内妃天罡大聖萬眞節度奎光帝君北斗中
三台華蓋星君當生本命星君南極老人夀
德星君上清福德星君上清祿德星君帝座
照臨星宰二十八宿星君六十甲子星君道
德玄曹官君聖衆玄中大法師眞君三天大
法師眞君中天九省諸相丈人左右繡衣使
者擎羊陀羅使者四直玉文功曹通事舍人
斗中千乘萬騎一切眞靈恭望洪慈俯垂洞
鑒臣聞中極流輝左垣煥彩混元啓運呈鶴
鳴玉局之祥正一承流演龍漢瑶編之祕由

兹經訣徧徹堪輿修正道以入仙宗度天民
而示妙法日星有耀雨露無私臣等幸際法
橋稟依聖造既緝熙於帝化盍宣暢於皇風
以今欽奉
綸音崇修金籙臣等肅嚴琳宇聿建瑶壇種
種香花旌請命祈恩之悃巍巍功德企延生
注福之私庸扣首於大鈞希留心於皇極以
今晚朝陞壇行道請法衆等運兹初捻上香
願此香煙騰空徑上供養
無上至眞道寳大羅元始天尊紫微上宮天

皇大帝玉斗二帝九皇星君清微天宮眞仙
聖衆臣等皈身皈神皈命首體投地仰依
太上三尊十方衆聖願以是香功德上祝
皇帝陛下伏願八極拱辰三靈輔德龜圖九
範天開聖瑞於河清虎拜萬年帝闢神畿於
地大今故燒香自皈依
師尊大聖衆至眞之德得道之後保天長存
(和)與道合眞
以今晚朝陞壇行道請法衆等運兹二捻上
香願此香煙騰空徑上供養

無上至眞經寳玉宸道君靈寳天尊紫微中
宫北極大帝當生本命元辰星君帝座照臨
星宰禹餘天宮眞仙聖衆臣等皈身皈神皈
命首體投地仰依
太上三尊十方衆聖願以是香功德敬祝
皇太子殿下伏願福𣗳日新善芽春長天錫
純嘏合正炁於七元帝與九齡沐靈光於十
極金鼎胤虚無之寳玉田融玄妙之珠湛露
飛霄潤月殿星垣而咸若卿雲凝曉覆金枝
玉葉以常寜今故燒香自皈依

師尊大聖衆至眞之德得道之後保天長存
(和)與道合眞
以今晚朝陞壇行道請法衆等運兹三捻上
香願此香煙騰空徑上供養
至眞無上師寳五靈玄老道德天尊南極老
人夀德星君上清福德星君上清祿德星君
大赤天宮眞仙聖衆臣等皈身皈神皈命首
體投地仰依
太上三尊十方衆聖願以是香功德歸流九
州四海動植含靈伏願正道涵濡玄恩披拂

梯航歸化慕衣冠禮樂之風山澤同仁脫鱗
介羽毛之累今故燒香自皈依
師尊大聖衆至眞之德得道之後永保長生
(和)與道合眞
　　　三皈依
　　　　　　經心開悟解受持讀誦
志心皈依十方道寳當願衆生起心囘向一切信禮
　　　　　　師普上法橋無有障礙
　　　宿命賛
臣等謹按經云遇本命生辰吿身中元辰驛

馬削落三災九戹保見今眷屬安寜悔過虔
恭漸登妙果以今欽奉
綸音崇修金籙祝夀延禧臣等謹率在壇清
衆轉誦太上玄靈北斗本命延生眞經各一
過上祝
中天大聖第七上帝府天衝破軍玉晨君乞
爲削落東震三綠大火分野一切之戹仰希
矜軫俯賜允俞臣等不勝激切之至修行經
法
　　　敷座賛

　　　題經
　　　誦經畢
　　　解座賛
臣等向來祗率清衆陞壇行道上祝
聖夀萬安轉誦太上玄靈北斗本命延生眞
經各一過並巳周圎恭望福夀資命善果臻
身人各運誠旋行讃詠
　　　歩虚引至東方上香旋行復位
　　　七元覆護天尊
臣等謹按經云本命限期可以消災懴罪請

福延生持此眞經随力章醮福德增崇以今
欽奉
綸音崇修金籙祝夀延禧臣等謹率在壇清
衆轉誦太上玄靈北斗本命延生眞經各一
過上祝
中天大聖第八玉帝府天内外輔玉晨君乞
爲削落西南坤位二黑鶉尾實沈分野一切
之戹仰希矜軫俯賜允俞臣等不勝激切之
至修行經法
　　　敷座賛

　　　題經
　　　誦經畢
　　　解座賛
臣等向來祗率清衆陞壇行道上祝
聖夀萬安轉誦太上玄靈北斗本命延生眞
經各一過並巳周圎恭望福夀資命善果臻
身人各運誠旋行讃詠
　　　歩虚引至西南方上香旋行復位
　　　大慈延夀天尊
臣等謹按經云凡有男女於本命生辰及諸

齋日清淨身心焚香持此眞文自認北極本
命星君隨心禱祝善無不應以今欽奉
綸音崇修金籙祝夀延禧臣等謹率在壇清
衆轉誦太上玄靈北斗本命延生眞經各一
過上祝
中天大聖苐九大帝府天蓬内弼玉晨君乞
爲削落北坎一白玄枵分野一切之戹仰希
矜軫俯賜允俞臣等不勝激切之至修行經
法
　　　敷座賛

　　　題經
　　　誦經畢
　　　解座賛
臣等向來祗率清衆陞壇行道上祝
聖夀萬安轉誦太上玄靈北斗本命延生眞
經各一過並巳周圎恭望福夀資命善果臻
身人各運誠旋行讃詠
　　　歩虚引至北方上香旋行復位
　　　玄都萬夀天尊
仰惟中天大聖斗極高眞願運洪慈俯垂淵

鑒臣等向來欽奉
綸音崇修金籙祝夀延禧轉誦太上玄靈北
斗本命延生眞經九過上祝
九皇玉晨道君削落九宫分野一切災戹並
巳周圎伏願淵聽潜通聖心洞鑒星橋輝貫
玉衡宻運於魁罡雲漢昭囘天駟旁驂於輪
輻六甲六丁之侍衞斗魂斗魄之禁壇二十
四戹靈官擁森羅之鹵簿百千萬重道炁乘
赫奕之旌旄不違只尺之私式副再三之禱
享九五箕疇之盛等八千莊筭之長自天祐

之吉無不利稽首皈依聞經讃詠
　　　三聞經
　　　　　　　　　天長地久海晏河清
聞經巳後當願聖夀萬安皇圖鞏固
　　　　　　　　　金枝蕃衍寳曆綿洪
　　　發願
　　　存神燒香
香官使者左右龍虎君侍香諸靈官當令臣
向來晚朝轉經行道之所自然生金液丹碧
芝英百靈衆眞交㑹在此香火鑪前當願丹

誠感格鴻貺潜敷
聖夀萬安
皇圖永固十方仙童王女接侍蘭煙傳臣向
來所奏之誠速逹徑御
至眞無極大道三清上聖紫微北極大帝北
斗九皇星君御前
　　　出堂頌


玄靈轉經晚朝行道儀
