








太上洞神太元河圖三元仰謝儀序忠十二
　　　　廣成先生杜光庭修
經曰河圖仰謝之法學道之士常能行之度
洪災之劫昇爲種民若兵戈水火旱潦螟蝗
星辰變怪天地易常山摧川涸日月簿蝕風
霜不時雷電害物妖氣作沴鬼邪惑衆四境
不寧猛鷙爲暴若帝王國主不安及疾戹災
異至於民間危急當告謝天地玄感穹旻乃
可解度耳
天道憫物玄聖流慈太上出河洛龜龍之書

青文綠甲之字以授帝王此蓋教民致福謝
過度戹解災之法也行之則上合天道舉無
不應矣三元仰謝齋用壬辰癸巳之日戌亥
之時戌亥爲天門蛇對於樞知變即成龍龍
當其機識化即入道戌亥者天門之津塗辰
已者龍蛇之樞機也感悟求眞必由斯日故
用辰巳日也壬者陽氣所生太一之位也故
戌亥時昇壇告謝子時陽氣通生之首也道
法執象導物伏鬼制神御天統人以十二辰
爲用立德於子表成於丑愼衰於寅戒敗於

卯運智慮於辰用消息於巳救傾於午即安
於未防亂於申開大於酉歸根於戌太平於
玄歸根則隂氣盡太平則陽氣昇道運則陽
昇水柔則道合故壬癸爲勝順陽合道故也
急有祈謝未及壬辰日者寅以愼衰午以救
傾戌以歸根此三辰日時急亦可用合天道
矣苟能丹苦感徹必契神明者餘日無爽不
拘於此矣未齋三日掃灑内外禁絶庶事約
飭僚友惟務精嚴一心營備無忘謹敬也













太上洞神太元河圖三元仰謝儀
　　　壇堂第一
壇堂相近以便法事闊狹豐儉隨處取足賓
主房室勿逼堂墠食屋沐室與圊相逺内外
區分愼無敞露若住止迫迮嚴加障理新淨
帷幔葦薦籧篨斷隔牢宻勿使煙臭相參也
齋堂中正面設太上位左右經寳師尊及講
誦之所屏幃案几香燈鑪奩四周舒陳皆令
整潔也




堂


位



　　　壇圖柱纂詳見黄籙立成儀




壇


位




太歳本命行年元辰生月胎月
遊年三丘五墓九幽
宮宅門戸䆫床
堂房井竈圊溝
倉庫園
　右四十燈隨位安之各列牌榜
　　　神位第二
神位之設堂於庭中平地作墠方三丈九尺
(應三昇/九壘)墠外䕶淨八尺以繩約之四方方然
八燈合三十二燈(燈高九尺應九/玄三十二天)次第二墠

方二丈四尺(應二十/四炁)四方方然七燈合二十
八燈(燈髙五尺應五/星二十八宿)二十八宿中間正四方
方然一燈正中央然一燈又夾二燈(並高七/尺以應)
(七/曜)又隔七尺即爲天心天心方一丈正中央
然十燈又安二燈(各高七尺/應台斗)天心前施一案
不然香以置大羅之策策左又一案然一香
策右又一案然四香策之四方各一案然一
香墠外正神九十一燈(各高/五尺)太一十二辰二
十四炁太歳本命行年元辰生月胎月遊年
三丘五墓九幽(合六十/一燈)宮宅門戸䆫床堂房

井竈圊溝倉庫園(各二燈合三十燈/凡一百七十燈)
策用槿柏香材竹等長一尺二寸廣四寸四
分厚三分符板亦然皆長九寸闊一寸八分
厚二分竅其上端𢇁繩穿之或懸或閣隨便
而用
符板六十四枚燈牌二百三枚(各長七寸闊/一寸辱二分)
(懸/之)策一枚六十神板亦如之
夫燈以釋暗增明捨隂就陽凡用薦席三周
其外歩障禁隔悉取精足也所用之物力可
堪者悉須置之堪而不置是獲悋財慢法之

罪怠惰之謫雖小不原立功務德勇猛爲上
又不得牽引非巳之物及强乞逼借有忤神
明其咎不赦謹而精備者福降無涯自下昇
高階賤成貴積微至著鍊僞入眞解身中宿
根二十八結度陽九百六之災通究上玄保
長生之樂帝王修之可以神明通感隂陽交
泰國安民和無三災水火兵疫之憂矣得不
勉哉
門用長纂八枚門檐四枚(釘鈕/懸榜)門間短纂二
十枚朱繩六十四尺(紵芒/爲之)門榜四枚(廣六寸/長五寸)

(覆翼/相稱)西北亥天門(玄書/白上)東南巳地戸(黄書/朱上)西
南申月門(白書/朱上)東北寅日門(朱書/黒上)
甲子王文卿乙丑龍季卿丙寅張仲卿
丁卯司馬卿戊辰季楚卿己巳何文昌
庚午馮仲卿辛未王文章壬申矦愽卿
癸酉孫仲房甲戌展子江乙亥龐明公
　巳上十二神列於北方始於亥訖於丑
丙子邢孫卿丁丑趙子玉戊寅虞子卿
己卯石文陽庚辰尹佳卿辛巳陽仲公
壬午馬子明癸未吕威明甲申扈文長

乙酉孔利公丙戌車元昇丁亥張文通
　巳上十二神列於東方始於寅訖於辰
戊子樂石陽己丑范和卿庚寅禇進卿
辛卯郭子良壬辰武雅卿癸巳史公來
甲午衞上卿乙未杜仲陽丙申朱伯衆
丁酉臧文公戊戌范少卿己亥鄧都卿
　已上十二神列於南方始於巳記於未
庚子陽仲叔辛丑林衞公壬寅丘孟卿
癸卯蘇他家甲辰孟非卿乙巳唐文卿
丙午魏文公丁未石叔通戊申范伯陽

己酉成文長庚戌史子仁辛亥左子行
　已上十二神列於西方始於申訖於戌
壬子宿上卿癸丑江漢卿甲寅明文章
乙卯戴公陽丙辰霍叔英丁巳崔巨卿
戊午從元光己未時通卿庚申華文陽
辛酉邴元玉壬戌樂進卿癸亥左石松
　巳上十二神列於中央繞方文之外四邊
　各三始於申訖於未
　右六甲直符姓名各懸所屬之燈書版策
　依次書符題天如左


太皇黄㑹天(從官九/億萬人)

太明玉完天(從官九/億萬人)



清明河童天(從官九/億萬人)

玄胎平育天(從官九/億萬人)


元明文舉天(從官九/億萬人)


上明七曜摩夷天(官九億/萬人)

虚無越衡天(從官九/億萬人)


太極濛翳天(從官九/億萬人)


　右八天位屬東方八符(朱書青氣生文他/倣此八直符黑書)

赤明和陽天(從官九/億萬人)

玄明恭華天(從官五/億萬人)



耀明宗飄天(從官五/億萬人)


竺落皇笳天(從官十五/億萬人)


虚明堂曜天(從官九/億萬人)

觀明端靜天(從官十二/億萬人)

玄明恭慶天(從官十七/億萬人)

太煥極瑶天(從官十八/億萬人)


　右八天位屬南方八符(黄素朱書八/直符黒書)


元載孔昇天(從官十八/億萬人)

太安皇崖天(從官七/億萬人)


顯定極風天(從官十五/億萬人)

始皇孝芒天(從官四/億萬人)



太皇翁重浮容天(從官七/億萬人)

無思江由天(從官七/億萬人)



上揲阮樂天(從官七/億萬人)

無極曇誓天(從官七/億萬人)

　　右八天位屬西方八符(黑地白書八/直符黑書)


皓庭霄度天(從官五/億萬人)

淵通元洞天(從官五/億萬人)


太文翰寵妙成天(從官五/億萬人)

太素秀樂禁上天(從官五/億萬人)



太虚無上常融天(從官五/億萬人)

太釋玉隆騰勝天(從官五/億萬人)



龍變梵度天(從官五/億萬人)

太極平育賈奕天(從官五/億萬人)


　右八天位屬北方八符(青地黑書八/直符黑書)
　　　大羅策文
太上無極至眞無上無爲大道應感眞精大
羅梵氣虚皇玉靈百八十道君無極世界天
師至尊道德衆眞巳得道無量大聖衆(此四/十九)
(字紫/書)
　右一策版竹隨時安南方首北正中别案
　檠及香(此名鎭策細書取容題簡策法皆/應朱書忽急促無朱用墨鎭䇿紫)
　(書取通皇極無象見則吉昌相生制用内/外和同各有其趣愼勿悮換之書天畫符)
　(章)

　　　次題燈如左
角二亢四氐四房四心三尾九
箕四巳上東方七宿始辰記寅
斗六牛六女四虚三危三室二
璧二巳上北方七宿始丑訖亥
奎六婁三冒三昴七畢八觜三
參十巳上西方七宿始戌訖申
井八鬼五柳八星七張六翼二
十二軫四巳上南方七宿始未訖巳
　右二十八宿各懸所屬之燈

日(寅卯/之間)月(酉戌/之間)歳星(卯)熒惑星(午)太白星(酉)
辰星(子)鎭星(中)
　右七曜各懸所屬之燈
陽明一隂精二真人三玄冥四
丹元五北極六天關七輔星八
弼星九
　右北斗九星各各懸所屬之燈
上台虚精中台六淳下台曲生(北斗九/星與此)
(三台十二燈列於正中懸䇿居/纂之半鑚繩令堅鎭星附之)太一(壇北/正中)十
二辰(齋所/四方)二十四炁(太一/之北)太歳(隨𡻕/所在)本命(家/主)

(一/人)行年(同/上)元辰生月胎月遊年(皆以/家主)
(一人/年命)三丘(丑/上)五墓(姓/墓)九幽(合六十/一燈)宮(屋之/正中)宅
(所居/正中)門戸窻(有紗/錢者)床(蕩關/正中)堂(内前/外前)房(側/廂)
(内/外)井竈圊溝倉(六燈/在東)庫(北/方)園(合三/十燈)
(并前九十一燈園燈隨所在無或逺者置/門外之東凡十五名各二燈無亦勿關)
　右列燈符東向存思請願等法
甲寅丙寅戊寅庚寅壬寅
　巳上列東方之北
乙卯丁卯巳卯辛卯癸卯
　巳上列東方之中

丙辰戊辰庚辰壬辰甲辰
　巳上列東方之南
丁巳己巳辛巳癸巳乙巳
　巳上列南方之東
戊午庚午壬午甲午丙午
　巳上列南方之中
己未辛未癸未乙未丁未
　巳上列南方之西
庚申壬申甲申丙申戊申
　巳上列西方之南

辛酉癸酉乙酉丁酉己酉
　巳上列西方之中
壬戌甲戌丙戌戊戌庚戌
　巳上列西方之北
癸亥乙亥丁亥己亥辛玄
　巳上列北方之西
甲子丙子戊子庚子壬子
　巳上列北方之中
乙丑丁丑巳丑辛丑癸丑
　巳上列北方之東

　右六甲各五位同所諦識却邪勿妄求正
　姓名如前簡書之此爲北向存請之法凡
　燈版符簡采色裝畫每令膠固雖風雨亦
　不可收以至竟事或有損汙告眞而修之
　切在嚴淨可以致福風雨𣊻至遷燈巵

(南第一太/黄皇㑹天)(從官九/億萬人)

(南第二太/明玉完天)(從官十六/億萬人)



(南第三清/明何童天)(從官十七/億萬人)

(南第四玄/胎平育天)(從官十/億萬人)



(南第五元/明文舉天)(從官十一/億萬人)

(南第六上明/七曜摩夷天)(從官八/億萬人)



(南第七虚/無越衡天)(從官二十/六億萬人)

　右北方七宿黑地白書符(取生氣/他倣此)天及䜟
　丹書

(西第一太/極濛翳天)(從官十一/億萬人)

(西第二赤/明和陽天)(從官十八/億萬人)



(西第三玄/明宗飄天)(從官五/億萬人)

(西第四曜/明宗飄天)(從官五/億萬人)



(西第五竺/落皇笳天)(從官十五/億萬人)

(西第六虚/明堂曜天)(從官九/億萬人)



(西第七觀/明端靜天)(從官十二/億萬人)

　右東方七宿青地黑書符天及䜟丹書

(北第一玄/明恭慶天)(從官十七/億萬人)

(北第二太/煥極瑶天)(從官十八/億萬人)

(北第三元/載孔昇天)(從官十八/億萬人)



(北第四太/安皇崖天)(從官七/億萬人)

(北第五顯/定極風天)(從官十五/億萬人)


(北第六始/皇孝芒天)(從官四/億萬人)

(北第七太皇/翁重浮容天)(從官四十/三億萬人)


　右南方七宿赤地青書符天及䜟丹書
(東第一無/思江由天)(從官九/億萬人)

(東第二上/揲阮樂天)(從官三/億萬人)



(東第三無/極曇誓天)(從官十六/億萬人)

(東第四皓/庭霄度天)(從官十六/億萬人)



(東第五淵/通元洞天)(從官十四/億萬人)

(東第六太文/翰寵妙成天)(從官十二/億萬人)

(東第七太素/秀樂禁上天)(從官十六/億萬人)

　右西方七宿白地黄書符天及䜟丹書

(太虚無上/常融天)(從官八十/億萬人)


　右西南方黄地朱書符天及䜟丹書

(太釋玉隆/騰勝天)(從官八十/億萬人)
　右東北方朱地青書符天及䜟丹書

(龍變梵度/天)(從官八十/億萬人)

　右東南方黄地白書符天及䜟丹書

(太極平育/賈奕天)(從官八十/億萬人)

　右西北方玄地黄書符天及䜟丹書

諸天之氣凝爲星辰結爲山嶽天星通應以
掌人倫故河圖龍文演之以示於世世人知
而修之可以解災致福耳始乎北者拜宿爲
端心注天路逆歷星官依度環囘期逢玄祐
(凡拜四維/各十二拜)
大羅策及符版燈簡諸天位號與東向法並
同所書簡畫符悉當春東夏南秋西冬北向
王潔淨燒香書之書訖當懸策之前師盥漱
向王臨目握固存神列符簡於案上叩齒三
十二通咽液三十二過敕符呪曰

下遊上昇九玄祐黄奕始通神氣䨱事竟收
符策存神如前又呪曰(若風雷之變公私之/急暫收符䇿不須敕)
(呪)
行善守玄魂魄正三天降福九君令策中從
官人數變化隨時春十夏百秋千冬萬四季
同億五化周徧自天子至于庶人可通用億
數爲勝其數東九南三西七北五此爲氣數
子庚丑辛值七爲金寅戊卯已得三爲火此
五行之氣數也故東方九氣青天矣修此齋
者經云一者存思定心業也二者祝願習口

業也三者拜禮攺身業也以善易惡惟在至
誠三業旣悛百福斯至可不務哉方壇或墠
使外方五十五尺應羅天大衍之數纂高丈
二門廣五尺散纂九尺門榜書處地方三寸
三分四方及中施六十燈各髙六尺大約燈
可用二百三十若地狹力貧促令至少亦須
三十二枚不可減矣
詳擇吉辰肅備法物招結道友延請高流皆
須澡浴鮮潔衣裳至齋所前三日却葷汚斷
外事一心清淨以俟修奉雜役之者不得多

人多則諠聒必擇修謹敬慎者周事而已更
直更息不得俱卧侍香芬馥使晝夜不絶侍
燈明徹令逹旦楊輝齋官平旦供糜粥正中
蔬食必令素淨甘鮮不得用血腥葷雜之物
可甘自熟之果勿啗向王之菜賓主相率在
於翹勤謙懇爲上此齋無署職宿啓只以朝
中二時如靈寳法禮方啓吿至夕即大謝先
入户呪曰
三元正氣入我身中通逹所啓皆得上聞畢
次華夏讃引入讃頌旛節列止壇前出亦如

之
　　　入壇第三
入壇以玄後衆官自齋堂依位庠序讃詠導
引至亥上天門法師呪訖入纂内左巡天外
一周至戌入環三光一周法師於本位立衆
官繞三光至南面對北正立都講唱各禮師
存念如法
　　　思神第四
法師鳴法鼓三十二通臨目内觀先存三寳
次存受法三師次存三一次存三萬六千神羅

列内外備衞身心諦念三十三天七十四方
想見無極神氣雲彩絪緼與天官地司九府
七曜五行六甲土皇洞靈一切眞仙將吏兵
士職宰典者直符直事一時雲集滿於空中
周繞壇墠齊整肅然願今歸命天尊賓主蒙
恩一切存亡咸荷福祐次都講唱鳴法皷三
十二通法師鳴皷訖咽液三十二過跪上香
　　　上香第五
法師於策案側一案四鑪中上香三十三過
(一鑪六捻一鑪十六捻/一鑪八捻一鑪三捻)畢起立衆官二人爲

侍香從地户入取四香鑪一仍出天門於衆
官前行香人各三捻上香竟侍香從天門入
置鑪本處出地户還本位次都講唱各稱名
位次發鑪呪曰
　　　發鑪第六
上清玄都大洞三景弟子無上三洞法師奉
行太玄河圖大謝法事某嶽某帝先生小兆
眞人臣某等謹上請
太上玄元太上無極至眞無上無爲大道應
感眞精大羅虚無自然紫虚妙有無爲無礙

玄青元黄始白祖氣高上大有玉清上清玄
都玉京七寳紫微太清太極洞冥小有三元
四始五重九極紫陽至眞玄精神氣領聖官
君統眞神吏主仙靈司總録典者左右龍虎
騎侍香飛龍玉童傳言繡衣玉女三界直符
諸天直事諸地幽僚諸水玄職諸土皇執事
諸洞府郵驛諸日月星宿山嶽谿谷池澤河
海溟漢川濟江淮泗瀆九宮六甲諸方使者
有漏無漏出世在世無量無邊無鞅境界及
此間土地里域眞官正神並出嚴裝又請東

極大夏兵九萬人南極銅頭鐵額兵三萬人
西極金剛敢武力士七萬人北極大項大甲
神兵五萬人中央食鬼鐵面兵十二萬人又
請九聖九眞九仙兵馬各九億萬騎一時齊
集侍衞壇墠臣等克以某元吉之夜欽奉
皇帝詞忱瀝悃勵誠燒香立齋禮謝懴祈謹
以啓聞願蕩滌妖氛請降眞氣流灑玄澤浹
降
皇帝及臣等身中騰臣所啓衆願允遂家國
蒙恩即得上御

太上至眞虚皇玉帝御前
　　　禮三十二天第七
　　次都講唱曰
臣等至心歸命太黄皇㑹天帝君
臣等至心歸命太明玉完天帝君
臣等至心歸命清明何童天帝君
臣等至心歸命玄胎平育天帝君
臣等至心歸命元明文舉天帝君
臣等至心歸命上明七曜摩夷天帝君
臣等至心歸命虚無越衡天帝君

臣等至心歸命太極濛翳天帝君
臣等至心歸命赤明和陽天帝君
臣等至心歸命玄明恭華天帝君
臣等至心歸命耀明宗飄天帝君
臣等至心歸命竺落皇笳天帝君
臣等至心歸命虚明堂耀天帝君
臣等至心歸命觀明端靜天帝君
臣等至心歸命玄明恭慶天帝君
臣等至心歸命太煥極瑶天帝君
臣等至心歸命元載孔昇天帝君

臣等至心歸命太安皇崖天帝君
臣等至心歸命顯定極風天帝君
臣等至心歸命始皇孝芒天帝君
臣等至心歸命太皇翁重浮容天帝君
臣等至心歸命無思江由天帝君
臣等至心歸命上揲阮樂天帝君
臣等至心歸命無極曇誓天帝君
臣等至心歸命皓庭霄度天帝君
臣等至心歸命淵通元洞天帝君
臣等至心歸命太文翰寵妙成天帝君

臣等至心歸命太素秀樂禁上天帝君
臣等至心歸命太虚無上常融天帝君
臣等至心歸命太釋玉隆騰勝天帝君
臣等至心歸命龍變梵度天帝君
臣等至心歸命太極平育賈奕天帝君(若請/恩從)
(方始者隨宿依度向東/始者依方氣數各住之)
臣等至心歸命太上無極至眞無上無爲大
道應感眞精大羅梵氣虚皇玉靈百八十道
君無極世界天師至尊道德衆眞巳得道無
量大聖衆一切正眞諸君聖人(一/拜)

　　　懴告第八
　跪伏叩頭唯在精志不用免冠散髮
上清玄都大洞三景弟子無上三洞法師奉
行太玄河圖朝懴法事某嶽某帝先生小兆
眞人臣某等謹同誠上啓
無上無先無爲無極大羅梵氣虚寂玄精至
眞太上無極大道道中之道神明君玉皇上
帝三十二天帝君三十九上眞十方五司王
公丞相上宰輔弼疑丞羅天壘地諸山諸水
諸日月星宿諸土皇洞府天師至尊得道衆

聖應感尊聖過去當來見在得道無量正眞
巨億世界無鞅數衆一切神仙諸靈官某等
塵凡賤陋智識昏蒙叨荷宿因躬逢道化早
參眞教獲奉玄經靈貺所覃歡感罔極但以
明科奬善聽許立功爲先佐國度人俾效誠
節未能固棲山之操隆隱世之功常懼運終
受責幽夜負天眞之訓違大道之恩晷景易
遷寸效難立敢縁慈貸之澤誓竭丹心謹與
同志等沐鍊形神束身歸命伏願
至眞衆聖垂哀宥之慈許以自新遂其懴請

況奉辭旨敢不上聞(有辭即讀無辭即云/秉心回向願憫所陳)
皇帝以祗荷玄休仰應皇運居四大之重握
萬化之機業業兢兢晝乾夕惕𥨸慮功虧撫
御未洽神明絶塞窮荒莫孚恩信兵戈水火
旱蝗疫毒妖氣鷙暴猶困烝黎震悼之懷若
履氷炭思傾丹慊上吿玄穹某官以積善所
鍾預蒙眞祐而處身濁俗混迹塵機乖五常
修省之儀爽四序保和之妙動貽悔吝累結
尤違不自覺知未嘗懴滌慮積生徃世或搆
罪瑕肆意任心或成殃釁凡情罔測神道難

知罪目貫盈而興造不息上不敬天道下不
信鬼神違戾隂陽悖亂神理前愆未懴後惡
又加輪轉海深重沓山積又五行代謝災福
不常三命循環吉凶相倚星辰躔緯有臨照
之期晝夜晦明有昇淪之數或前生今世宿
有冤仇或陽景隂關猶逢債訟或巳身所犯
或先逺殃流無量無邊不可憶識臣等擢質
太陽處身道運得以塵穢參奉洞眞三洞金
書九天玉笈鍊景胎元之妙凝神抱一之規
鳯氣龍圖迥年駐景朝元復命證聖超凡歷

代所傳萬年所寳師資開悟咸得窺臨地耳
庸襟值天章之宛奥蜉蝣朝菌識椿壽之延
洪餐味至音踊躍忘倦必謂九清三境有朝
拜之期日闕星津有超騰之望而昏愚積習
識性易迷淪溺罪河漂沈穢海耽染聲利留
滯繁華捨正徇邪搆造諸惡或輕侮聖典疑
毀眞靈或竊盜神書傳授非道或規逐財色
貪冐浮榮外假清虚内虧眞正或依託三寳
營已奉私受人崇施不修功德侵欺常住誣
誷神明或詐識星文干知㐫吉自作一法隳

背典常日積月深永不知覺或内乖存注外
闕秉修瀆亂三宮昏醫八景赤子有淪胥之
痛丹田有蒙塞之悲六氣失和百關或壅是
以愆能招禍德可消災而怨道不慈疑神不
祐捨本逐末會未懴除渺渺生津追望何及
至有崇修城闕制創池隍經行官任卜宅相
居土木興工幽明觸犯或侵傷土府或摧壤
丘墳或殘毀神墟暴害靈跡穿鑿福地涸竭
泉源穢汚江河反違天地或前生累世輪轉
受身億劫以來莫知終始或會居尊位無道

無慈或爲人臣子不忠不孝或殘害物命以
養已身或故殺誤傷恣爲罪犯或因行討伐
憑公挾私玉石俱焚會無惻隱賢愚齊殞豈
有矜嗟致使蠢𩔖無依人鬼咸痛以兹前過
流逮此身或九祖七玄先亡眷屬幽冥負責
延累子孫或墳壠不寜魂神悲怨困爲注訟
亦致㐫衰況乾坤有刑德之神天地有司察
之吏隂陽有繩非之目曹僚有主過之官善
惡必書纎毫不漏一失壽域永陷罪庭萬劫
不還良可悲念又常情之内暗惑者多見爲

善者致災即謂修善無益不知前世之餘殃
未盡殃盡則福來見爲惡者安寜即謂爲惡
無損不知前世之餘福未盡福盡即禍隨遂
得逞肆胷襟縱横任意沈於冥夜衆苦備嬰
自非大道流光永乖生路伏聞玄經垂訓開
首悔之門一旬精修則太清却其一刻二時
不懈則上清錄其善功三年啓叩則玉清除
其衆罪諸天憫世萬聖延恩委曲誘其迷津
丁寜示其溺喪躍龍魚以綠圖朱字現龜馬
以玄檢青文出謝災遷善之書著度世修生

之䚿證之則常樂體之則成眞隆善貸之仁
弘無盡之祚勤行克念必果安全
皇帝仰縁河洛品文玄元聖旨歸依稽首懴
罪希恩普三界以虔祈徧諸天而悔謝華燈
散景遐象星關香霧騰芬佇通雲路敷眞文
寳懴列璇極瑶樞布款披心冀迴眞鑒上願
二儀寜晏三景昭融緯候循常風雨時順宗
桃先聖社稷尊靈承祐無涯與天共永玄黄
分次無乘凌孛蝕之災海嶽封疆無水旱兵
蝗之變三邊澄靜兆庶歡康賊子姦臣悛心

革面夷蠻戎狄航海梯山帝壽延長卜年悠
久聖賢佐理忠孝推誠武偃文興天清地靜
臣弟子某官等明誠上逹祈向感通天錫休
祥神資禎貺宿冤蕩釋債訟和平萬惡雲收
千災氷泮幽隂受福玄祖生天恒居道中常
與福㑹不逢魔惡不墮邊夷水火無侵刀兵
不害常善救物立功佐時舉世太平咸歸道
化心神朗慧壽命延長五帝四司三官九府
天關地域水陸冥曹泰山酆都九幽泉曲落
除罪簡著上生名三業障消十惡根淨死生

受貺幽顯蒙恩今故燒香歸身歸神歸命大
道伏地首悔一切罪尤伏願
大羅虚皇無極上聖三尊三寳道德至尊三
十九眞三十二帝日月星宿台斗眞官六甲
五行諸天諸地一切尊聖得道神仙賜敕告
幽明内外寮屬監天司過司命高眞察
皇帝臣等攺徃之誠奬
皇帝臣等自新之志無邊之釁並賜蕩除法
籙吏兵直符神佐鑒領謄奏立冀感通如願
之辰仰荷

天尊弘慈之澤副
皇帝臣等歸命之誠謹啓以聞
　　　次十大念
臣等一念天地交泰二念日月齊明三念隂
陽順序四念國土安寜五念帝王景祚六念
宰輔忠貞七念萬姓歡樂八念九榖豐盈九
念幽途離苦十念大道興行
　　　複鑪第九
香官使者侍直衆眞五帝直符諸天司察臣
等奉爲

皇帝燒香朝謝事訖上願大羅三十二天天
帝直符百八十道君直事三十九眞使者三
元百二十曹職司與今歳月日時將吏七矅
五行上下中央四面土地里域眞官正神三
界内外一切靈司同記
皇帝臣等自新之誓諦納請願之誠使嘉氣
榮光照耀神州壇場之内三元五帝呈瑞宮
闕齋靜之中龍馬負圖龜魚表貺朱綈再岀
綠字重新
皇帝道德昭彰玄功遐被祚曆延永率土太

平臣及弟子等衆罪蠲消萬善臻集普天受
福幽顯沾恩九祖三師克昇眞果侍香侍燈
玉童玉女三界官屬應感神明奏臣所啓徑
御
大羅虗皇玉帝御前
　　　次學仙引出
　　　次巡中燈出地戸繞三光巡天一周
　　　至地戸
　　　次出戸呪曰
六方降眞九天垂祐善神相親功德成就畢

叩齒嚥液各三十二徧
　　　次出還齋所


太上洞神太元河圖三元仰謝儀
















