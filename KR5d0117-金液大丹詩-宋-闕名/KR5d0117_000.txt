








金液大丹詩婦五
一物産乾坤二儀生藥根隂靈合地魄陽氣
岀天魂化虎行金路飛龍隱木門日精煎月
影數足住崑崙
眞水伏眞火火眞岀美金金眞伐木化歸土
生同欽日月隂陽鍊風雲龍虎擒三迴四五
足度世免浮沈
造化久沈浮須抛生死枯紅鉛天界重白汞
道門殊禀氣神龍虎成形道婦夫隂陽眞水
火鍊畢詣仙都

九轉運三般眞心鍊不難虎生神水猛龍化
聖金寬金木情通體乾坤産大丹五行精入
腹策上九霄壇
人知千日鉛眞汞自相連修鍊三秋畢煎成
一虎顛龍威懾虎踞虎猛懾龍眠生化門開
勝神丹岀世玄
一物合天長九還七返光隨鉛覓不得逐汞
隱飛颺化虎通泉伏爲龍入火藏神明通大
道鍊岀藥中王
識得木精華堪栽池上芽調匀分火焰收取

美金花猛虎神光斂潜龍閃電差一時悟聖
道千日鍊朝霞
論鉛不識鉛焉知理又玄青龍非起伏白虎
隱藏眠暗合和眞氣分明感上仙修丹功力
太了畢志通天
壬癸大丹池丙丁眞藥基庚辛生虎力甲乙
曜龍威日月增光彩隂陽换素衣神仙傳火
候戊己戴人飛
因思内五行契地合天并化虎成金體生龍
表木形三花分節鍊一物裏邊經七返九還

後超凡入聖靈
明取大丹心水銀中且尋東龍纔際會西虎
自相欽情性通和睦含藏呼吸深鍊成眞一
氣度世脫浮沈
大道本無名靈丹顯道行乾坤開聖物龍虎
産神明水火眞元氣隂陽鍊日精月輪三十
六燦爛服長生
一者水爲眞三通仙路人四開花曜日二鍊
魄精神五彩全陽氣九還丹岀塵運經十二
季生化起騰身

鉛汞大丹君眞人類合群乾坤孕靈氣龍虎
擘開淳五彩光明顯三般情性分鍊經九轉
後拔宅入青雲
達者更重觀還丹藥五般仙人親手鍊凡士
役心摶識虎從師覓知龍審道看三冬文武
轉光照九天寒
神水灌華池有無生化知青龍交虎體白虎
吸龍脂二物通神聖三般混彩儀鍊花千日
上成土奉天時
入道切知非齋心察盡微身名仙界許鉛汞

聖歸依龍虎還丹本夫妻喻藥基隂陽分志
訣了悟得人稀
有物使人迷神仙上遍窺火龍披水廓水虎
建金脾化虎稱眞婿徵龍立聖妻成親生大
道迎入九功閨
道開天地齊仙路莫能窺鉛汞分明悟雲車
駕不迷坎离定南北震兌正東西四象燒龍
虎奇功志不低
經訣論參同隂陽北起南兒年四五六女歲
十二三日月交昏偶夫妻美更貪化丹因火

道九轉不虚談
靈丹顯道潜一氣運行炎感日月交媾化虎
龍蝕咸仙人戲金木旦暮弄烏蟾開悟長生
理因鉛謝老聃
鉛汞運春秋乾坤中好修功成超世藥餌後
達天遊陽鍊魂生聚隂消魄散收牽龍並啗
虎二物聖通流
道在目前求黄芽不著搜金山開虎谷木水
畎龍湫陽氣龍呼出隂風虎吸收靈炎燒聖
水丹化九天遊

青龍白虎拏鉛配合通家男女同情性夫妻
耀彩霞隂陽中一物旦暮猛三華十八甲子
後凌雲路不差
隂陽隱藥苞仙使降開抄大道神通畢還丹
聖不抛龍情左畔翥虎性右邊交幢下元君
喜玄門羽客敲
一物灌三金五行諳歷深西收停虎嘯東攝
定龍吟聖地成丹體唯天合道心鍊陽三九
轉仙衆歎皆欽
日月大丹精神仙顯至靈隂陽和會畢龍虎

自交並水火通眞氣朝昏體鍊形三迴寒暑
力甘美味唯馨
進道理何憑持心淨若冰黄鉛招感應黑汞
露精凝二物生光燦三花運彩興隂精消亦
絶陽力躡雲昇
黑水淨幽沈白鉛得處深西金伏東木東木
本西金際會難分手和同契合心三秋經歷
後千日鍊光隂
萬物脫其形三才人最靈知鉛修汞訣明道
合天經鍊虎通丹力擒龍制藥馨纔經寒暑

盡眞入會仙亭
鉛汞遠傳聲由其水火蒸應天地神聖合日
月交勝化道含靈氣令人不壞崩金丹三載
鍊一粒起雲騰
道本隱玄微開因五彩基通天禀靈氣聖地
鍊光輝雲掩龍生化風停虎喪威九秋鑪裏
見脫體挂仙衣
修丹志莫論鉛汞得稱尊養汞華池産收龍
聖火存隂陽翻復鍊日月往來奔運動三花
遍仙人喜到門

一正藥根源二關龍虎門三憑日月化四鍊
魄并魂五拔隂陽力六調寒暑暄七眞神聖
見八喜利乾坤
二物合相逢隂陽結氣濃水沈生白虎火猛
産青龍造化神功感通靈聖莫窮五行千日
鍊雲鶴駕親供
鉛汞日相隨人多不悟迷杳冥潜水土燦爛
照東西情性神光結隂陽聖力齊調停二十
七仙籍已標題
鉛汞久聞名知玄少得成紅鉛出黑液白汞

入黄輕龍虎生金髓房參化木精運花千日
裏入腹九霄迎
眞汞神仙息眞鉛聖藥基宿生曾近别纔說
悟玄機三載神丹耀九還光色暉後來修道
者問取紫河衣
唯道包天地乾坤出藥頭五行俱感化四象
遍經流神水爲元首靈金入木修誰知眞火
聖變土九天遊
木産寳堪任水裏出眞金内五行精得此三
般物深鍊隂陽氣聖養虎得龍欽火候終千

日丹光仙衆臨
大藥重還丹沖天一粒餐龍威擒虎力虎猛
攝龍攤二載同胎後三般摘一般入神又十
月成土坐金壇
水土要知眞坤元勝地親震潜靈聖木離寄
火金身内五行須識修千日鍊神精搜窮八
卦龍虎裏藏珍
堪嗟浮世界難抛生死門速須修聖藥纔就
敵乾坤神水煎龍魄靈炎鍊虎魂功夫三載
後一粒面天尊

靜想轉沈浮分明道不辜神仙應悟逹生死
擺榮枯大道根元化修身賦命蘇五行眞訣
了如頂灌醍醐
黄鉛勝入玄黑汞湧靈泉二氣相逢合三花
暗裏煎東西依日月南北運時年功夫三載
後光明策列仙
無形聞大道有藥隱幽玄眞水迴眞火紅鉛
謝黑鉛五行收氣足四象返風旋運火隂陽
匝靈丹照碧天
乾坤交泰時日月孕華池青木三花隱白金

七女知夫妻正金木各産虎龍兒九轉三周
畢通靈更不疑
兌澤藏金虎震雷潜木龍雨風交際會情性
合温恭水土榮根蒂隂陽灼本容宿縁明妙
理不與世人同
眞鉛在杳冥恍惚好藏形南北先交結東西
後合并三年行火力九轉得丹馨寒暑隂陽
勝乾坤産藥靈
大道人難識誰知内五行乾坤權掌内魂魄
上心明地魄開眞理天魂露聖靈若教通此

物身挂九天名
水土孕黄芽火金生白花東鄰嬌女愛西舍
好兒誇和會因三載隂陽媒兩家庚辛室裏
鍊千日變朝霞
水火成肌骨木金生藥根黄鉛生白信白汞
謝蟾恩四象輪流定三花節後奔莫辭千日
苦迎送入天門
木男迴作女金女轉爲兒聖水濯形體靈炎
鍊表儀玉翁傳物象王母配夫妻三歲丹光
照神仙慕結知

欲識藥根源須知天地鉛乾坤開啓後离坎
已當前水火調情性隂陽配不偏功夫三載
後一粒起騰天
明道無中有迷途笑有無降天陪地魄感地
合天符産出眞金子婚他木姹奴三周光燦
爛名已奏皇都
隂陽呼吸精交泰感通靈白虎一宫立青龍
二載並三花潜運轉四象總須經十日離全
塌歸眞不鍊形
虎生因黑水龍變脫紅章二物通神氣三般

合聖方隂陽增藥力寒暑運花光七返九還
後逍遥永壽長
靈鉛水銀君靈汞火鉛臣悟得隂陽理方知
情性眞東西金木合年月日時親凡火通仙
火須明進退頻
有物混天機無非逹士知爲龍伏作虎呼婿
本來妻轉弄從金木周旋别坎离三花功力
遍超勝離愚癡
水火不和比世人共所知内藏眞水火匹配
美夫妻功力玄難曉誰明顛倒支五行呼吸

遍千日藥無疑
大道分清濁先開衆妙門眞鉛孕隂魄眞汞
産陽魂蟾影煎靈魄烏精鍊聖魂延年重隂
火靈藥對乾坤
隂火仙人聞陽波羽客分二門開悟理三物
顯殊勳虎嘯稱金父龍吟正火君氣行依曆
數三十月騰雲
長生道可窮丹好論仙容虎性生龍體龍情
著虎蹤虚無神感化自有勝相從五彩通天
德三秋絶火供

舉世重眞鉛令人保命全木魂隨羽客水魄
問神仙恍惚濛瀧恍玄中又更玄鍊經節後
正名挂九重天
欲識白金花堅求黑汞沙不經從黑白何處
覓黄芽花自青龍血砂從白虎芽五行四象
足三載上河車
隂陽顛倒顛翻地復長天眞水呼眞火黄鉛
吸黑鉛乾坤交泰合龍虎喜同眠運動三花
絶昇騰徹上玄
長生誰不願度世覓丹修鉛往靈峰採汞隨

神水求水煎過九夏火鍊及三秋金室功夫
後歸天得自由
一氣道中玄隂陽列自然華池通黑水眞汞
慕黄鉛白虎生十月青龍次二年鍊經三九
月輕舉接神仙
龍虎大還丹尋思難得難得來如反掌未達
守虚壇陽汞生元氣隂沙任歲寒三花依節
候堪獻玉皇看
水火合多難誰知作得丹五行顛倒轉三載
絶包彈呼吸通神靜隂陽運用歡功夫靈藥

就輕舉入雲端
隂陽顛倒行日月鑄丹成龍遇華池死虎逢
神水生東西合道正南北運花明五彩眞收
氣騰空鶴駕迎
内五行誰識玄眞氣沃南經年金虎受改歲
木龍貪運轉花心苦修成藥味甘玄上光已
照丹就顯寧堪
日月各遺光精流不死方化龍木火裏變虎
水金藏四象經綸合五行落土郷丹成三十
月人服詣天堂

太一神宫粉明窗塵更親木精金性定黄老
紫遊眞木火龍飛躍水金虎踞巡五行氣相
感丹力擢仙賔
寒暑氣交馳神仙體候之捉龍搜甲地獵虎
採庚陂修鍊從龍子功成藉虎兒生擒死聖
地九轉奉天時
日月耀光華法天路不差三陽沈黑水十月
配黄芽虎伏金輕健龍潜木道奢隂陽三九
轉眞到紫河車
鉛須不黑眞汞錯用砂銀木液精靈聖金華

池入神虎生壬癸裏龍起甲乙鄰天地數遭
匝紫遊光照人
母因子化翁金結木家容二載迴顔色一時
奪日紅銷隂成道畢鍊氣入神通已正還丹
號長生透碧空
有物隱眞名生通天地靈日宫傳骨氣月窟
養身形修鍊陽魂正消除隂魄停丙丁文武
絶一粒度三清
大道不虚傳闢開天地元不知靈物異顯遇
聖人言作虎因鉛化稱龍話汞喧鍊經日月

足纔服上仙園
至藥理何長隂中鍊取陽纔分南北道已正
東西厢龍虎潜呼吸房參暗主張九還丹七
返身湧起翶翔
靈芽水有情變水得强名秋採金中髓春儲
木内精從坤通紫磨入聖化黄輕戊己中宫
坐相扶徹上清
坐世藥中玄生從天地鉛隂陽産龍虎金木
化丹田進退三花宻調停二氣旋無中修得
有换骨正神仙

黑汞生白汞從蒙入聖功南魂長自北西魄
姤來東日月隂陽感夫妻匹偶同三秋二十
七丹力達神通
有物太隂精唯坤露本名三般通正道五彩
更分明伏虎神仙鍊燒龍日月烹合同經轉
數身聖脫凡情
鉛汞遠傳名從眞水火生黄輕産白汞白汞
化黄輕二物和同體一人不從行九陽親鍊
出火絶衆仙迎
黄鉛復黑鉛白汞聖通玄西澤中男偶東宫

姹女賢成親隨日月化道證神仙九鍊丹光
顯長生不記年
造化力齊天還丹中列篇隂陽調五彩鉛汞
運三玄龍虎精呼吸房參宿暗煎莫抛眞水
火修鍊擢神仙
五彩一物生三元九轉行眞隂陽色正眞水
火煎成眞汞因鉛立眞龍化虎稱鍊光同日
月三九顯分明
日月永長生乾坤本自平靈丹玄妙理大道
杳㝠精四五金花美六三木一貞外炎通内

火榮辱任他爭
眞水出乾元眞金産木門神池收虎魄聖火
伏龍魂日月戢魂魄隂陽鍊子孫九還歸戊
己鶴駕謁天尊
金液大丹詩





