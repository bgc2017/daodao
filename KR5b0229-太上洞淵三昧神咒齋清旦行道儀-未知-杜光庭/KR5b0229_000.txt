








二儀同卷化八
太上洞淵三昧神呪齋清旦行道儀
太上洞淵三昧神呪齋十方懴儀


太上洞淵三昧神呪齋清旦行道儀(原缺午晚儀)
廣成先生杜光庭刪定
於玄師前立班定唱道
道場衆等人各運心歸命三寳
次華夏讃引

次入戸呪
次上五方香(東方爲始)
次上御案香
次各禮師存念如法(禮師思青雲青帝如黄籙儀)
次衞靈呪
次鳴法皷二十四通
次發爐呪
太上玄元五靈老君當召功曹使者左右龍
虎君捧香使者三氣正神急上關啓三天太
上玄元道君臣今正爾燒香奉爲齋官某乙

脩太上洞淵三昧神呪大齋拯護人天消禳
災沴願得
太上十方正眞生氣降流臣等身中所啓速
達徑御
太上玄老至眞無極大道太一玉皇帝御前
人各三禮
次各稱法位
上清玄都大洞三景弟子無上三洞法師奉
行三昧神呪大齋法事某嶽某帝先生小兆
眞人臣某等同誠上啓

虚無自然元始天尊無極大道太上大道君
無上玄老太上玄元老君巳得道大聖衆至
眞諸君丈人通玄洞淵三昧神呪三十六部
尊經玄中大法師上元太一空洞三天太眞
萬聖道主二十四髙尊十方眞人天仙地仙
眞仙飛仙五嶽神仙諸天至極三寳威神隨
機應感三界眞靈臣等夙荷玄休叨佩大法
尊經寳訣得以禀脩而盟告之辰約當宣化
輔賛邦國濟護天人普及幽明咸令開度況
奉詞㫖敢不上聞

次讀詞
按如詞言義惟丹切虔脩齋直請福希恩臣
等忝職玄司所宜遵副是用肅嚴香燭敷列
壇場依太一天尊玄老具典奉修洞淵三昧
神呪大齋夙夜翹勤轉經行道請五方上帝
及天官吏兵三洞威神龍虎騎乗驅除妖逆
掃蕩氛邪布氣行神降伏魔祟消災致福助
道宣威天地眞靈應時感降以今清旦行道
初捻上香歸身歸神歸命大道臣等首體投
地歸命

太上三尊以是功德歸流社稷尊靈宗祧先
聖昇眞紫闕騰景清都乗鳯輦以徊翔福龍
圖於延永地廣於堯封禹跡祚隆於周曆漢
年二象和寧三光昭朗得道之後昇入無形
和與道合眞
以今二捻上香歸身歸神歸命大道臣等首
體投地歸命
太上尊經以是功德上祝
皇帝二儀並固三景齊明仁格堯湯化超羲
皥后妃嬪主太子諸王德賛紫宸功扶皇極

文武卿佐中外職僚敷恩澤以無私致雍熈
而成化干戈永戢水旱不興疫毒無侵休祥
允萃八紘九野克臻清靜之風自幽及明共
覩昇平之運得道之後昇入無形和與道合
眞
以今三捻上香歸身歸神歸命大道臣等首
體投地歸命
太上三師以是功德歸流弟子某家九玄七
祖一切幽靈釋罪地司生神天府𡨚仇和解
罪舋消平某家眷屬六親同臻福祐前生今

世往債宿瑕俱乗懴謝之縁盡息災凶之咎
眞靈祐護道德匡扶厄運清消邪魔摧蕩天
兵神將介福垂祥得道之後昇入無形和與
道合眞
次禮方
次懴方
次於鬼門上存神命魔宻呪
次歩虚旋行三周
次三禮
至心稽首太上無極大道

至心稽首三十六部尊經
至心稽首玄中大法師
次重稱法位
具法職奉行三昧神呪大齋法事某嶽先生
臣某等謹重上啓
太上無極大道無上玄老太上玄元老君洞
神洞淵洞玄洞眞三昧神呪經寳威神天仙
地仙眞仙飛仙五嶽神仙十方眞人巳得道
大聖衆至眞諸君丈人三界官屬一切尊靈
臣等叨承福㑹獲履法門參佩寳經洞淵大

法職當宣弘妙旨濟度人天佐國立功奉揚
正化某官某乙請修無上神呪大齋敷列壇
場精豐信幣轉經行道燒香然燈懴謝罪尤
解消災咎關告三界延降萬神請千二百官
天兵將吏誅除妖惡摧伏𡨚魔瀝懇冥心以
期通感伏惟
十方髙聖太上三尊慈澤滂流威光下燭勑
天司地府五帝三官太山酆都嶽瀆官屬赦
除某官某乙前生今世億劫以來積舋深瑕
無邊無量前惡未懴後罪又加結在天地之

曹隂陽之府嶽瀆之内水火之司或訟逮所
延考罰所注致招災咎祈謝無由或穢慢三
光輕凌四大明干禁忌幽觸神祇結固纒綿
不可憶識因今懴謝並乞蕩除賜𡨚債和平
愆尤除滌原銷觸犯超度災凶罪對幽淵咸
蒙赦宥從容天界錬化福庭垂祐延祥永隆
嘉祚(若有災疾即次用下句若無事即巳)今以國土居宅之内
疫毒流行赤子嗷嗷坐罹凶横仰祈玄祐愍
濟生靈臣按三天法師正一科品誅邪制鬼
收東魔靈謹爲某官某乙謁請無上髙倉君

五人兵士十萬人主爲收除三丘五墓之鬼
謁請天曹運氣君五人兵士十萬人主收除
某家百二十禁忌刑殺嫉妬之鬼謁請都曹
正氣素車白馬君五人兵士十萬人主收除
某家衆邪妖精禍害之鬼謁請考召君五人
兵士十萬人收除某家下官故氣土精月食
之鬼謁請運氣解患守宅君五人官將百二
十人兵士十萬人主收除某家新宅故宅五
毒百病逆氣之鬼謁請天上咎逆君五人官
將百二十人兵士十萬人主收除某家耗害

精邪招引外魔盜賊之鬼謁請廣司君五人
官將百二十人兵士十萬人收除某家十二
月位破殺虚耗之鬼謁請北城詔命化喻謀
議君五人官將百二十人兵士十萬人收除
某家北將破王之鬼謁請天心剌史從事一
千二百人兵士十萬人主收除某家時行五
毒温疫氣病刳剔之鬼謁請平天君五人官
將百二十人兵士十萬人收除某家刑禱呪
詛房廟考氣之鬼謁請無上太和君五人官
將百二十人兵士十萬人收除某家魍魎野

道五部兵獵遊𦍙之鬼謁請收神上明君五
人官將百二十人兵士十萬人收除某家耗
亂人神恐動魂魄夢寐不安之鬼一十二部
天官吏兵一合具官應時臨降周帀庭宇羅
列八方上震雷霆旁布行陣於宫宅内外搜
捕奸邪剪穢誅凶焚蕩妖沴六天故氣衆老
之精千鬼萬神五方疫毒魍魎光怪中外强
𦍙宿考流殃及土公害氣星燭復連咎注非
尸新死故亡雌雄逆殺刑禱之氣妬鬼𡜍神
收滅誅鋤永令斷絶隂陽主宰一切正神安

鎭方隅辟斥邪妄若有犯干禁忌驚擾龍神
祈謝修禳迴凶就吉七十二位刑德衆神助
道安人祛災致福罪咎蠲釋疾厄無侵(或云痊平)
九世七玄生天證道克臻禎貺常保安寧言
功之辰加爵進賞(若私家即自嘉祚後續此)上願乾坤昭
泰日月貞明五緯順常萬方康樂帝圖隆固
聖壽遐長社稷尊靈宗祧先聖惟昌寳曆孚
祐寰區臣仕忠貞黍稷豐稔兵戈自戢符瑞
彰聞萬國朝宗窮荒入貢某家道氣流布善
力資薰嘉祚日新親縁同福三徒六趣蠢動

飛沉聖澤所覃普天全濟上明
天尊大慈之施下副臣衆等懴謝之誠謹啓
次十二願
次復爐呪
次學仙
次出戸呪
次玄師前上香
次回向讃
次彈罰散如常儀
太上洞淵三昧神呪齋清旦行道儀
