








凡例
一洞真部則無上法王元始天尊所出號洞
　真經而爲大乗上法乃九聖之道其部分
　爲十二類一曰本文即三元八會之書長
　行緣起之說爲經教之本之例二曰神符
　即龍章鳯篆之文靈跡符書之字之例三
　曰玉訣如河上公注釋道德解金書之例
　四曰靈圖如含景五帝之象圖局三一之
　形之例五曰譜録如生神章所述三君之
　本行所陳五帝之示形之例六曰戒律如

　防止六情十惡之例七曰威儀如齋法典
　式請經軌儀之例八曰方法如存三守一
　制魄拘魂䇿役鬼神祈禱雨腸濟幽度顯
　之例九曰衆術如變丹錬石化形隱景陰
　陽術數藥餌導養之例十曰記傳如道君
　本業皇人徃行之例十一曰讚頌如九天
　舊章之例十二曰表奏如六齋啟願三會
　請謁之例凡係元始天尊流演者各撃於
　其類其輔則有太玄部
一洞玄部則三界醫王太上道君所岀號洞

　玄經而爲中乗中法乃九真之道其部亦
　有十二類與前洞真所部并同凡係太上
　道君流演者各繫於其類其輔則有太平
　部
一洞神部則十方道師太上老君所出號洞
　神經而爲小乗初法乃九仙之道其部亦
　有十二類與前洞真所部并同凡係太上
　老君流演者各繫於其類其輔則有三清
　部此外又有正一部正一者則通貫巳上
　洞輔之部歸會于此凡七部故曰三洞四

　輔


凡例(終)






