








唐太古妙應孫真人福壽論
聖人體其道而不爲也賢人知其禍而不欺
也達人斷其命而不求也信人保其信而静
守也仁者守其仁而廉謹也士人謹其士而
謙敬也凡人昧其理而苟非爲也愚人執其
愚而不憚也小人反其道而終日爲也福者
造善之積也禍者造不善之積也鬼神蓋不
能爲人之禍亦不能致人之福但人積不善
之多而煞其命也富貴者以輕勢取爲非分
也貧賤者以佞盗取爲非分也神而記之人

不知也夫神記者明有陰籍之因又按黄庭
内景云夫人有萬餘神主身三尸九蟲善惡
童子録之奏上况有陰㝠之籍也愚痴之人
神不足神有餘者聖人也亦不可一二咎而奪
其人命也亦有爵被人輕謗及暴見貶黜削
其名籍遭其橫病者多理輔不法所致也理
輔不正不死者其壽餘禄未盡也正理輔而
死者筭盡也貧者多壽富者多促貧者多壽
以貧窮自困而常不足不可罰壽富者多促
而奢侈有餘所以折其命也乃天損有餘而

補不足亦有貧賤飢凍曝露其屍不葬者心
不吉之人也德不足是以貧焉心不足是以
死焉天雖然不煞自取其斃也不合居人間
承天地之覆載戴日月之照臨此非人者也
故有官爵之非分車馬之非分妻妾之非分
(巳上謂之不仁之非分也)有屋宇之非分粟帛之非分貨
易之非分(巳上謂之不儉之非分也)則神而記之三年五
年十年二十年不過此過此神而追之則死
矣官爵之非分者崎嶇而居之賄賂而得之
德薄而執其位躁求而竊其禄求其躁取而

必强强而取之非分也即有災焉病焉死焉
神而記之人不知也車馬之非分市馬恡其
價而焉欲其良水草而不時鞭勒而過度奔走
而不節不知驅馳之疲不知逺近之乏不護
嶮阻之路畜不能言天哀力竭此非分也神
已記之人不知也妻妾之非分者所愛既多
費用必廣淫泆之道必在驕奢金翠之有餘
蘭膏之有棄惡賤其紋綵猒飫其珍羞人爲
之難氽爲之易人爲之苦氽爲之樂此非分
也神巳記之人不知也童僕之非分者以良

爲賤以是爲非苦不憫之樂不容之寒暑不
念其勤勞老病不矜其困憊鞭撻不問其屈
伏陵辱不問其親疏此非分也神已記之人
不知也屋宇之非分者人不多構其廣夏價
不厚而罰其工人以不義之財葺其無端之
舍功必至飾必明斤斧血力木石勞神不知
環堵之貧蓬户之陋此非分也神已記之人
不知也粟帛之非分者其植也廣其穫也勞
其農也負其利也倍蓄乎巨廪動餘歲年盗
賊之羈縻雀鼠之巢穴及乎囷農負債利陷

深寃此非分也神已記之人不知也衣食之
非分者紋綵有餘餘而更製箱篋之無限貧
寒之不施不念倮露之凌布素之不足以致
蠹魚鼠口香黤腐爛此非分也神已記之人
不知也飲食之非分者一食而其水陸一飲
而取其弦歌其食也寡其費也多世之糠糲
不充此以膻膩有棄縱其僕妾委擲埿塗此
非分也神而記之人不知也貨易之利厚不
爲非分利外尅人此爲非分接得非常之利
者祥也小人不可以輕而受之其所鬻者賤

所價者貴彼之愚而我之賊賊而得之者禍
也倖而得之者灾也分而得之者吉也屈而
得之者福也夫人之死非因依也非痾瘵也蓋
以積不仁之多造不善之廣神而追之則矣
人若能補其過悔其咎布仁惠之恩垂憫恤
之念德達幽𡨋可以存矣尚不能逃其往負
之災不然者其禍日多其壽日促金之得盈
福之已竭且無義之富血屬共之上之困焉
下之喪焉如此者於我如浮雲不足以爲富
也人若奉陰德而不欺者聖人知之賢人護

之天乃愛之人以悅之鬼神敬之居其富而
不失其富居其貴而不失其貴禍不及也壽
不折矣攻劫之患去矣水火之災除矣必可
保生全天壽矣
唐太古妙應孫真人福夀論





