








上清太淵神龍瓊胎乘景上玄玉章
汶水眞人訪丹元曰我以聖師總眞上宰西
城王君謁清虚小有天王自汶水迎侍及太
極諸眞人龍師河伯從之大㑹下元以議度
世之偉人碩才進任丹元皇極方諸洞清玄
之官啓大洞上清靈藴出上品寳書以授諸
至學我當遺君龍珠神藥上玄玉章丹元請
其詳眞人曰我始授總眞上清要道又蒙上
清上玄玉女賜我神龍之珠上清神母妙炁
之符珥珠則瓊胎特秀龍德自然佩符則水

官拜伏河瀆聽命道之奧妙白日飛昇我成
眞時玉胞拆露神龍負形今已出入上清典
司淵宅神龍蜿蜓銀光皓質化爲脩蛇我嘗
貯以塗金碧椀俾侍女持之是龍當中秋月
滿時凝眸注想光霞交暎則口出一珠如彈
丸焉我火之成粉作散珠以與清骨無老之
民今年得一珠分四十九珠我服其一餘四
十八以授於君於是碧玉壺出珠如塗金大
小不一如用此則不用玉章中珠世人得書
不見我則用玉章中珠也丹元再拜受之又

曰君簡宿名當傳書𧵥以金雙魚碧紋之羅
君可齎焉丹元以黄金作靈腹魚一雙長五
寸半青絲貫魚首尾貼金結綬碧水紋羅四
十九尺奉詞𧵥盟經師汶水眞人蒙授太淵
神龍瓊胎乘景上玄玉章上清昇龍玄寳文
自然妙炁碧穀雙書符文並朱書







蘂一係空處龍君就請不以與之乃錫上淸
神金一乘右𢍆授而易之又請紫靈玉元上
道君割玉京邃洞碧琳懸腹自然流液致珠
七曜交游百寳上器抱洞陽九鍊之光珠成
金醴作琥珀給分三十六珠仰盟
上清九眞二十四皇太上丈人以開度上清
十六左眞二十雌眞左眞上首上淸龍德海
空寳慧眞人是也雌眞上首清淵太素元君

玉仙聖母是也列爲聖師承接眞士有得此
文龍君奉寳有行其道神龍負月足浮太霄
不暮之庭授以金魚一雙碧紋四十九尺不
遵玉禁示於臭濁風刀解形灌塞河源役考
水官其道治上玉爲瑩珠如雀卵盛金甖漬
以月華黃水世自有方九日夜取之待向曙
東方有明星時東望燒香再拜訖祝曰
太淵神寳明月之光鎭兆元宫化成神龍
瓊胎内變如意飛浮負兆眞形上昇長樓
咒畢閉炁咽之以意注想入關元中訖


明目專看此珠不下則止下則易珠不下爲
勝後以夜半守之九九日當有物泳炁海中
兆若心動恐悸魂魄飛越可無畏也常以九
九爲轉
是珠爲胎化龍寳當飛入天精中宫絳玉之
淵又昇上清乾元紫玉之淵是謂元池上元
瓊胎之府神龍常以夜半負兆身形上游九
天又取龍炁以鍊兆形形通無有可以出入
龍之口鼻又當念道正知不爾魔攝化爲異
趣愼之哉

待關元有物景狀了了可於江海之際取長
鯉長三尺者内昇龍符黃書青素安魚口中
上清
赤鯉
昇龍
之符
安符祝曰
龍胎赤鯉服兆玄符雷電合發飛奔玉虚
舉兆之身
次放水中當以歳首雷霆之日伺之若在其

所有迅電起則赤鯉爲龍上登龍丘之阿兆
道成之日神龍來下載兆上昇蘂珠之房龍
玄寳文青書黃素佩之致精神龍鍊凝瓊胎
其道一舉宜宣眞人
上清神母飛玄寳文白然妙炁







上清太淵神龍瓊胎乘景上玄玉章







