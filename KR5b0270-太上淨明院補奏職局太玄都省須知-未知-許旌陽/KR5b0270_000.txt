








太上淨明院補奏職局太玄都省須知髮七
　　　髙明大使神功妙濟眞君許旌陽釋
　太玄都省者乃
玉皇上帝專達之府府有文林武林二品官
　文林掌文章簿書禮儀之事武林掌誅邪
　殺伐之事並以行道法人依功績叙遷生
　曰遥勲死爲正授此常格也如生有竒能
　異績名係玄譜真聖叙用者常以正授或
　以福履叙用者魂神寄階夢判天法其有
　宿在鬼神科籍隂掌天憲聞聰見明心與

　天齊神與隂㑹者正授委任各有品第歳
　有稽考一歳則入於洞神文堂
　　　一文林
知太玄都省使太玄都省節察使
太玄副統使太玄使
知太玄都省事太玄都省令
太玄都省判令
　巳上七階以上元一品仙官充受都統大
　主使
太玄都録太玄總計

太玄史令太玄左右典史令
同㑹太玄都史同僉太玄左右史
太玄典左史太玄節檢
太玄典司主計太玄典司佐計
　已上十階以中元一品仙官充受省使節
　令
太玄都主吏太玄司主吏
太玄直吏太玄判吏
太玄典司吏太玄典吏佐
太玄典司佐吏太玄都典佐

太玄典司通吏同僉太玄典吏
太玄稽斡太玄都省謄籍
太玄左右司典計最太玄都太判官
太玄左右判官
　已上十五階以下元一品仙官充受都録
　十司節使
僉書太玄都省事同僉書太玄都省事
　已上二階謂新入局
　　　一武林
太玄都省大總監太玄都省少總監

太玄都省監副太玄都省上勾功
太玄都省節制局長
太玄都省大察姦騎吏
太玄都省少察姦騎吏
太玄都省中勾功太玄都省下勾功
　巳上十階以上元一品仙官充
太玄都省上監功太玄都省下監功
太玄都省上直太玄都省下直
太玄都省大靈官太玄都省靈官衛郎
太玄都省靈官佐郎太玄都省管轄中郎

太玄省管衞中郎
太玄省羽林司衞中郎
　巳上十階以中元一品仙官充
太玄省都幹太玄省幹局
太玄省指使太玄省總文
太玄省總使太玄省祗應
太玄省門下指使太玄宣毅衞郎
太玄賛宣丞事太玄宣毅衞佐
太玄賛宣丞佐太玄都虞候
　巳上十二階以下元一品仙官充右武林

　並隷都録
　差使文林自主吏而下每司一員
　差使武林自上監功而下每司一員
　　　太玄司局
太玄都録(玉清宫内掌管天下奏事通呈奏/牘諸仙出身文籍兼都刑掌犯死)
(刑籍/事)
禄筭院(掌人物/生死事)延生院(掌人壽/筭事)
治職院(掌天下法/官考第事)天道院(掌天下修/行人事)
陽德院(掌天下/德事)隂禍院(掌天下/惡事)
仙鬼院(掌鬼神/昇遷事)天兵院(掌三界/兵馬事)

粮料院(掌人物/受用事)罰壽院(掌人枉/死事)
黒獄院(掌法官/罪犯事)仙籍院(掌諸總/籍事)
通呈院(掌天下/奏名事)磨勘院(掌四天磨/勘司事)
宫廟院(掌天下/祭祀事)天雷院(掌天/符事)
天雨院(掌天下/雨澤事)散仙院(掌諸法子/出身事)
兵局院(掌兵符/死亡事)檢察院(掌上界神/仙功過事)
天仙院(掌諸天/奏牘事)諸法院(掌十洲/三島事)
招文院(掌上降到/法律事)刑制院(掌犯死罪/刑籍事)
延祚院(掌國祚君/王名姓事)陽官院(掌陽界人/世官事)
隂官院(掌隂界地/府官事)義成院(掌録天下/行孝事)

清節院(掌録清/節事)照臨院(掌五星/諸文事)
都刑院(掌陽間/刑獄事)司命院(掌人物/註生事)
天樞院都省官格須知
　　　一文職(此職以行道術奏/牘行法有功人𠑽)
真公真伯真人真官
真佐仙伯仙官仙佐
　巳上謂之上六職各有祕字
金鑾殿五神殿定光殿太微殿
紫微殿
　巳上謂之三等帶勲有曰學士有曰釋文

　有曰謄籍又有祕字使如曰仁毅之類
乾靈閣坤成閣天使閣㑹文閣
中和堂
　巳上謂之三等閣職有曰學士有曰謄籍
　有曰釋文
明節堂明樂園㑹仙園瑶池
　巳上謂之三等聖符有曰差使有曰指揮
　從此止謂之破格並係天符特賜又有格
　外如三清左右承㫖使大使玄都宫太微
　宫紫微宫諸壇等

　　　尚書學士釋文謄籍判官之類(此係/上天)
　　　(出/誥)
三都御史(玄都清/都神都)三十二天上相
五部尚書三十二天判官行壇
五部判官行壇諸司録事(如七十四/司小判官)
諸院判官(如驅邪/院判官)諸司僉書(如同管/右判官)
押司一百二十階(如考照/押司)
　巳上謂之入調以年勞有功遷轉並係都
　司注擬奏名取㫖出誥
　　　一武職(此職捉殺有功如伐壇破廟/之類及生爲人名將𠑽或係)

　　　(文職於文字/有過人降入)
將軍統軍領軍使者將
　巳上謂之上品五職各有祕字(如六階/六職)
五童君五童十方部署轉牒使
　巳上謂之四等親兵又有祕字使如日控
　鶴使之類
直劒直印直符直節
直旌
　已上謂之五等帶宣皆上有九天字(如文/階聖)
　(符)從此止謂之破格並係天符特賜又有

　格外如三清大力君大力天丁之類係上
　天出誥
四聖指使三天指使(如玉童男/巳下指使)
四聖總文三天總文
四聖總領三天門下祗候
三天門下指使五嶽宣毅
城隍賛宣五嶽虞候
城隍管界使散員一百二十階
太清考照院散員
　巳上謂之軍將以年勞有功遷轉並係都

　司注擬奏名取㫖出帖
　右在前天職文武等在生有功轉職遥授
　死後正差供職三等攷功生死各依次補
　入天樞都司諸科律格
　　　入官格
孝悌忠節精修行持隂功陽德有大勲勞在
天地人三界者隨出身入文武資格次等昇
有見在遥授有死後超注
　　　祕字格
一文職共三品四字三字二字

一武職共三品六字四字三字
　巳上各以字少爲上等多爲下等
　　　祕字驗出
忠勇才謀孝宣慈惠廉正等平節威義文應
妙德武華幽皓素明白清㓗肅恭温靖保康
交㑹輝照赫隆寂靈秀爽
　巳上四十四字謂之正功外有破格褒稱
　萬萬餘字係天上祕字書
　　　死後超度免入獄格
一孝行有稱一奉道有常一秉心直諒

一隂功無敵一陽德彰明一好生惡殺
一慈勇温慎
　　　死後入獄沉滯格
欺隱負匿惡行潜宻晦幽罔知
人神莫見十惡五逆
　　　紫庭真律格
清淨不汚之謂㓗戒愼憂懼之謂勤欲而未
得之謂真欲貪而未得之謂真貪取非取盜
非盜淫非淫逆非逆順非順順逆逆順善惡
惡善悔悟學道謂之上善矯情非道謂之大

惡生非其生殺非其殺掩善爲蔽隱惡爲欺
殺而欲之生者謂之好生見而欲之死者謂
之好殺怨父母者不可以生雖生之亦可以
殺故真孝者不死至孝者得仙仙道易鬼道
難善人之常惡人之僞善本善習使之惡惡
非惡攺斯爲善
　　　鬼格
祕収受上賞泄慢蒙顯戮以僞勸善曰信以
誠文過曰非隂禍大陽禍小發於心而不露
者罪巳彰爲於外而有愧者罪可恕無抑人

抑人者必不可以從道雖奪人奪人者尚可
以行道
　　　天樞都司局
天樞都録係在世活人管提舉僉書録事七
人有曹掾七人承受發放七録事司公事(管/元)
(㑹管兵一萬/人召天攝軍)
第一録事司相提真人沈佺
第二録事司茂全真人汪洋
第三録事司陽明仙佐傅受
第四録事司明救治續真人封休

第五録事司守分未有仙職胡注
第六録事司守分未有仙職孔文
第七録事司守分未有仙職方整
　七録事掌僉書七十四公事外録筭司係
　節員附第一録司通七十四司僉録七録
　事亦係在世活人名屬都司隱祕不傳
　　　第一録事司名㑹府連録筭司節員
　　　二十七司
録筭司掌人物主生死都數宜樞關鍵真人
蔡援

延生案掌增崇壽筭玄絳丹霞真人王自
紀功院掌天下人功德輝騰真人盧藏用
職事司掌天下法官放第休應真人賈益
天道院掌天下修行人籍妙德真人呉忱
隂績寺掌天下隂德隂禍無爲治道真人朱
黻
鬼仙案掌鬼中昇仙籍紏察崇靈真人蕭史
兵馬司掌三界兵馬數日休上元真人歐陽
立
粮料司掌人物受用數靈輝子華真人歐陽

度
司命案掌人物注而未生符命保功眞人傳
元
枉死案掌人物枉死罰壽罰筭龍光真人白
敏中
黒獄簿掌仙官罪犯風樂莊重真人匡休
崇真院詳定紀功院事黄官真人廖立
仙籍院掌諸仙總籍丹霞真人吳權
詳定司掌謄録天下奏牘西華真人吳釆
奏事局掌通呈奏牘北洞真人王喬年

都刑院掌人間刑獄明分真人臯陶
天樞院掌隂獄諸處天地獄申呈幽闢真人
葛
磨勘司掌四天磨勘事八開真人姜惟
宫廟籍掌祭祀入典鬼神衮常真人趙奉侯
雷雨案掌雷雨仙官節府朗野真人蕭莊
散仙案掌諸仙出身文籍寳靜真人蹇常
檢察院掌法駕天文及仙女治具最仙真人
傅興
差兵案掌三界兵符死亡勝敗靈德真人郭

茂先
檢察司掌上界判官功過清景真人劉真
諸天奏院掌諸天仙官奏牘文崇治至真人
甄善濟
諸天奏案掌三島十洲奏牘妙應無上真人
蔡符
　　　第二録事司名左八司都局
檢察右司掌中下界判官籍杜庭真人江真
檢察左司掌五嶽奏牘文字陽華真人梁竦
招文院掌上天降到法律等妙真人裴言

刑制院掌犯罪死刑籍華陽真人馮垣
延祚司掌國祚君王名姓素廣真人崔紀
陽官院掌陽界人世官僚清讜真人殷覺
隂官院掌隂界地府官僚赫曦真人伍竒
祗候典掌酆都罪死文字瑶康真人黄恍
　　　第三録事名右六司都局
義成院掌録天下忠孝廣明真人仇覧
清節院掌録清節之士符㑹真人黄定
照臨寺掌四夷人物同僚真人歐陽免
廣照寺掌四夷運祚保康真人廖忻

日月司掌日月奏牘恭和真人仇香
五星院掌諸星文交光真人士曜
　　　第四第五第六第七録事
掌四方二十八宿行到事名八同承受七司
是正案一司是節員共封爲真人號
東方第四録事判官八人共封清輝真人
　羊其王吉奉朗汪覺
　張亮侯甫牛慶牛度
南方第五録事判官八人共封赫華真人
　竇建萬勝封言

　茂中封真華簡至相
西方第六録事判官八人共封素寂真人
　　黄文蕭宗關子明胡干
　　胡注黄萬勝劉知㡬劉璋
北方第七録事判官八人共封幽靈真人
　盧吉光郭援王治道李允中
　李蕡曹洪胡江胡真
天樞轉牒使掌轉送文字付諸司屬都司
總管左控鶴使崔隆
曹司右馭龍使胡德

節貟右赤童竇升
　　　洞神職制律格
洞神堂謂之三堂在中山玄關三便門之東
道君靈寳天尊受元始天尊之法旣成上道
於此闢堂爲太上老君說法於諸選之清竒
者實知之有得其位者須曽爲太上發大誓
願救度群生如是成道之後方及已身有大
善惠在於人世應上帝之心者名定官定官
言其官卑而名重至此者不再有升黜也
　　　一洞神文郎九品

洞神真卿(大學/士等)洞神真文(小學/士等)洞神真翁(刪/定)
(官修撰/官等)
　右上三品(自真翁而上凡俗不可多得/雖六位真師稱洞神真卿)
洞神仙卿(編修官檢/討官等)洞神仙僚(箋翰節録抄/註校正節檢)
(詳對巳/上定官)洞神叅議(三都御史五部尚/書諸天三景典音等)
　右中三品(諸叅議等入洞神格/局須帶洞神叅議字)
洞神叅佐(巳上自紫微以下/司局官入此局)洞神典事
洞神亞卿(巳上自叅議以下爲▲/崇僚帶出下三品也)
　右下三品
　　　一洞神武郎九品

洞神總副洞神侍衞洞神侍郎
　右上三品
洞神丞衞洞神節衞洞神宣衞
　右中三品
洞神上衞洞神中衞洞神下衞
　右下三品
　　　一行遣奏格(如表奏行移/並如常式)
凡奏狀前封面(以黄紙帖事仍於/狀前批申發日時)應奏請事
於年月日旁貼乞降付某處(后借即者亦/於此開說)差
出者仍貼云(臣)今(見在某處/某月日)發向某處巳上

用表奏者亦各准此封面具(臣)姓名狀奏
謹實封即謹實封(即摺/角也)兩端用印無印者具
名書字封面不貼黄(在外奏者止貼係/機宻或急速字)其用
劄字者前不具位不用名不用年攺狀爲劄
字事末云取進止即直詣通落不經司屬急
速文字其用榜子唯不用年不全幅不封如
狀小書於黙奏時則面北行事爐前焚化
　　　保奏(如保奏官/將傳法用)
具官姓名(臣)准令或格略具合舉條例右(臣)
某伏覩某官姓名(入意㫖)今保舉堪充行(云/云)

如後異同例依天憲謹具録奏聞伏候勑㫖
(如保人於他處即稱/仙㫖年月日狀奏)
　　　單狀
某司自申狀則具位某事若無事因者於此
使云右云謹具申如前列數事(云/云)
髮七十三
右件狀如前(云/云)某司謹狀若取處分即云伏
候指揮
　年月日具位狀
　凡有所統攝者皆用此式如申東嶽之類

　仍於狀前貼出申發日時

某司牒某司某官某事(云/云)
牒件如前列數事(云/云)謹牒
　太歳年月日牒
具官書押
　凡不相統攝者行移用此式諸神牒准此
　攺某司作某人姓名不空字雖統攝而無
　申狀例及相等皆用上式於所轄而無符
　貼例者則曰牒某處或某官並不空字年
　月日具衘書押
　凡同所𨽻而别職局者用如天道院關仙

　籍案之類天樞也
　　　符式
某司某事(云/云)右符某處主者(云/云)符到奉行年
月日符
具官書押
　凡所屬用此式如付社令之類
　　　帖式
某司某事(云/云)右帖某處某官(云/云)
　如前列事則之
右件帖(云/云)

　年月日帖
具位押(凡差撥神將治病行/事用此如用引曰引)
　　　曉示
某司某事(云/云)右告下(云/云)者别事則云
右件(云/云)
　年月日曉示
具位押
　　　合用印
奏上帝表狀用淨明院印
上箋詞職印

上天行移用太玄省印
九地行移用淨明法主印
祈穰超度用道君印
救治差將書符攝召用總監鬼神印
　　　印式
　　　　　　　　淨
　太玄明
　都省法
　之印主
　　　　　　　　印

　總道
　監君
　鬼印
　印
太上淨明院補奏職局太玄都省須知





