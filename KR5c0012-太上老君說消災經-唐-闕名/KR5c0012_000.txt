








太上老君說消災經
老君以庚寅年四月二十八日丙午與諸天
大聖俱坐碧霞之殿五雲之座眞仙侍衞無
鞅數衆建節捧香羅列左右一時同會即召
天仙地仙五嶽衆仙天仙三十六皇主地仙
二十四皇主神仙十皇主飛仙大聖衆又别
國主上仙三十六萬人中仙二十五萬人下
仙十四萬人八大龍主八大鬼主八大畜主
三五之君二十四性悉皆來集勑勒天都録
事地都名字即使攝録天下邪魔惡鬼魑魅

魍魎盜賊虎狼及横官口舌兵戈水火疾病
災害急厄患之者莫問男女皆當香湯沐浴
齋戒然燈焼香禮誦供養此經若家有衆魔
野盜精邪疾疫急厄難之時當呼三十六金
剛二十五神王二十七力士三十七天師凡
此金剛神王力士天師等名號者皆主知萬
病災變吉凶好惡悉皆由也若有善信男女
能長齋燒香禮誦此經功徳無量所有千災
萬疾惡逆盜賊虎狼一切病難自然消滅
天尊降福覆護其人所向從心無不獲福家

門安泰子孫隆昌修習之人皆致靈感輕慢
之者禍及九祖令可告男女令知報應皆得
利焉
元炁金剛混沌金剛總領金剛萬兆金剛
捉鬼金剛部録金剛收炁金剛好生金剛
鎭守金剛去邪金剛保命金剛守形金剛
守炁金剛行眞金剛除僞金剛除邪金剛
破惑金剛上奏金剛下衛金剛上明金剛
保身金剛長生金剛變化金剛清定金剛
定身金剛朱雀金剛玄武金剛大聖金剛

成道金剛天道金剛地道金剛神道金剛
火頭金剛威怒金剛大力金剛滅魔金剛
天大神王地大神王王大神王元素神王
素生神王隂徳神王錬炁神王鍊精神王
鍊生神王開化神王造化神王眞道神王
神道神王䕶身神王破邪神王執正神王
破夷神王破賊神王覓鬼神王斬鬼神王
遠行神王安身神王殺鬼神王食魅神王
捕精神王
除姦力士除佞力士破怨力士破迷力士

開道力士消災力士散禍力士解厄力士
消魔力士把攬力士領鬼力士收鬼力士
收邪力士抄録力士定文力士定罪力士
上奏力士對君力士奉承力士天顯力士
地廣力士攝邪力士破軍力士征伐力士
攝神力士横天力士食精力士
啓元天師道光天帥開化天師進仙天師
重光天師朗清天師清定天師定邪天師
收鬼天師制魔天師斬鬼天帥啓天天師
部録天師上奏天師除死天師定生天師

保䕶天帥普濟天師濟厄天師救死天師
護生天師度命天師度人天師好生天師
好善天師變化天帥神妙天師皇上天帥
萬福天師至極天師玉辰天師上聖天師
虚皇天師無量天師明皇天師洞深天師
普攝天師
老君曰此天師者位在三十六天之上也仍
下統世界普領鬼神及一切精邪疫疾虎狼
毒獸時瘟疫炁口舌呪詛悉皆由也若人不
信道法違背仙經專事邪神或修俗教或習

邪風或祭祀鬼神如此等類罪由轉盛無知
穢俗背正信邪故受考對萬劫無明千劫受
罪乃得還生畜生之類非人之形任他役使
不可思議死經地獄無有還期其罪深重不
可盡言如此之人縱得受生恒遭疾病貧窮
苦厄無時安静官府所剋衆人所害年命短
促死入長夜㝠㝠地下人所不知百劫受罪
乃得返人之形若能洗心易行而得生也若
迷而不廻者而近於死也將以長處惡道無
由重生也今重告子明愼之焉是時諸眞大

仙歡喜踊躍稽首而作頌曰
道言甚微妙普濟度天人習者皆成道
背者悉殃身此經能消災蕩穢絕嚣麈
衆生無智慧違者信邪神死入寒氷苦
受罪甚艱辛廻心歸正道方可受眞身
一心歸仙路乃得度天津永享無期壽
分形百萬眞九幽長披散七祖離㝠津
自然天厨食皆賴聖皇恩靈歌唱玄路
萬劫保清眞隨世人人度三眞應聖皇
五方而静黙道法漸時光似如人半日

妖魅入心藏隂陽或衰盛百姓並飢荒
眞人將去世混雜實難當潜龍欲重起
閉目在幽房狂人顚倒業不久自遭殃
沉淪地獄下痛毒被刑傷皆由心邪見
致使受燋惶金剛令上道威力破迷荒
行歌而交泰至道永開張風調而雨順
五榖滿盈倉四方皆賔伏麟鳳自呈祥
明君時有道萬劫保年長
老君謂尹喜曰此經尊貴乃衆仙得眞之要
也子今受吾之要直須精專内自保之勿示

非人唯學仙道士及善信男女此可依經傳
受明宣道法令深愼科戒勿使失時今重告
子曰不得妄傳吾言甚祕宜愼之焉喜即稽
首跪拜受經是時諸眞衆仙聞說經畢退席
恭敬侍立俄頃有諸仙駕浮空而下无鞅數
衆各捧香花持符執莭來詣道前一時稽首
奉請
老君還玉京
老君於是歡喜臨駕重謂喜曰吾當上昇矣
子受此經必成道矣喜即莾然悲涕俯伏禮

謝忽失其所在唯聞音樂震動山川因仰面
視諸龍駕雲炁旋遶五色鮮明世之莫識須
㬰漸遠隠而不見矣

太上老君說消災經
















