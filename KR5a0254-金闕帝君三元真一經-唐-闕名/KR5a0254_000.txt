








金闕帝君三元眞一經果一
　　　　㳙子授東海青童君
眞人所以貴一爲眞者上一爲一身之天帝
中一爲絳宮之丹皇下一爲黃庭之元王並
監統身中二十四氣以應太微二十四眞夫
氣者結虚煙而成神也三元君各有千乗萬
騎雲車羽盖常以内入紫宮以登上清列録
元圖位爲眞人飛行九霄若能守之彌固則
三一可見三一可見則千乗萬騎至矣羽盖
可御雲車可乗白日昇天上造太微太微中

有二十四氣混黄雜聚將結炁而變化有時
忽爾而分流也氣中有二十四眞人皆三一
帝皇之炁所以致分道變化矣既能守身中
三一則上太微中三一帝皇之君而降見於
外與子言矣
身中復有二十四眞人亦身中精光爽氣所
分化而造也若雲車來迎以登太微太微二
十四眞人俱與身中神明合宴於混黄之中
共景分升俱齊内外之徳也皆出入上清寢
止太微又當兼行洞房洞房之中自有黄闕

紫户玄精之室身中三一尊君常栖息處所
也兼行之者見一神益速也洞房眞人須守
一爲根本守一眞人須洞房爲華盖故三一
相須洞房相待雖其居不同而致道用齊相
須若但各得一道注心堅固者可入太清而
巳位爲太清仙王耳不得游行太微浮登上
清上一眞帝之極也中一眞皇之至也下一
眞王之妙也天皇得極故上成皇極地皇得
至故上成正一人皇得妙故上成衆妙之君
三皇體眞以守一故一無藏形其眞極也三

一俱明得一而生是故三皇世人學之者皆
貴守眞一守眞一心樸神凝混專玄感所以
百念不生精意不散但三月内視注心一神
神光化生身外與之而游是注念不散專氣
致和由樸之至也得之速也自樸散以來眞
離之後華僞漸起競心亂生故一不卒見神
不即應非不欲住存之者不專思之者不審
故起積年之功始有髣髴也若能心齋遠世
專心無營亦必三月之感與一俱面也三元
者九天之玉眞太上之正道也故正一大道

以出眞帝正道玄眞以生大神三元解變則
一之所生故衆眞歸一而玄功成焉此正道
之祖元氣之根始也
夫三一之法觀道備於三元緫括靈篇握寳
神經第一之訣大洞眞經第二之訣大有妙
經第三之訣太上素靈是故上一帝君寳大
洞眞經中一丹皇寳大有妙經下一元王寳
太上素靈此之三文眞道之至精三一之極
章並上清之禁訣也妙哉無名其道不遠守
一所生三一見矣子既見一可求此經亦當

祕授守三一法皇天上清金闕帝君眞書之
首篇衆眞之妙訣子能守一一亦守子子能
見一一亦見子子身進退千端萬事常當念
一飲食念一喜樂念一哀慼念一疾病念一
危難念一履水火念一乗車馬念一有急念
一人之念一舉止屬目念亦多矣思念專矣
患人有志不固固不能久知一名字而不能
守守不能堅志多有誇心不能恒守故三一
去則正氣離夫失正氣者故氣邪氣邪則死
日近也俗人學道多尋浮華不信眞一爲貴

初有其志後必變敗由用志不一邪氣來入
故也守一之戒戒於不專專復不久久不能
精則三一去矣身爲空宅無主其禍安久哉
氣結爲精精感爲神神化爲嬰兒嬰兒上爲
眞人眞人升爲赤子此眞一也天有三玄謂
日月星也亦有三精是用長生人有三寳三
丹田也亦爲三眞是用永存靈寳經曰天精
地眞三寳常存此之謂也兩眉間上丹田也
心絳宫中丹田也臍下三寸下丹田也合三
丹田也赤子居上丹田宫眞人居中丹田宫

嬰兒居下丹田宫兩眉間上却入一寸爲明
堂却入二寸爲洞房却入三寸爲丹田泥丸
宫却入者却就項後之背向也丹田泥丸宫
正四方面各一寸紫氣衝天外映九萬里覆
北斗七星魁爲盖以杓柄前指外向也變化
大小飛形恍惚在意存之上元赤子居中在
斗盖之下赤子諱玄凝天字三元先位爲泥
丸天帝君其右有帝卿一人相對是齒舌▲
之精神升化而生也諱肇勒精字仲玄生上
人爲帝卿君此二人共治泥丸中並著赤繡

衣貌如嬰兒始生之形天帝君執上清神虎
符帝卿執大洞眞經坐俱外向或相向也内
以鎮守泥丸面目口舌齒兩耳鼻髪之境外
以威震六天萬鬼凶惡之魔也三魂五日一
來朝而受事焉
心爲中丹田號爲絳宫鎮心中中央正四方
方面各一寸朱煙叅天外映照三萬里變化
恍惚在意存之中元眞人居其中諱神運珠
字子南丹位爲絳宫丹皇君其右有輔皇卿
一人是四藏之精神結化也入絳宫爲輔卿

諱光堅字四靈此二人共治絳宫中並著朱
錦衣貌如嬰孩始生之形丹皇君左手把熒
惑星右手執太保經輔卿君執大有妙經八
景坐俱外向或相向也内以鎮守筋骨五藏
血肉之境外以震消萬邪之不祥養光安神
長生久視飛仙太霄三魂七魄三日一來朝
而受事焉
臍下三寸號命門丹田宫下元嬰兒居其中
四方各一寸白氣衝天外映照七萬里變化
大小飛形恍惚在意存之下元嬰兒諱始明

精字元陽昌位爲黄庭元王其右有保鎮弼
卿一人是精氣津液之神結煙昇化也入在
丹田宫弼卿諱歸上明字谷下玄此二人共
治丹田下元中並著黄繡羅衣貌如嬰孩始
生之形黄庭元王左手把太白星右手執玉
晨金眞經弼卿執太上素靈經九庭生景符
坐俱外向或相向也内以鎮守四肢津血腸
胃膀胱之府外以消災散禍辟却萬邪三魂
七魄一日三來朝受事於元王矣
守一之法至立春之日夜半之時正坐東向

吹氣九過嚥液三十五過畢乃存北斗七星
冉冉來下在我頭上却向天以杓柄正向前
指東也存隂精眞人二星親薄頭頂上陽明
玄𡨋二星却在上也陽明隂精二星在星後
面玄𡨋眞人二星在前面於是髣髴存念位
定又思三一之尊君忽乃變生共出在斗魁
之中須㬰三卿君復生如三尊須㬰見六人
俱登玄冥剛行東去達天關而止俱向我口
又存見上元手扶上卿中元手扶中卿下元
手扶下卿也我乃咽氣一通良乆止上元二

人從氣中來入我口上升還⬤丸宫次嚥氣
一通良乆中元二人⬤氣中入來我口下徊
絳宫中次嚥氣一通良乆下元二人從氣中
來入我口下徊入下丹田中存天關星令去
口七尺星令對口前三一入我三宫中都畢
乃精念眞一各安所在坐卧思之在心心有
所願事事心啓之所求者亦心啓求之存思
唯令静寂静之寢室晝日亦可存思
立夏存三一南向如𥘉立春精思
立秋存三一西向如立夏精思

立冬存三一北向如立秋精思
存思三一各安其宫畢乃微祝曰
五方命斗神致七星三尊凝化上招紫庭六
神徘徊三宫丹城玄通大帝下洞黄寧天眞
保衛召引六丁神仙同浮乘煙三清四體堅
錬五臓自生
　右守三元眞一經訣


金闕帝君三元眞一經
