








丹房須知
　　　　髙蓋山人自然子吴悮述
予嘗遇神仙之道雖曰功行積累莫不皆憑
大丹古今得道者奚啻萬人或今生功行感
遇至人親授靈丹或前世善因得遇眞訣躬
自修煉率留文字啓迪後人不拘於文而寓
於理反覆曉諭靡所不至若遇之者亦豈偶
然經遇至人不得不傳遇非其人不得妄傳
矣旣有經訣則人皆可能賢愚奚間惟至人
者行與仙合得見聖書自達其理如庖丁之

解牛九方皐之相馬目撃而道存所謂不得
不傳至於非人行與理悖未暁聖書先執已
見如老子所謂可得而獻則人莫不獻其君
可得而進則人莫不進其親可得而傳則人
莫不傳其子孫雖欲傳之可得哉予㓜慕丹
竈遍求帥承多指秦漢以來方氏僞成之書
以盲指盲所喪不少及晩遇淮南王先生授
金碧經遂訪名山歴觀靈跡質諸聖人而不
悖合於大道而無疑因集諸家之要以爲指
歸可謂深切著明矣猶慮學者未悟復編進

眞鉛眞汞華池沐浴鼎爐法象火候次序凡
諸家互説不同者推載其理若合符契謂之
須知皆出古人之傳曾非臆說凡厥同志開
卷斯有得焉隆興癸未中元曰書
　　　擇友一
叅同録曰修煉之士須上知天文下知地理
達隂陽窮卦象并節氣休旺日時升降火候
進退鼎爐法則然後會龍虎法象之門識鉛
汞至眞之道兼須内明道德外施惠慈心與
丹合自達眞境是知還丹之術非一朝一夕

可會也凡煉丹須是清虚之士三人共侣同
心結願惟望丹成將欲下手先須齋戒醮謝
穹蒼一人管鼎器添換水火一人輪隂陽更
變造化卦象進退水火隨其節候三人所管
各不得分毫有差葉眞人云午夜守衛三人
共䖍禱祝雖然各分所管逐急須臾更替夜
間遞相眠歇蓋有畫夜不停日月時刻長恐
修丹之人久遠困劣有悮修制
　　　擇地二
叅同録云將欲修煉先須擇地惟選福德之

地年月吉利潔淨之地方可修煉若是古墓
寺院之基廢井壞竈戰爭之地及女子生産
穢汙之所皆不可作隂眞君曰不得地不可
爲也
　　　丹室三
火龍經曰選旺方司馬子微注云煉丹之室
歳旺之方擇地爲靜室不可太大不可益髙
髙而不踈明而不漏處髙順卑不聞雞犬之
聲哭泣之音瀬水之響車馳馬走及刑罰決
獄之地唯是山林宫觀淨室皆可

　　　禁穢四
青霞子曰一室東向勿令女子僧尼雞犬等
見入香烟長令不絶欲入室次得換新履衣
服及勿食葱蒜等叅同録曰丹室之内長令
香不絶仰告上眞除是蔬食務在精嚴
　　　丹井五
叅同録曰雖得丹地便尋丹井井是煉丹之
要也晝夜添換水火添換滴漏唯在於井自
古神仙上昇之後盡有丹井以表井爲煉丹
之急也丹井成勿令穢汙待水脉伏定須滌

去滯滓然後任露天(月)照水旣定土色
巳收方可取之若得(石)脚泉清白味甘者是
陽脉之水運丹最靈若青泥黑壤黄泉赤脉
鐵澁腥味有此之象並是水脚交雜隂陽積
滯不任煉丹火龍經曰須新水葛仙翁云須
取泉以備用不得雜汲使用若近山有泉清
淨之水不須甘水仍不可雜人用
　　　取土六
火龍經曰葛仙翁云修煉之器壇爐之土並
須潔淨司馬氏云神室之土不可以凡土爲

之自古無人跡所踐之處山巖孔穴之内求
之甞其味不鹹苦黄堅與常土異乃可用也
　　　造炭七
火龍經曰葛仙翁云燔堅於淨窑中爲炭木
臼杵之萬下糯米拌和搗丸如雞子大曬乾
烈爐預焚令通紅光稱斤兩旋旋進火若一
候用一兩者旦夕常令數足
　　　添水八
火龍經曰司馬氏注用新瓦釜等煑水常
如入體旋旋添之不得冷添也黄氏金碧經

云火易勿過度分兩合冝其上水鼎過火盛
只得温煖勿令成湯慮有過失也
　　　合香九
青霞子曰降眞香半斤丹參五兩蘇合香四
兩老栢根四兩白檀香四兩沉香半斤白膠
香少許
　右七味以宻拌和丸如彈子大每曰只燒
　一丸
　　壇式十
叅同録曰爐下有壇壇髙三層各分八面而

有八門
正開
八門
龍虎
丹臺
如雲子曰南面去壇一尺埋生硃一斤線五
寸醋拌之北面埋石灰一斤東面埋生鐵一
斤西面埋白銀一斤上去藥鼎三尺垂古鏡
一面布二十八宿五星燈前用純劒一口爐
前添不食井水一盆七曰一添用桃木版一

片上安香爐各處置晝夜添至第四轉其丹
通於神明恐魔來侵安心守護致祈禱之詞
云謹啓玄元皇帝太上老君運合乾坤衆魔
莫侵觸吾至藥乾公辟身東方埋鐵南方烈
火西方藏人北立胡人上方懸鏡配合五行
鬼神莫及土地安寧眞人衞我至道堅貞急
急如律令
　　　採鉛十一(三法)
火龍經云騶虞白髯元公素髮不經凡火天
生神物不能備見求之純澤是兩法也騶虞

白虎也白髯自然生也元公黑石也銀精抱
之狀如髯髮也號曰老翁鬚不經火煆天生
銀也不得巳乃用純澤不親者投之大雌採
之八兩解曰每銀五十兩一日煉取金華之
用精十兩偃月爐千鞴之使沸面清投白虎
二兩鞴之須臾有物狀如雲母黄色晶光奪
目以鐵匙取之盡又投二兩如前進十兩得
八兩净者此名水虎又名黄芽又名金華老
君曰從紅入黑是眞修是爲三法叅同録曰
凡採黄芽須用金旺之時以白露爲首此謂

金炁圓時蟾光盛滿是煉丹之時候煉時須
八月許眞君曰冬養子八月下手以九鼎取
黄芽至十月之内全在水火停匀隂陽得所
自然化岀靈芽若是水火不匀盗過鉛脚透
入靈芽不堪用也亦須受氣滿足若氣不足
丹亦不伏
　抽
　汞
　之
　圖

葛仙翁云飛汞爐木爲床四尺如竈木足髙
一尺巳上避地氣揲圓釜容二斗勿去火八
寸床上竈依釜大小爲之火龍經云飛汞於
丹砂之下有少白砂亦佳若剛木火之只可
一晝夜不必三夜也丹砂之滓有飛不盡者
再留之砂無出溪桂辰若光明者亦可號曰
眞汞也
　注云鼎上蓋密泥勿令泄炁仍於蓋上通
　一炁管令引水入蓋上盆内庶汞不走失
　也

叅同録曰還丹非鼎器不成故混元經曰坎
离爲藥乾坤爲鼎四者相抱謂之槖籥乾者
金也坎者土也謂土生金故號金鼎非用金
爲之鼎者丹之室也鼎器全備萬物生焉鼎
象中宫中宫屬土能生萬物故鼎用土隂眞
君曰須向中宫求鼎器明知用凡土燒甆爲
鼎至於中胎亦用垍長短寛窄臨時制造寛
則水火之炁不降窄則水火之炁不行更自
消停旣得鼎須置爐爐是鼎之匡廓也鼎若
無爐如人無宅舍城墎也何以安居故爐以

安鼎收藏火炁司馬氏云葛仙翁得口訣予
置土火鼎用鄱陽甆末爲白土匀之入臼杵
萬下爲鼎形如雞子髙一尺二寸爲蓋安物
於中仍固濟以法泥水鼎内瓦盆堅者作底
容藥乃進鼎三分入瓦盆中别以藥爐内外
了却以法泥泥乾安爐上也
　　　藥泥十四
黃土蚌粉石灰赤石脂食鹽右六味各一兩
爲末水調用之名六一泥
　注云若以宻調之尤緊宻不洩


　未
　濟
　爐

　旣
　濟
　爐
　竈
後得正本校勘却只用旣濟鼎竈云魏伯陽

所謂蒸釜若神者也青霞子曰依樣造爐下
鼎訖東壁下火先須祭爐
　清酒三斤鹿脯十二缸香一爐
　時果十二分
先須祭爐然後持呪曰皇皇上天黃黄后土
生育萬物萬物滋茂聖舍樞紐元受宗要皇
帝固鼎玄女臨爐還符隂陽以成寳餌三五
神光邪魔懾伏直爐童子衞火將軍六甲統
兵𧈧尤護眞謹以某月某日授弟子某甲獻
奠之誠上請眞人洞府羣仙咸寧黙運以奉

勿輕再拜
　　　燠養十五
葛仙翁曰至藥未煉先須燠養之法至妙且
玄夫含育元炁滋茂至神苟有不眞失之俄
頃仙凡頓異可不謹哉其法堅石或玉石爲
乳搥鉢以乳二物各八兩令相制入鼎内面
于東向研三千遍訖聚之成塊命曰胚腪元
始現天地未兆之形燠養太和顯至神潜伏
之狀然後入有蓋土釜中法泥泥乾入灰池
文武火燠七日冷岀之或紫色如兩數不足

則火候有失别作灰池預作文武火燠之以
備用二十一日頃刻不可離故煉丹非三人
不可燠養訖再研之乃入鼎鼎中先寳黄土
爲基厚二寸四分象二十四炁安二物於中
乃下火
　　　中胎十六
青霞子曰藥左鼎中如雞抱卵如子在胎如
果在樹但受炁滿足自然成熟藥入中胎切
須固宻恐泄漏眞炁又曰固濟胎不洩變化
在須臾中胎所制形圓如天地收起似蓬壼

閉塞微密神運其中金碧經曰爐竈取象圖
固周堅委曲相制以使無虞黄眞君注云爐
鼎神室鉛汞重重相制故爐歛火炁以制胎
胎欽火炁以制鉛鉛得火炁以制汞遞相制
伏須器圓密方保無虞
　　　用火十七
如雲子曰下火時用實心石七箇焼令通紅
以醋淬之拋於藥房内臾取桃栁東南枝各
七莖淨火焚香精心䖍祝安慰百官云大道
弟子某謹啓玄元皇帝太上老君今修至道

願降仙旌靈官爲宗土地安寧内魔不撓外
惡無侵速成大藥永保長生謹辭安靜訖夜
半子時起火勿令女子雞犬見起火時用炭
五兩焼令通赤入爐灰蓋之平旦不可失也
其鼎當如雞卵其火取日之火次楠木火爲
世敗火堪用九年並不得用别火號曰長火
水火
　注云火隔正月起午水隔正月起戍並逆
　行六陽辰焼丹起首日大忌潮生曰及甲
　戌甲午甲辰甲寅甲子

　　　沐浴十八
丹訣曰卯酉爲沐浴諸家皆以鉢硏三千遍
此法至微至妙非至人不能造也

　壓石

　鎭定

古歌云女子着青衣郎君披素練見之不可
用用之不可見崔公入藥鏡云研龍使如粉

吸虎自相當叅同録云卯酉二八之門謂之
死炁前二日半爲卯後二日半爲酉丹家大
忌不進水火因而語之曰此理幽微世人莫
測可謂神聖若不明此豈足以語煉丹哉
　　　火候十九
古法只是十月故青霞子云未嘗聞人受胎
年三歳而生者也其間或三年者作用不同
理則一也火之斤兩無定爲器有大小藥有
多寡要在臨時消詳隂陽之理靡差毫厘故
黄眞君解金碧經於火候至爲剖露眞機恐

後學猶或輕言乃留詩曰物因不識翻成賤
言爲玄微却被輕昨夜凭欄㡬長歎一輪秋
月爲誰明嗟乎聖人利濟之心如此其功縁
福薄之人自棄自暴邪見失正痛哉惜哉
　　　開爐二十
叅同録云從十月起首至四月屬陽鼎左旋
　注云弦望晦朔乃日月四時也旦則暗魄
　中䰟生而爲明則曰上弦上弦之後䰟爲
　體而魄爲用䰟中又䰟䰟生而日望矣望
　則明䰟中魄生而爲暗則曰下弦下弦之

　後魄爲體而䰟爲用魄中又魄魄生而月
　晦矣一月之中䰟魄徃來不失其度黄眞
　人託月以爲火候因此可見矣
叅同録云五月至十月屬隂鼎右轉丹至困
極之時不得暫拋離藥室専聽龍吟之聲過
此陽極之數丹巳無憂至十月日全陽歸坤
遇丹成就色變紫金光華赫然九轉成陽五
行炁足如雲子曰開鼎時須齋戒沐浴各披
道衣頂星冠面南跪捧藥爐焚香淨身䖍誠
禱告啓請大道天尊太上老君一切十方上

聖眞君奉道弟子某甲功成丹鼎法應乾坤
隂風消散日華赫明純陽變體龍虎持身上
歸紫府永離紅塵凡開鼎取藥之時勿令婦
人雞犬見之所飛鼎上白者紫金丹赤爲龍
虎丹鼎周四面者爲大丹中間白如魚鱗片
者名神符白雪
　　　服食二十一
如雲子曰丙黄蠟毬子内閉入東流水浸三
七日出火毒入竹筒内麵貯於甑中蒸一伏
時去水毒訖煮汁爲丸如胡麻子大以祭山

以下原闕









