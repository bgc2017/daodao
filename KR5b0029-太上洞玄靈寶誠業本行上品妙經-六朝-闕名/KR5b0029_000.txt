








太上洞玄靈寳誡業本行上品妙經字八
道言昔我於洞明丹陵天中玉臺受元一金
眞法輪誡業本行因縁上品與我無上髙上
洞明大法王之號常鎭玉清髙上大囿都開
飛天法輪上本誡業之切開度萬有生死之
塲天人罪福諸源運載三乗登歩上清十轉
眞人光明幽夜弘廣十方廻十惡之根使從
十善而行咸得徑生無量大囿天堂有能從
者克獲道眞
道言我常隨運降下十方飛天元生大福堂

洞明寳庭開是法輪十善法門咸使十惡從
法而遷從是法輪轉昇上天悉得妙通廣明
本行宿業因縁吾觀天地希有其人自非上
德何能奉焉
道言誡業至行惟上德弘逺金眞本行長存
之源善當正念魔無敢言斷諸惑亂諸天朝
眞彼諸生惡爾勿從之斯罪根深㑹當入吾
法輪彼之起禍莫與之爭墮身三惡望反甚
艱障道者無明嫉人者自刑謗人者始從畜
生道中出也樂淫色者由之先業六畜根未

斷矣貪狠者自傷貪味者吞毒斯酷之本善
當逺之乎
道言元一天尊當說是誡業本行之時天尊
以手指㸃十方虚空之中命召十方飛天帝
王至眞皇人飛天無極神王妙行眞人髙上
玉皇無極大聖尊神三十六天上帝諸天至
眞九宫眞人五老上眞天眞地仙無極世界
神仙玉女無量大聖衆三界靈官三元正眞
執法官屬無鞅之衆一時同駕乗空而來上
詣玉都天光四朗紫蓋廻天威靈濟濟流激

十方敷明諸天燒香散華飛玄歩虚三帀復
位稽首朝眞同登金眞法輪諸塲仰觀法音
莫不歡恱咸同稱善
道言無上金眞誡業普隆萬囿誡行之本萬
無其人天理妙㫖上眞行焉但十方天人空
生禍府造立萬端通惡所釋訣在乎心開建
道傷普轉法輪光明六道開度天人孤魂苦
爽同登福天終身歡樂劫劫長存自斯以徃
皆由法輪上品之恩爾時諸天大聖無鞅之
衆同時稱善左廻三帀义手作禮伏受誡言

天尊告諸大聖衆曰吾開金眞法輪運化諸
因有諸難得惟形是難夫至德身亦爲一國
之域利用招禍心之能造故通制包藏之境
由善惡之門惟有至人知覺得道無爲若能
從之諦受勿忘
天尊吿諸大聖衆曰元氣輕微運導不淳本
業易造動至亡身五心所起十惡生焉長淪
毒刃莫能覺乎自受痛哉吾爲十方天人轉
度生死之源十善備立悟其來生一切因縁
伏承誡業即得道眞

天尊告道君曰吾開法輪上品金眞誡業十
善正本萬行之門爾若從之咸當伏聽於是
道君稽手作禮伏受誡文
誡曰一品正觀衆妙本皆得神通業二品正
聽玄妙音神通知十方三品正知香光入神
通靈氣存四品正音開妙門神通利益無量
果五品正存法誡行神通道眞降六品正念
衆生苦神通光明報七品正想無二惑神通
正道界八品正行大慈業神通無上眞九品
正定形影不動衆行神通妙覺十品正具形

神剛明執正神通玄妙
天尊言金眞上品十正神通誡業萬行之首
執正十方無量通微之本吾開法輪故演其
文以度劫災生死諸滯咸使從茲而轉登乎
長存道眞成就終身不見十惡之門
天尊言金眞本行十品上善之功一品斷五
色貪利縁正見不邪視二品斷五音六塵之
聲内外無邪聽之聞三品斷六觸之因邪氣
不入四品斷虚談假論邪言綺語不前五品
斷衆禍之害衆邪不侵六品斷想五隂邪惡

不千七品斷行非造作邪災不生八品斷諸
惑亂衆邪不犯於物九品斷無端之行邪疾
自消十品斷十惡之業常當心取法輪萬魔
邪神自却無敢當矣
天尊告道君曰此是無上金眞本行上品澄
眞自錬空寂通稱上業能如是者金眞可期
矣吾觀天人萬無其一自非至人莫能從焉
天尊言金眞觀行十品常能如是者萬善備
立一品見五色不貪者淫風不行二品聞五
音不聽者魔風自除三品聞衆氣馨香不樂

者六府不傷邪風自退四品見五味不貪甘
進者衆塵不汙身五品聞衆樂不觀者即外
塵惡風不驚六品守一無諸假想者終身不
染邪氣不生七品舉動乗誡本行者諸塵自
消形色光淨八品見寳貨非橫不取者萬善
來臻終身安存九品和性無嫉無妬見事不
觸者萬福降眞靈魔禮馬十品安身閑想慈
念一切宿命者十方護身髙上奏功克獲上
眞
天尊告道君曰吾開金眞上品法輪誡業本

行之由十方天人若能如是者即與十聖齊
功得入長存法界得道自然者也終身光明
億劫同慶福流萬代常與法輪不絶矣
天尊言吾開法輪十聖之塲一品轉通立能
心知一方中輕重事位次别覺聖二品轉通
得知世界有無吉凶事位次得覺聖三品轉
通能逹知罪福一切宿命來徃生處果報由
趣位次正覺聖四品轉通能以心徃見衆生
心逆照未然禍福隂中事位次通覺聖五品
轉通普知十方無極世界一切縁運由趣休

否事位次大覺聖六品轉通通玄觀知悉逹
十方界域衆聖處所只如指掌分形散影虚
空無礙位次妙覺聖七品轉通普知天地運
趣機數有無逺近悉無障礙位次洞覺聖八
品轉通身居立忘形如日中景一切觀徹位
次觀覺聖九品轉通普能開明放身中寳光
普照十方一切普見上下無不洞逹位次普
明大覺聖十品轉通普觀普察普明普照無
幽無冥洞知天地光顯十方湛然長存位次
洞明大覺至眞大聖者也斯行之業皆從法

輪而轉八十通大聖其德髙妙自非法輪之
功莫能轉焉十聖果縁乃從無量恒沙劫來
施功布德備滿天地弘廣十方致得轉位入
十聖之功妙通上品夫十方天人能如是者
道眞成焉
天尊即勑无上髙上洞明大法王曰可誦无
上金眞法輪誡業本行妙通轉位玉章无上
髙上洞明大法王即起作禮朝眞左廻三帀
誦法輪誡業玉章頌曰
湛寂法誡功觀行極大乗金眞衆妙好

正位諸天朝法輪无上德皆轉无上眞
神通六度外飛天多福人開度大𣑽仙
十品悉成眞巍巍自然道逍遥大光天
念得恒沙劫歷觀一切縁自无上品業
何由拔苦根
法輪本行上品玉章頌曰
通觀十本源朗朗凝成眞斷去十惡塲
品行入法輪内外香光起條忽登金眞
一昇雲明宫威光煥諸天皆從本行起
稽首朝天尊

法輪觀行玉章頌曰
仰觀金眞行絶景無諸塵形姿七寳相
雲明照諸天飄諷大乗境飛天轉法輪
萬福同一慶轉度十苦人身登玉池上
沐浴錬成仙十方無孤魂普開恒沙恩
妙通至眞德束首天寳前
法輪轉通十聖洞明玉章頌曰
无上開妙化運功皆齊晨法輪十位塲
大羅諸法門通稱大光品十聖並髙眞
妙德轉十通湛然十飛天安和樂未央

普明昔徃縁命合長存壽洞覺應自然
眇眇難爲𩀱六時朝天尊
天尊告道君曰是四篇玉章此乃是无上金
眞誡業之首法輪轉通妙覺本行之源其文
封在无上玉都流明宫中金眞元君保賞金
靈童子八千四百眞常誦其章聲響十方嘯
朗諸天羣眞义手稱善至眞朝焉髙上即開
法輪上品轉度十方諸得道大聖衆以登无
上金眞者矣夫是天人有知其章受持修齋
執誡禮誦靈文者靈音即上徹十方九天稱

慶髙上讃嘆即開法輪之品轉度其人得登
无上至眞諸塲其道髙妙自非大光開運十
方莫能聞馬
天尊言吾開法輪十善諸塲一品慈孝順物
萬行同心二品愛念一切衆生皆如我身三
品信向經誡罪福所由之源四品能捨寳貨
布施天下無量諸人窮厄者五品能廣建功
德營建道塲福因萬代六品能守善而死忍
辱不殺不盗七品能救濟一切厄急無量衆
生性命捨放無窮皆得存其本命八品能供

養三寳晨夕禮誦執戒持齋恒無怠倦九品
常能開化天人愛念國主享祚長存恒以財
物潤益貧窮孤老無量苦人常無貪惜十品
行常使然不進不退一心行善夫天人能如
是者即可謂十善之功萬行同慶之本也此
皆是十方飛天無極至眞皇人无上誡業本
行之源天人能從之者即以十方飛天無極
至眞齊功矣
无上飛天法輪轉十善妙通玉章頌曰
流明大範品開道無量功轉度十善行

𣑽景飛天堂逍遥七寳宫仰觀法輪王
靈顔絶妙好常降十道塲齊駕三寳乗
運載諸天人倐忽雲光發衆相並金容
皆從斯福起受位髙上眞遊憇天寳臺
慶此劫數廻三帀朝道主稽首禮天尊
天尊告道君曰是玉章一篇乃是十方无上
金光童子各十眞鎭於飛天法輪天寳宫中
保賞靈文常隨法輪十善品轉法輪誦其章
以度十方諸天持行無量善人䇿駕三乗寳
乗嘯誦其音羣眞讃和震響十方諸天設禮

莫不恭心開津三界三眞奉迎香華𠆸樂營
衛善人直登法輪諸塲矣
天尊告道君曰吾開法輪十善上品咸使十
方諸天人皆去十惡諸塲其有如是行十惡
者爾莫從之行其中唱言快樂者爾冝避之
言其欲來害者爾但當一心念誡業存眞而
受之殺其理自不能有害我身此即轉成无
上至眞者乎其人自當殺報也其有賢聖出
者爾當尋之一覩神顔萬劫常得其力矣夫
理甚微故以上天十福堂以對下十惡塲者

也
天尊言法輪開度十惡諸塲一品不行慈孝
之道尊卑土下失禮恒無和順之心相向二
品不行愛念衆生常懷凶勃三品不行信向
心快情所爲你諸惡業反逆君王四品不行
愛善天捨不施心常破傷他物自言得快無
諸慈悲五品不行建功德心惟建非禍事爲
樂六品行不能忍辱心常欺妄於他萬端無
信七品不行救濟厄急心常懐執著性常願
人墮惡道入品不行恭敬經誡心常謗毀天

眞以入邪論害生祭祀九品不行利益心常
以財利割剔貧窮孤老自貪潤已身十品身
行常殺害無量衆生淫欲無度萬惡備立進
退疑惑行常使然者可謂十惡矣斯行皆非
天非地止由於心夫上德至人唯以十善爲
功常以巳心爲十方飛天福堂逕徃法輪爲
因縁執持誡業尋本行微取果報上眞之德
是以不經十苦不入八難不見煩惱不履三
塗也夫下士諸人唯以已心常爲執殺之官
逕㝷地獄循環諸報背十善向十惡行十苦

自以身投八難徃取煩惱之根形履三塗之
門日有沉淪億劫長罹塗炭去福逺矣吾開
法輪普度諸人矣
无上飛天法輪轉十惡入妙通上品玉章頌
曰
鬱秀玉清太无自然䕃影十方開津法輪
拔度八難轉諸福天流景冠帶解滯胞根
積尸受錬滅惡通眞玉皇命召十善並原
諸天稱慶五老侍晨帝君執符齊送道前
飛天大囿無量度人劫劫承化運載三乗

法王品位无上至眞三元除惡九夜光明
束身天寳形登長存妙德髙上洞明金眞
天尊告道君曰是玉章鎭於飛天法輪右宫
十方玉童玉女各十眞保賞靈文常隨法輪
上品轉十惡諸塲遷度天人生死苦魂咸使
劫劫運化常與法輪有縁天人有知其章修
齋行香禮誦者法王降眞道成不久矣
天尊告道君曰吾開法輪以轉十惡諸塲上
品之福其功無量靜心絶想此爲上德聞樂
不聞浮華羙色此是十惡之根形非長有財

不長存道眞无上故開法輪世界有欲㝷眞
棄俗因縁保固元氣凝素自然魔來忤者愼
口勿言生惡起惑終入法輪障道者苦後身
如然
天尊言法輪開度十苦諸塲一品履刀山苦
二品上劒樹苦三品入鑊湯苦四品抱銅柱
苦五品卧鐵牀苦六品火車載入寒池苦七
品拘頭拔舌苦八品吞火食炭苦九品三官
鎻械徒役金槌鐵杖考掠苦十品生身受鎻
械煩惱形殺苦如是十方有斯十苦皆由先

身集因所得吾觀諸苦塗炭難言故開法輪
普度諸天十方歡樂原赦之焉六道光明法
橋路通一切同慶道眞降矣
无上飛天法輪轉度十苦品玉章頌曰
歷觀十方無量罪根流曵十苦焦體爛壞
大小相牽彌劫塗炭毒刃傷身沉沒九夜
望反甚難方思十善念是因縁攖承痛切
風刀徃還吞隂食毒魂神無閑仰視无上
飛天法輪開度上品轉諸昇遷榮身玉庭
妙通十天無極世界洞識諸縁修行誡業

稽首道前
天尊告道君曰是玉章鎭於飛天法輪中宫
十方丹靈童子各十眞保賞靈文常隨法輪
上品轉度十苦諸塲開度天人生死咸得法
縁天人有誦其章上聞九天法王命眞來度
之焉
天尊告道君曰吾開法輪以轉八難諸塲上
品之功無量法門夫人心淨十善降焉生貪
業惡物心不淳彼有懷惡爾當善之三元執
法近在身中隂私皆結以上奏諸天考官速

至坐徵疾傷試行上本善當從之無聞倒見
故知無縁正具形神晨夕恭心道眞下降度
爾福天
天尊言法輪開度八難諸塲一品受身出邊
夷難二品受身爲奴婢下使難三品受身出
爲貧窮孤陋人難四品受身六疾人難五品
受身愚癡六根不具足難六品受身鎻械煩
惱徒役難匕品受身出不孝不慈生亡難八
品受身出於無道國中難者也夫是八難者
皆由先身集行所得從十苦中出方生八難

中但上德至人常以十善以擬將來徃生十
方無量福堂也夫無明倒見者恒以十惡爲
本故生亡十善一生一死億劫苦惱恒出八
難受報吾開法輪以度斯人矣
无上飛天法輪轉八難上品玉章頌曰
仰觀八門輪轉罪田受諸苦惱形魂不閑
先無誡業終身八難無量罪門一生一死
十惡徃還於是冥冥受諸沉淪飛天大赦
普轉法輪髙上八觀洞開玉城七寳宫臺
乗運相迎雲明煥照十方大庭金容絶妙

雙光自生榮龍駕鳯遊憇玉京寳林羅列
身中光明三羅自解八難齊并
天尊告道君曰是玉章鎭於飛天法輪右玄
臺上十方靈光玉童玉女各十眞保賞靈文
常隨法輪上品誦其章轉度八難諸塲以暢
天人生死之魂咸得光明普見法縁夫天人
有知其章拔度存亡滯苦齋而誦之者諸天
降下即度兆生死命籍遷上長存之福堂矣
天尊告道君曰吾開法輪以轉三惡道之塲
上品之福無量羣生悉令得轉度十方福堂

運化生天斯惡深重皆由先身害生萬物無
量衆生之命致生彼道以報昔縁一生一死
業對所因今轉諸身普入善根自覺徃生一
切因縁生死蒙惠莫不歡焉
天尊言法輪開度三惡道諸塲一品地獄幽
閉塗炭二品餓鬼自相食噉煩惱之苦三品
畜生同𩔖怨對相擊之毒夫如斯等衆生若
反化即生三惡中一品生蟲中二品生鳥中
三品生獸中者矣先身行業元逆之本其罪
負重致招斯惡彌劫聚集應得是報吾開上

品無量法輪普拔斯惡以還福門
无上飛天法輪轉三惡道上品玉章頌曰
歴觀十方中無極世界人豪貴不畏罪
快意害衆生興伐逆國主不顧後身攖
罪滿九河内形履刀山庭舉手循劒樹
流血落如星坐待鑊湯煮鐵錐剌身形
廻身入餓鬼只聞悲哭聲仰頭看鐡網
足立流火庭六畜相割剔以報昔徃生
但見十福天乗景負圓明逍遥三界外
方念三寳經法王萬善行普開無量功

轉度三惡道受錬十天仙身生五色光
妙覺諸惡縁一超三便去閑居十飛天
天尊告道君曰是玉章鎭於飛天法輪上品
玉城中十方法輪玉童玉女各十眞保賞靈
文常隨髙上上品法輪誦其章轉度三惡苦
道諸塲以錬滯尸苦骸咸得光鮮普登十天
福堂天人有知其章命過之日齋而誦之魂
爽即不過三惡逕昇十方品入法輪者也
天尊告道君曰吾開法輪以轉十邪不正道
諸塲上品之行夫衆生貪欲萬端無厭自以

身命投於十惡纒骸苦想自役罪狀釁滿天
地形名作道非法妄生淫佚邪氣生無善教
死必有重考億劫委身屠割生死徃還長處
肓道終身邪言疾病攖苦終歸八門吾開法
門普轉還入道眞
天尊言法輪開度十邪惡道諸塲一品背正
入鬼道終身生邪魅永嬰諸疾苦受報無窮
期二品輕毀道法將入邪徑信順邪言謗道
欺師三品不信道眞捨身入鬼魅四品無明
倒見衆生常懷五濁執結魔魅自稱聖名以

亂正道五品常生殺害淫祀鬼魅詐稱神眞
貪味甘羙種種無端六品因人休否假稱正
神責望天人受取無厭噉食無度七品魔魅
衆生遊行世界或作邪謌鬼語自稱道神伺
人衰厄妄言占相八品衆生觸法邪見一心
背眞入僞承事鬼神形像師巫之徒九品淫
亂宗親生邪苦想行不正法十品棄正法徃
入魔徑邪道嗊嗃欺誘天人自稱賢聖放蕩
非法隂私逆順爲人咒誓魘禱國王指天畫
地殺害衆生眞僞無别以稱天眞夫如斯者

自取十苦八難集因爲惡煩惱中生塗炭九
幽執罰無生吾開飛天無量之恩普拔生死
一切罪因同得免脫十邪惡道之根普登十
方長存福天身受威光永超法輪
无上飛天法輪轉十邪惡道上品玉章頌曰
眇眇飛天堂煥朗曜上清景王降寳乗
榮駕十道塲但見諸邪道墮墜地獄中
洋銅以灌口裸身劒樹峯巨天飛刀割
鐡錐剌心肝饑餐流火精負石踐刀山
不見福樂處唯聞塗炭聲仰觀十正道

形光負圎明安坐寳林内妙相自然生
髙上轉法輪普度諸邪形開津五道界
超歩南陵庭身詣玉池錬寳光身中生
飄飄太虚上三帀禮眞經
天尊告道君曰是玉章鎭於十方飛天雲明
上宫十方丹童玉女各十眞保賞靈文常隨
法輪轉運誦其章轉度十邪道諸塲以解天
人積滯之苦普入法門者也天人有知其章
者思念存亡之苦齋而誦之苦魂即得超神
十方矣

天尊吿道君曰吾開法輪十正道諸塲上品
本行之首夫廣幽理顯有是業力但澄眞甚
難物色不淳受學者精集因至道玄象者希
合道應眞其理微簡可謂自然九萬劫一降
爾議思馬吾開眞寳轉運法輪劫災不動天
地存焉
天尊言法輪開十正道諸塲一品逺惡離邪
道觀行無爲通建福因執心明淨不行隂賊
二品㝷眞求道信向大經持誡入法通行隂
德三品不邪不僞常行正法一心守道四品

愛念衆生常得安存同入法輪五品慈念萬
物恭敬國王普天隆盛三寳弘化六品修學
上道捨身棄世一無假想滯惑七品起動乗
誡言無假說八品開導天人流暢法音廣宣
道教増廣無量九品萬範同正普弘十方慈
善一切十品法輪開張普度天人衆生同慶
皆入正道執心剛明者也夫是十正道上品
唯有上德至人能行之矣吾開十方無量法
門普濟無偏一入正道去邪日逺道眞无上
與法結縁者焉

无上飛天法輪開十正道上品玉章頌曰
紫虛勃煙中有玄臺流明瓊闕七寳自然
煥朗十方彌覆諸天无上法輪轉度十方
正道明開元皇符命飛天至眞浮空稱善
玉帝侍身左右金童歷觀諸縁玄化大運
齊眞道前
天尊告道君曰是玉章鎭於无上金眞玄宫
十方金童玄女各十眞保賞靈文常隨大運
轉十方正道法輪誦其章聲叅十方九天元
皇义手以稱慶无上玉皇稽首作禮即大光

法門以度諸天無極世界萬兆一切衆生悉
得身登十正道福堂皆合道眞矣諸天大聖
至眞有知其章齋而誦者皆得開度衆生諸
苦亦可保劫不動安固靈根者焉
天尊告道君曰吾開法輪十轉諸塲上品無
量至眞之本業自非法輪莫能轉焉存眞守
道以期斯衆自始劫以來得道者皆入法門
修學上德位極至眞未見安豪守貴而望生
天者矣吾觀十方衆生執結甚多財寳雖貴
終不能使人得道聚積珍寳必有餘殃安貧

樂道其實寳眞道成之日道主降兆矣身披
九光寳帔七色飛羅之裙頭戴通天寳冠足
著玉文獅子之履項負𩀱炎天光上蓋流明
寳蓋身登七寳之輦駕乗金龍超越无上道
界鬱鬱羽儀威光芳飭梵行太虛左右天眞
手把十絶靈旙諸天各各奉獻自然妓樂燒
香散華彌翳十方衆眞下降迎兆玉清天寳
受位長存金眞當爾之時實自樂焉斯人皆
是安貧守道使得如然世緒華盛不足貪乎
身役十惡財即散焉巨億之財終爲毒門吾

開法輪普告十方飛天至眞開度十方無量
世界一切衆生咸得成就齋功十轉眞人矣
天尊言法輪開十轉至眞諸塲一品受持誡
者即爲地仙能修行法誡轉位入第二品中
得爲遊仙倍向正心者轉位入第三品中得
爲仙人奉行誡業者轉位入第四品中得爲
飛仙常從經誡不犯衆行者轉位入第五品
中得爲靈仙絶口斷貪味長齋誦經執誡者
轉位入第六品中得爲神仙若能無色貪欲
平等行諸功德捨心抱素者轉位入第七品

中得爲眞仙建心廣念十方常行救厄口無
過行濟物無偏者轉位入第八品中得爲飛
天眞人守一不動持行萬善敬念法誡常如
對神者轉位入第九品中得爲太上眞人恒
能餐霞飲炁苦行修道誦經行香朝眞開化
十方普濟無量衆生惠潤天地常無怠倦者
轉位入第十品中得爲无上上清眞人者也
夫物自無心耳但能行八誡者以得十方飛
天齊功况於持十誡業本行也但末劫衆生
惟能破誡豈有能修者乎夫人五濁麁行甚

多至人受持以將擬終身之寳麁人受取以
望世之高位破滅十善之行自以擬長還十
惡之道但夫人自負道非道負人矣未見有
心者求而不得焉
无上金眞法輪十轉上品玉章頌曰
大囿開化上有寳城玄虚而治元一洞明
八方玉樹七寳羅生靈風應節衆音和聲
中有法輪號曰法王高上所寳玉皇高尊
金眞妙德降下飛天歷觀十方無量罪因
轉度上品拔諸苦縁身免十惡得入法門

形脫鋒刃爽得眞仙十轉无上妙通自然
至眞諸塲長存道眞
无上金眞誡業歷觀十方妙通玉章頌曰
遊觀諸天中有三羅鐵網八據流火飛車
鋒刃楚撻萬痛交行頭首分裂苦哉自傷
一生一死輪轉惡塲泣涕流血無復人形
塗炭彌劫不識命根命命相對種種相牽
十善閑靜蕭條十天衣廚無爲救諸無縁
金眞開法普放威光流激天地照明十方
演誡度人業力大功十苦解脫沐浴金容

通覺本行三羅豁通高上轉位身登寳宫
上朝道主稽首三週
无上金眞誡業本行上品玉章頌曰
雲明鬱秀流煥十方金晨映發䕃藹玉堂
七寳凝結八會澄靈玄覆三象自然霐清
天光朗徹普照諸形元始萬行誡業爲宗
把持法輪弘化諸功無量本行萬範因縁
至眞通稱衆法靈根乗虚躡空與之通津
元皇上寳故鎭法輪三界開道駕景紫烟
羽蓋垂覆上謁天尊

天尊告道君曰是三偈玉章鎭於无上大有
玉都无上金眞童子萬二千眞保賞靈文常
隨劫運轉十方諸天十轉眞人上品法輪方
誦其章靈音激響十方無極世界諸天髙眞
一時設禮无上至眞稱善法王告召普開法
門品度萬生皆得道眞諸天大聖至眞有知
其章齋而誦之者十方天眞降下六時朝矣
萬結自散不久道成焉
天尊告道君曰吾開无上金眞法輪誡業本
行十二無量上品因縁輪轉妙通至眞諸塲

斯經上業無所不通普爲法輪灌頂衆淵十
方輪轉開度無量萬生罪惡入諸福塲金眞
誡行致得長存其道髙妙普救無窮飛天上
寳不傳諸仙自然應運其文洞煥無所不通
矣天地運化皆由法輪其功无上自非上德
至人莫能奉焉上聖轉位以成髙眞悉從其
文萬惡迴善解滯拔苦除罪降福皆由是經
廣濟十方弘教諸天其德大通其道普眞運
駕三乗度諸無量吾演是經以付子之奉行
九劫一降飛天玉庭依品開度不以爲難矣

天尊告道君曰吾開无上飛天法輪上品諸
塲以擬五濁之劫一品十方無極世界災兵
殺伐濁二品劫運短促日月虧盈濁三品隂
陽逆順星宿失度萬物不生濁四品五方鬼
兵交㑹殺害天人無量生亡濁五品國政凶
亂天人兵甲煩惱濁者矣子若見此五濁之
世善當依法輪之品開度轉運保固萬品咸
使天地日月星宿各復其位安鎭萬國皆得
存焉
天尊告道君曰吾開无上飛天法輪上品諸

塲以擬三災之劫轉度十方無極世界萬生
皆使得免脫劫難故以三乗寳藏以度之矣
一品劫火流行三界同然二品洪水激溢八
極溟合涌波滔天三品暴風彌劫震裂衝天
十方淪没萬無一遺此是大運應期名曰三
災如是之時子勤用心轉法輪開三乗上品
以度天人之災咸使安存得見太眞
天尊告道君曰隱顯六塵觸視玄根魔氣形
色聽者空生雲門晨昏夕翳身心不存物想
最苦招禍神童知者不動彼惡自傷非法所

行僞黠相同萬善一棄終身莫及害一對十
萬劫無生手殺與想同况於伐人命乎金眞
上品誡業善當從之矣萬稱之由本行爲先
也
天尊告道君曰夫轉法輪開度上品當用金
龍十枚各重一兩以鎭十方紋繒各隨方東
方碧紋九尺南方絳紋三尺西方白紋七尺
北方皂紋五尺四維紫紋各八尺上方青紋
丈二下方黃紋丈四十方香案香鑪各十枚
建壇法依三元塗炭禮謝皆法三元拔罪品

三重然燈外壇方各十燈中壇方各八燈上
壇方各九燈皆如法品三寳鎭壇三日三夜
法衆行香誦經發露大謝轉飛天法輪明科
以開度十方萬生罪根滯苦十惡諸塲咸使
遷進十方飛天無量福堂矣
天尊告道君曰夫天人修眞上道可自依法
修建是法開度十方幽廣生死苦魂并及祖
考諸罪皆得轉度十福堂也若見天地運度
亦當建是大功若見日月虧盈亦當修建是
齋星宿錯度亦當修建是齋諸天國土不寧

亦當修建是齋天下鬼兵興亂萬兆死亡隂
陽不調亦當修建是齋師徒厄急命過之日
亦當修建是齋者也夫是法輪上品齋業無
量大功十方得道莫不從之以得至眞諸塲
上聖修行是功轉位得爲金眞諸天修建是
齋眞仙自然開度萬生普弘法門生死因縁
皆由法輪其法髙妙无上所寳九劫一轉天
地洞明無量生死齊得福慶光明十方普得
長存夫天人上德至人有知其法受持開化
法門修建是功者道眞克成矣

天尊言法輪上品運載十方无上至眞妙道
誡業普㑹無窮玄覺一切無量本行萬範因
縁洞觀天地普入法門業惡行惡沉形九夜
者吾轉法輪咸使得仙衆生反化以生人天
法輪運道九萬劫一傳自非髙上玉皇之儔
莫能降眞吾今相告封著中宫諦受奉行須
擬劫災依法上品轉度諸天十方無極世界
一切萬生同得法縁普見大光開運覺觀道
眞其功廣明弘道三乗衆法之母至眞之尊
普爲十方之光景是爲天地萬道之宗其福

无上湛然長存大劫方降普見道眞普度衆
生皆登十方常住福天爾受法王上位勤當
用心於是道君即起义手作禮奉受金眞法
輪誡業本行上品事竟元一天尊勑諸大聖
衆筞駕而去諸天復位億劫長存
道言吾受无上金眞法輪誡業本行長存上
品無量因縁自從洞明劫始巳來開運度十
方無極世界無量恒沙衆生生死苦魂廻化
十惡拔諸罪根解羅出滯煩惱諸塲咸得同
詣玉池鍊形冠帶寳服光明十住福堂其功

隨運而轉自非玄覺莫能降焉其文舊典萬
道勢訖其道方行晨暉八㑹當是其時雲明
下降以保劫災若有福德之國先得道眞者
矣
太上洞玄靈寳誡業本行上品妙經




