








重陽真人授丹陽二十四訣
馬丹陽問重陽祖師曰甚是論祖宗性命根
蔕龍虎鉛汞刀圭金公黄婆嬰兒姹女龍蛇
心猿意馬賓主覺照太上三寶九星五剛三
才抽添火候金丹出離三界七返行住坐卧
祖師答曰宗者是性也祖者是命也名曰祖
宗丹陽又問何名見性命祖師答曰性者是
元神命者是元氣名曰性命也丹陽又問何
名爲根蔕祖師答曰根者是性命者是蔕也
丹陽又問何者是龍虎祖師答曰神者是龍

氣者是虎是性命也丹陽又問何者爲鉛汞
祖師答曰鉛者是元神汞者是元氣也名曰
鉛汞丹陽又問何者名是金公黄婆祖師答
曰金公是心黄婆是脾丹陽又問何者名爲
嬰兒姹女祖師答曰嬰兒是肝姹女是肺名
曰嬰兒姹女也丹陽又問何者是心猿意馬
祖師答曰心是猿意是馬也丹陽又問何者
名爲賓主覺照祖師答曰賓者是命主者是
性也悟識真假爲覺照者是自己伶俐總明
爲覺照也丹陽又問何者名爲龍蛇祖師答

曰龍者是性腎也蛇者是心中嘉炁也是不
離性也丹陽又問何者名爲三寶祖師答曰
有内外三寶是道經師者爲外三寶也内三
寶者精炁神也丹陽又問何者名爲太上祖
師答曰太者是大之極也上者是至重高之
極也名曰太上丹陽又問何者名爲出家祖
師答曰出家者萬緣不罣自己靈明乃是出
家丹陽又問何爲修行祖師答曰修者真身
之道行者是性命也名爲修行也丹陽又問
何者名爲長生不死祖師答曰是這真性不

亂萬緣不掛不去不來此是長生不死也丹
陽又問何名是道祖師答曰性命本宗元無
得失巍不可測妙不可言乃爲之道丹陽又
問何者名爲清靜祖師答曰有内外清靜内
清静者心不起雜念外清静者諸塵不染著
爲清靜也丹陽又問何者爲三命祖師答曰
黄庭經云存精是元始天尊存神是太上道
君存炁是太上老君名曰三命也然後再尋
三命枉費工夫神炁相同太上再留方便之
門轉化人道常有也在三者東華帝君是心

也化十方諸靈大帝是腎也除此外不可尋
也天有九星人有九竅天有四時人有四大
天有地水火風人有心精氣身天有五剛地
有五剛人有五剛天有三才人有三才丹陽
問何名爲九星祖師答曰是北斗七元星左
輔右弼二星名九星丹陽問何名九竅何者
名爲地有五剛祖師曰恒衡岱華嵩五嶽是
也人有五剛肝膽脾肺腎是也丹陽問何者
天有四時春夏秋冬也人有四時四肢四大
是也丹陽問何名天有地水火風人有地水

火風師曰天有地水火風者金木水火土也
人有地水火風者心爲火精爲水氣爲風身
爲土乃是地水火風也丹陽問天有三才曰
月星地有三才乙丙丁人有三才精神炁是
也又曰眼爲窗口爲門户心腎爲曰月除此
一身之外不可外求丹陽問何名爲抽添火
候祖師答曰除一切塵垢一切雜念又神氣
常存於本性不昧名曰添火候也丹陽曰何
名爲出家老君曰人能常清静天地悉皆歸
有功行修真之德者爲出家丹陽問何名太

上七返師曰一者少言語養内炁二者戒心
性養精炁三者薄滋味養血氣四者戒嗔怒
養肺氣五者美飲食養胃氣六者少思慮養
肝氣七者寡嗜慾養心氣是也徐神翁註但
精神無惱唾少爲中修行人也乃三教聖
人之意凡人出家絶名棄利忘情去慾則心
虚心虚則氣住氣住則神清神清則德合道
生矣孔子曰仁義禮智信若修行之人仁者
不棄義者不汙禮者不自高智者不争信者
不妄言金剛經云無諍三昧人中最爲第一

也修行之人澄其心而神自清晋真人云心
清意静天堂路意亂心荒地獄門丹陽師云
要知上天入地好弱由心孟子曰我善養吾
浩然之氣故不動心太上云出家若不降心
百年之後無得中處重陽真人云出家若不
降心返接世緣道德損矣性命書云洗心對
越乃萬物之根蔕經云心生則性滅心滅則
性現也心滅者是寶經云諸賢先求明心心
本是道道即是心心外無道道外無心也
重陽真人授丹陽二十四訣
