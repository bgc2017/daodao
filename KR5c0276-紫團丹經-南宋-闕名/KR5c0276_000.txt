








紫團丹經夙七
紫團眞人曰内藥之道在乎自已身中呼吸
之所神氣之根虚無之谷心之下臍之上下
手之初滛邪盡罷返照中宫晝夜如不睡元
陽不漏自然腎中火起上朝於心以眞陽合
於中宫是爲心腎交媾百日功夫結成丹頭
三宫升降河車運轉腹中氣響泥丸風生丹
田火發遍體沖和如有一時不守一夜不坐
藥財虚耗火候虧缺前功俱廢此名易遇而
難成之道也悟眞篇云獨修一物轉羸尫矣

所以千人萬人學畢竟終無一二成者經年
虚度皓首茫然反起虚無之嘆非修鍊之過
實男子外陽而内隂性好飛走不能制鍊無
名子曰精氣神一身之大本柰何此物乃後
天至隂之物不得也天眞一陽丹點化自已
隂汞安能凝結以成變化此名難遇而易成
之道也以身心爲坎離以男女爲龍虎刀圭
入口一得汞得聚而不散鍊而愈堅回風混
合百日通靈雖愚昧小人行之立超聖位馬
自然曰說下手於中醜令人大笑不合口元

來此物是還丹往往交人天下走太上曰下
士聞道大笑之不笑不足以爲道悟眞篇云
功夫容易藥非遥說破令人大失笑此外藥
至妙之理也内藥之道在乎一念不起寂然
内守晝夜如一有力量人鉄脊梁漢久定成
功可以出神脱體來去自由謂之神仙令之
學者千萬人中無一二可成者乃易遇而難
成之道也若内藥外藥性命雙修先要入室
靜坐明知中宫安身立命之所晝夜不睡一
心内守身心腎交媾五氣聚於中宫百日純

一結成混沌丹頭狀如雞子活潑潑地一聚
一散升降往來易爲耗散難得凝結然後却
取坎中一㸃眞一純陽之丹點化自已離中
隂汞丹頭立作純乾之體所以一得永得聚
而不散指日成功形神俱妙不必出神脫體
可以貫金透石可以千變萬化然後靜坐九
年性宗自悟是以天仙之道也
　　　金丹祕訣
易曰子巳六時分作半週天至妙行此水行
此火亦取浴沐在數六日當三月都計行水

亦午至亥六時行數也子巳六時行火一斤
一兩一銖二十四銖爲一兩乃是一口也水
者金水也又名壷中酒凡取水鼎是二十四
巳上天在六時之數只二時行了亦在天時
之數只不得行過子若差時辰則藥無靈驗
矣若便依時辰行水火合天地至妙萬物無
一失此火候乃上仙祕訣不可輕矣更與非
人返遭天譴張眞人云遇人不傳祕天寳傳
與非人泄天道傳時須教傳得眞妄傳七祖
受㝠考若無信心之人金玉堆裏不可與之

且傳此道要保精養氣積行救人孝順父母
恭敬天地報答
國王水土如此指日成功與古聖齊肩若妄
意輕舉恐生塵障不成若依此妙道飛昇金
闕豈爲難哉我身在道救拔七祖超昇道本
無形生育天地道本無名强名曰道切宜敬
祕在在處處自有神龍護持張眞人曰三傳
非人三遭大患若輕慢泄漏自身墜酆都之
苦後有同志好道之士宜互相引誘使人庶
無夭亡耳我命不由天也西蜀蘆庵子郁守

一鍊養祕方此方上古神仙巳尊根本深敬
受而寳之使元陽深藏於紫府令眞精上奔
於元宫切在臨機取舍更兼七户牢關八邪
不入誠爲要道如輕泄慢自招隂譴紫團眞
人二十八代矣
　　　古仙祕方
烏龍骨脊并腦(二十四两好米醋浸骨/用火炙令焦赤爲未)𥐼砂
(半/兩)大茴香(半/兩)酸棗仁(半兩炒/去穀)磁石(一兩大煆/醋淬七次)
石燕(三隻/製同)浮石(二両/製同)胡桃肉(半兩/杪)石蓮肉(一/兩)
巴㦸(一兩/炒)雞頭菱肉(一/兩)逺志(一両/去心)肉從容(一/兩)

(酒/浸)石菖蒲(一/兩)
　右爲末用黄雀二十一箇去觜翼毛足肚
　藏入好酒煮爛去骨作糊爲丸如桐子大
　毎服三十丸空心麝香酒下臨期如水筒
　吸水或如蟲行自下而上其熱如火乃其
　効也須服五七日後自然報應臨時再服
　大能關鎻精房補益元陽閉之則眞精自
　上泥丸結成寳矣
夫修錬之道不離五行并隂陽交媾之情是
天地不交萬物無從發生日月不交不分弦

朔晦明夫婦不交男女無所養育惟在順交
則凡逆交則聖張眞人云女子着青衣郎君
披素練見之不可用用之不可見夫婦若相
逢恩情自留戀爐中火焰飛眞人自出現吕
眞人曰使神交而體不交令内泄而外不泄
髙眞人云交有時採有日採兮取兮須謹宻
張眞人云勸君採取依時節且西華眞人論
長生之法直指鉛汞眞理恐世人錯見精津
爲鉛汞心腎爲坎離休妻絶粒隱遁山林飡
松啖栢持呪飮水念經吞服皆失眞一之源

欲望成還丹如水網兔縁木求魚畫餅充飢
皆爲空用殊不知眞龍者乃日也天也汞也
木魂也男也聖人隱號爲青龍眞虎者乃月
也坤也金也鉛也魄也女也聖人隱號爲白
虎是故眞鉛者未經青龍點製者是也多用
癸年中間花旺之時須用青龍劒取萬無一
失一口飛靈劒兩角還丹只在鋒頭落世人
不遇明師指累刼修身千萬錯又張吕二眞
人云採花心花蘂層層艷麗春折花帶飮瓊
漿酒達此之時道始萌時人莫暁花中理一

決天機直萬金故男子隂精不得眞鉛不能
結須藉鉛汞交合返歸男子元宫成圓珠一
顆十月滿足脱胎神化紫陽曰十月霜飛丹
始熟此時神鬼也須驚刀圭一粒生於室內
大如石榴子色若琥珀鮮其丹只可服一粒
火大則止吕眞人曰刀圭之粒定長生須得
眞鉛鍊甲庚火取南方赤鳳髓水取北方黑
龜精又云一粒金丹吞入腹始知我命不由
天服丹之後全慿火候温養抽添運用之法
不離偃月爐乂云自有天然眞火候不須柴

炭及吹嘘又云偃月爐中玉蘂生朱砂鼎內
水銀平只因火力調和後種得黄芽漸長成
已上歌詩盡眞仙祕訣依法修之定登仙品
後有同志好道之士得而祕之不可輕泄敬
之愼之
　青蛇　甲乙桃花
　七星　氣鶴




偃月玄金篇序
大道未分之時不能明不能見視之無形聽
之無聲謂之渺溟乃無象之道也大道旣判
之後而生太初五行巳分雨儀奠著日月爲
魂魄運五行於天地之間列隂陽爲氣候升
降於天地之内杵臼二星見乎南北之源乃
乾坤之卦㑹戍亥之間日月朔望隂陽交媾
和合而後萬物生焉萬物禀於亥而出乎無
有於壬子而發生也人同萬物而生皆從天
地之門户而岀焉乾者天門也坤者地户也

伯陽云乾坤易之門户人之生也乾道成男
坤道成女兩情交感而禀其氣陽精爲魂隂
精爲魄兩精相搏而神生馬是故聖人奪乾
坤變化之機權合男女隂陽之精髓交日月
變化之魂魄聚五行三元之配類所以混一
氣而合二儀備三才而通四象養之神室土
釡五行旣具其物自成上古聖人近世神仙
皆自錬金丹而升天矣
　　　神室鍊養金丹第一
鍊金丹須憑乾坤二氣逓相制伏凝結而成

大丹凡男子眞汞其性慕鉛緃然留住遇火
而飛勝所以難制伏惟得紅鉛點其巳性或
流散更得白銀巳聚之則凝而不散然後烹
鍊以偃月玄金之爐澆灌紅雪玉膏加以金
水沐浴得九十日而成陽丹也鮑眞人云八
月鍊頭冬鍊尾高象先云大哉九十日功成
可證矣鍊丹九十日氣歸盡變爲純陽張浪
仙云金烏没玉兔生髙象先云萬物皆因天
地生旣成純陽之體然後擇其生金丹者於
巳成之後服一粒升天必矣叵得聖人髙訣

巳丹經十萬言一覽而暁所謂一法通而萬
事畢道不逺矣
　　　採紅雪鍊爲陽丹第二
惟收紅雪烹作白銀眞精方住元陽始結鍊
成陽丹爲之命基結作玄珠爲長生根蔕然
後精旺丹田中有本元之氣通血脉流行平
叔云金鼎欲留珠裏汞玉地先下水中銀夫
紅雪産於金鼎月華之中爲之水中金聖人
名至寳海蟾云鍊得寳成陽丹足平叔云此
般至寳家家有緣鼎氣血海謂四海輻輳又

名水源其經脉爲海潮巳其來有信也又名
信水其色赤曰赤水曰降氣曰黑鉛能生神
而造化故曰神水與太隂同經一月三十日
周而復始上下兩弦朔望凡五日水金生女
人信水一月之間來五次水中汞生金則沉
而濁三日之後則浮而清清者藥也濁者黑
鉛也隂眞君云黑鉛巳遇採紅鉛吕公云辨
水源清濁然後知金木間隔平叔云不識浮
沉定主賔此其證也三日後第四日第五日
採浮而清者紅鉛也又名紅雪又名水中金

又名白銀白銀者乃自黑鉛而産岀也參同
契云鉛性浮銀性沉訣曰當夜半子時自有
霞光照鼎面滿室而明鉛含五彩發輝於外
則光自照海蟾云回首循環蕩霞光滿室生
吕公云温温鉛鼎光透簾幃紫團眞人云候
爐中光氣駢闐者此下手採取藥物擇師印
正當時日用法採之藥必成矣
　　　採取隂陽眞丹第三
夫採取丹藥須巳妙在轉天關畨地軸騰倒
上下已龜飮之用意取之有藥直入絳宫上

朝泥丸宫化成玄珠隂符經云天發殺機龍
蛇起陸人發殺機天地返覆此之謂也海蟾
云是時鼎安甲乙爐列庚辛轉天關而玉𢖍
停機卷地軸而六爻共變摩泥珠現雙林前
捧過天橋玄牝門開華池内眞龍還接昔黄
帝遊赤城而獲玄珠离明索之不得蓋此道
不可見而取也後又使罔象索之而得蓋縁
絶利一源無所見玄珠得於恍惚杳冥之間
髙象先云玄珠飛到崐崳上子若得之求罔
象蓋男子眞精謂之太陽流珠女子降氣謂

之太隂玄珠若飛走不可拘制猶言水銀遇
大火即化爲氣而飛惟得白銀制之則住而
凝結如水銀遇銀則成砂也以火養之即化
生金花也隂眞君云金花解生天地寳此之
謂也夫採紅鉛之藥謂之傳丹乃是紅雪之
傳也或入絳宫或過三關直入泥丸自古上
仙聖人皆口口相傳不留紙筆
　　　還丹證明訣第四
凡人學道先識還丹必成仙矣奥旨經云只
恐鉛不眞鉛眞藥自成只恐汞不正汞正藥

必聖又曰採有日取有時世人用之而不知
平叔云八月十五翫蟾輝正是金精旺盛時
金精即金丹旣得金丹可指日成功未成之
時只服一粒便能㸃化身中隂氣立化純陽
爲神仙也故女者坎卦之象坎中有一陽謂
之坎男猶如月中有兔男子者離中有一隂
爻謂之離女如日中有鳥也平叔云取將坎
位中心實點化離宮腹内隂若得金丹藥服
後度千春又云一粒刀圭五彩分飛丹走入
神仙窟趙降眞云七返九還功畢後只餐一

粒到仙家平叔云一粒金丹吞入腹巳知我
命不由天海蟾云一粒金丹長生之藥乃成
眞一之道混元經云鉛汞相投神仙可求汞
鉛相迎道無不成鮑眞人云朱砂九轉慢成
銀誤殺幾多人夫還丹者用眞龍眞虎眞鉛
眞汞和合於交感之宮後依時日採而餌之
謂之還丹也夫人者是五藴所化色身地水
火風四大假合以氣爲根以神爲本以精爲
基不悟宗元一向沉迷走失元氣丧壞本元
耗散至寳仙道不成是故聖人明還返識浮

沉定主賔辨鉛汞明火候其道必成矣還返
者乃大丹之首尾也
　　　九還七返配類和合第五
夫還返者乃還源返本也如或成大丹奪天
地之造化凝水火之精魄返復往來而聚大
藥貫穿上下而成金丹眞一子云眞隂丹水
火調停百日間隂眞君云太一隂之氣也鮑
眞人云黄帝拜廣成子得眞一之道修金液
還丹者先取未用鼎器身中紅鉛爲丹頭後
取巳用鼎身中白銀結金華鍊成純陽再投

於交感宂乾宮之内養胎十月氣足凡用三
週而畢
太上隱語始青之下月與日始青二字人莫
能暁始者女胎也青者丹主也金液還丹姹
女眞鉛又曰火鉛乃南方正色眞陽之所也
又曰九轉丹砂又曰朱衣仙子又曰赫赫金
丹又曰交梨火棗遇秋時而結實故曰秋石
混元經云紅鉛爲白虎首經此樂人若餐之
入腹薫達肌膚四肢和暢三月通靈修成大
道三千功滿鉛凝汞結水制火伏至藥乃成

還丹功就雖未成仙可以長生不死矣其法
要鼎器圓備虎龍全無諸病方可下手切要
三七巳下信水纔清玄關未閉須半夜子時
有以感動使其神恱氣調然後驅青龍與白
虎交媾少頃用七星劒取之得入元宮則還
丹不日而成玄珠白膏元氣盛而筋骨壯與
少年無異許眞人云白虎纔離玉洞門赤龍
跳出眞珠海壯元陽如飮瓊漿古仙名爲天
結成珠爲天地之寳故曰玄珠人若服之夀
酒又曰絳酒又曰水中金又曰金華其物能

固天地故曰王母仙桃又曰生氣返魂丹又
曰紫金丹其芽得眞土而生謂之黄芽黄芽
者天地中和之氣太一運合七曜九宫生聚
神全而成故曰隂陽根蒂逍遥子云捉得金
精作命基吕公云當時自飲刀圭者聚丹之
法後世神仙因時立名故曰刀圭傅眞人云
刀圭一粒丹藏在室姬邊大如石榴子様似
琥珀鮮取時須至潔採日要心堅吞下延年
藥功名録上天取丹得之頃刻間逍遥子云
赫赫金丹一日成平叔云一時辰内管丹成

其刀圭在下丹田之外玄門之内一寸三分
其丹有紅脉一條上牽於心下貼小腸取丹
時必須用意取之以物引之就而逆之如得
活捉生吞鍾離云推倒玉葫蘆迸岀金瑪瑙
活捉將來和殻吞又曰捉取龜蛇顚倒吸悟
世歌云驅作赤龍頭猛把驪珠吸古聖云未
服金丹先服還丹亦不妨也太上經云紅鉛
黑汞大丹頭鉛者姹女之眞鉛也黑鉛者女
子之眞鉛也先服還丹後服金丹者是謂將
紅入黑也故藥雨般緫成玄火龍變化成神

仙還丹之法妙在七星劔訣中其下手訣法
在師口親傳
　　　　紅鉛黑汞作丹頭第六
夫鍊金丹還丹法者全在混元經中又復得
眞師指訣不遇眞師修鍊難成混元經云混
沌未判元氣巳分則一物分爲二象二象者
隂陽也陽氣上升於天隂氣下降於地其中
則人生焉人生則男女别凡鍊金液還丹先
須取男汞女鉛養而成丹二氣再合爲一猶
如混沌未判之先刀圭配合遂成還丹若服

一粒壽同天地莊子云鑿破混沌擘裂鴻濛
古聖人云造丹者從二從八從一其法以鉛
汞各八兩二者合爲一斤成丹字也蓋二八
者隂也一者陽也自二八以上二十以下調
之爲爐鼎養之爲火候其法也候信水纔清
玄關未閉青龍於神室中與白虎交媾陽精
入於龍宮即成丹結胎也懷之十月勿令丹
母受勞苦當用心安體泰丹無不成十月滿
足有時日紫河車自降也七日之後其丹從
上宮左而出以脫丹之法取法用香湯沐浴

上壇禮謝三清上帝十極髙眞太一眞人畢
然後服之其儀式具在混元經下卷謂之龍
虎篇世人莫曉旣服之後換骨化腸爲筋神
清精固隂氣消盡陽氣凝眞乃爲純陽之仙
吕公稱爲純陽眞人趙眞人云不識陽中物
謂一者在二八之中也二八者二八之女子
身中隱眞一之道其一隱於玄關蓋如女人
與太隂同經時行乃一月一週天故烟蘿子
云三日庚生户閉金生於水至於上弦半明
十五日十六日金精壯盛魂魄圓滿諭女子

十五十六時天癸至隂精盛也世人言上弦
初七八下弦廿二三自上至下定其數爲十
六也鮑眞人云二八姮蛾更溫柔平叔云月
纔天際半輪明早有龍吟虎嘯聲便好用心
修二八一時辰内管丹成又云前弦之後後
弦前藥味平平氣象全採得歸來爐裏煆恁
時溫養自烹鮮取丹用八月十五日夜風清
月白此乃是金精壯盛之時當夜半子時陽
生之初也髙象先云採有時取有日採号取
号須謹宻莫使驪龍驚覺來天眞䘮盡玄珠

失採有日取有時世人用之而不知自古神
仙達士皆因鍊飬金液還丹而成恐泄天機
託名外丹後學不知只求外丹燒鉛汞以望
成仙不亦遠乎髙象先云世人不識眞隂陽
茫茫天下尋龍虎平叔云休泥丹竃費工夫
鍊藥須憑偃月爐爐者金丹之匡郭後學乃
以偃月爐有上下弦時可以取藥錯甚矣髙
象先云但得尋偃月爐予不避天譴使後學
明修丹之要著于後
　　　偃月爐養丹火候第七

養丹火候之訣爐在身中交感宫混元經云
白虎元宫純陽之所故曰乾宫能使太一含
眞氣故曰太一宫白銀於此而生故曰水銀
坑玉洞之中化生金華故曰金室眞土之所
處故曰土釜又曰戊已門金丹從此而生養
之乃成變化故曰神室其池生水故曰華池
又曰神水又曰紫府門門中有三山左山名
甲山山中有門名曰甲門右山名已山山中
有門名曰已門門中有山名紫金山紫河車
從此而岀水之源也其物自甲山甲門而出

者曰希夷路曰三華路曰白雪路曰鳥飛路
自已山已門而出者曰曲江路曰五彩路曰
黄芽路吕公云曲江上見月華塋淨有箇鳥
飛是也蓋緑甲已土者乃眞土也平叔云四
象交加戊已中髙象先云莫若先敲戊已門
以其神室土釜乃眞土也甲已眞土又得神
室土釜二土合爲刀圭世人不知女子水宫
與太隂月華同經而行度數亦五日一候也
凡一月六候三甲已也遇甲日則甲門開遇
已日則已門開遇二合日則紫府門開乃信

行也此五日之候也髙象先曰竒哉三十輻
共一轂乾坤造化時隂陽交五六五者五日
一候六者一月六候修丹之士火候最難平
叔云不將火候著於文青霞子云六百篇中
無限事豈敎容易泄天機大凡火候在甲巳
六日之中半夜子時遇甲日即右偃其爐取
左門之氣遇巳日即左偃其爐取右門之氣
自古神仙寳祕不露此說不彰此法第名偃
月爐平叔云偃月爐中玉蘂生凡温養之法
其要在防危慮險也吕公云進火工夫牛斗

危平叔云抽添運用却防危隂符云火生於
木禍發必尅也切忌之以此爲戒譬如世間
有國國中有主以文爲左以武爲右鄰國相
侵須用御兵之將將得印而掌兵兵得器而
用事兵印者乃軍中之命也旣有將而統兵
命旣行可百戰百勝凡戰者先撃鼔奪旗以
爲上功既勝之後粮食盈滿河車搬運直入
泥丸旣入泥丸必須三閉三閉者上門神不
出中門氣不亂下門精不漏是爲三閉也三
閉已住須用搬運乃曰肘後飛金精也許眞

人云華池㑹飮顔如玉飛遇金關臉似蓮金
晶過三關得入元宫見金丹更不飛走自然
伏也夫印者火也火乃鍊丹之本凡鍊金丹
須以火候猶將有印而主兵其兵不亂凡用
火候不可令水火有差差之則大事去矣五
印者五事五事正則心不動心不動而物不
是書非金丹大道也未聞有御女而獲仙者
走物旣不走丹必成矣
故存此以警其惑實非修仙者之務焉
紫圑丹經











