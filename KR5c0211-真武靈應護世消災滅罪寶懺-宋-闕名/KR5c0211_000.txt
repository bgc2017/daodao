








眞武靈應護世消災滅罪寳懴則九
爾時天尊告妙行眞人曰常念衆生處於三
毒十惡之世被六天魔王五府瘟曹不以尊
卑枉致傷害或老或少或男或女未盡天年
遽違人世故演伏魔經法普救衆生及以符
圖神呪付諸法學乃勑北方眞武神將躬詣
諸天遍爲廵察凡遇邪氣及有妖星逆次流
𨇠速須戮剪又下人間録善伐惡輔正除邪
濟拔人天祛妖攝毒救護一切無有枉横然
下元末世淺薄人心破壞五情雜亂更相疑

惑所爲不實惟用邪行背眞就僞不義不仁
違天逆地攻根伐株不忠不孝無愛無慈欺
罔萬民酷虐百姓殺戮衆生殘害物命結諸
罪釁𡨚對無邊是致動見患難或爲劫賊之
所傷命或爲惡鬼之所滅身或被蚖蛇虎狼
百蟲毒螫之所加害官司口舌無故横生繫
閉牢獄鞭杖徒刑或復家遭瘟疫身染毒氣
大小疾病人口死亡六親斷絶財物耗散諸
如等苦並是六天故氣北酆帝王八部鬼帥
人間死將五嶽之神遍行天下乗其罪釁致

其毒氣以殺惡人從年竟月有遭不少更相
牽連以致死亡所在人民無能免者甚可痛
傷吾遣威神分布世間按行救度人豈知之
今重告汝眞武大神將救護之法不可思議
克感靈應眞人稱言大慈大悲能爲衆生願
垂開示
天尊言常以三元八節甲子庚申每月三七
日下降之辰此諸等日不食辛猒葷穢制斷
六情不生念想即乃清淨燒香持齋念道歸
命北方四十九位靈應天尊首謝己身發露

懴悔消諸罪戾免受厄難水火刀兵虎狼毒
獸邪精異爽永不干犯今辰運心仰佩玄言
當須精心禮諸化身尊號願是功德廣救衆
生普度一切某甲生身在世無量劫來沉淪
罪苦未得解脱今日伏爲某事禮此懴文五
體投地一心發念稽首眞容敬禮尊號
志心朝禮壬癸至靈天尊
志心朝禮金闕化身天尊
志心朝禮日光瑞應天尊
志心朝禮太隂神化天尊

志心朝禮武曲昭靈天尊
志心朝禮虛危孕秀天尊
志心朝禮眞相具足天尊
志心朝禮端嚴威力天尊
志心朝禮誓斷妖魔天尊
志心朝禮輔助玉帝天尊
志心朝禮冲和淨樂天尊
志心朝禮積功成聖天尊
志心朝禮神靈妙見天尊
志心朝禮慈惠助順天尊

志心朝禮威容感應天尊
志心朝禮最聖妙行天尊
志心朝禮功髙龍漢天尊
志心朝禮顯靈上國天尊
志心朝禮威加九地天尊
志心朝禮德摧五嶽天尊
志心朝禮不言善應天尊
志心朝禮神力無礙天尊
志心朝禮威鎭六洞天尊
志心朝禮肅清寰宇天尊

志心朝禮恊賛中興天尊
志心朝禮化育黎兆天尊
志心朝禮蕆揚妙化天尊
志心朝禮常住護世天尊
志心朝禮化行六合天尊
志心朝禮恩霑萬彚天尊
志心朝禮威權自在天尊
志心朝禮威顯神力天尊
志心朝禮清寧國土天尊
志心朝禮降魔戒生天尊

志心朝禮代天演法天尊
志心朝禮延夀護身天尊
志心朝禮遣鬼滅祟天尊
志心朝禮法雲流潤天尊
志心朝禮普慈護國天尊
志心朝禮延福保神天尊
志心朝禮解𡨚濟苦天尊
志心朝禮常念救物天尊
志心朝禮削除罪犯天尊
志心朝禮救生起死天尊

志心朝禮護䰟慈救天尊
志心朝禮保家安國天尊
志心朝禮威德無量天尊
志心朝禮自然眞極天尊
志心朝禮消災降福天尊
志心朝禮玄天一切聖衆
臣某志心歸神歸身歸命
北方大道四十九位靈應天尊一切聖衆原
夫人身難得遇正法以尤希天道貴生全本
年而甚少念六根之未悟惟五福以常虧凡

居覆燾之中盡出鈞陶之下或貧窮而多子
或富貴而絶兒方當受用而忽喪天年未曉
修行而己終禄運或兵戈而暴骨或孕育以
傷身或邪鬼之欺誣或上天之譴責般般果
報種種因縁但知逐利以貪名豈顧欺天而
罔地不修戒行殊乏隂功臨期嗟歎以徒勞
遇事告投而無訴某切慮一生之内三世以
來不孝不忠行淫行盗貪瞋業重殺戮罪多
言語失眞癡頑染性五逆在巳兩舌謗人恐
地獄之相仍慮天曹之具録生死受拷隂籍

難除仰慿上聖之恩庥盡赦多生之罪障次
冀𡨚䰟解散人鬼分離過去超生見存獲慶
九幽息對天下和平一切含靈悉蒙救度俱
登道岸證入無爲臣等志心稽首禮謝
無上虚皇正眞三寳


眞武靈應護世消災滅罪寳懴













