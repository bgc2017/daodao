








太上洞淵北帝天蓬護命消災神呪妙經
元始天尊在香林園内與諸天童子說法演
戒既畢時於塵中有一童子名曰廣善越班
而出前進作禮上白
天尊今日侍座得聞明眞科律二十四條善
惡因縁受報之因大衆懽喜各生讃歎證無
上乗更無餘滯又䝉開示罪縁㧞度齋法救
濟幽魂長夜之苦上昇福堂衣食自然其法
弘普死者咸頼然今見世及來生男女未見
經誡或氣力薄弱不堪受持復無捍難多爲

世間衆邪惡鬼横來侵害夭折壽命不終天
年
天尊既開大慈之化生死俱濟存亡荷恩唯
願哀憐更示來生男女防身護命之法令得
免離見世三災九横五瘟七疰疾病毒氣衆
邪魍魎諸厄之難令其性命無有中傷如䝉
哀愍仰荷
聖恩於是
天尊歡喜答曰善哉善哉子之所請亦爲至
要吾愍一切衆生如母念子今當爲說汝等

諦聽堅持勿忘爾時大衆忻喜一切聽受
天尊曰往昔過去人民淳朴無有惡心任命
短長終其天壽無有夭枉鬼不横傷但今來
時代澆薄人心破壞更相疑惑互爲彼此不
信正法唯有邪行背眞向僞不正於道違天
逆地攻根伐本不忠不孝無慈愍心欺誘萬
民酷虐百姓殺戮衆生殘害物命結諸𡨚對
無量無邊致使今生男女動見患難或爲劫
賊之所傷害或爲惡鬼之所加害或官私口
舌無故滅身或蛇虺虎狼百蟲毒螫之所害

傷或官厄之災無故横生閉在牢獄鞭杖屠
刑或復家遭瘟疾身染毒氣大小疾病人口
死亡六親斷絶骨肉離散諸餘此等蓋縁三
天炁絶六天炁行人鬼不分邪正未别所以
有幽囚之氣慘怛之氣邪魅之氣妖淫之氣
妄侵生人傳成疫癘於是幽囚之氣自一而
生從北而起一以生二慘怛相仍二以生三
邪魅攻伐腎衰心耗肺絶肝枯黄雲不凝黑
白相背六天邪魔故來侵害八部鬼神妄來
絶滅欲得開度當知六天門名持天蓬大呪

正心定念微妙思惟見諸大神始絶故氣身
安神泰自此而生門户興隆自此而致於是
玉音振發顯說六天宫名
第一宫名休明總靈洞天宫第二宫名元司
重正宗靈天宫第三宫名統仙昇靈希菀天
宫第四宫名正眞邵靈菀司天宫第五宫名
雲樓玉紀明元天宫第六宫名崇靈赤暎雲
曲天宫如是天宫在北方壬癸之山羅酆之
境北隂神君緫統其上旁列宫室鬼神所司
内奉六天隂陽網紀外制六天羅酆幽境賞

功罰罪無失亳分一念正眞六宫善開一念
邪慾六宫惡開雖是邪氣流行亦自人心所
召斬滅惡根當須靜心持念六天門名北向
稽首神靈欽從不敢肆害爾時廣善童子與
諸大衆閬是說巳心大懽喜再進作禮上白
天尊臣等靜悟道縁巳經累劫但知奉行道
念收歛一心下觀人間毎金癘疫苦害生人
顛倒沈迷無有解脫雖切衷愍不知有如是
因縁如是厲氣肆毒世間今䝉開諭曠劫未
聞生世種親知有持守知有皈向無邊利益

仰戴元恩六天宫名巳銘金簡天蓬大呪靜
念聽受爾時
天尊瓊顏妙感眞念遐張善哉廣善大呪因
縁禁戒甚重吾今相付實因愍念下方開度
群品若吾金口敷演天地震肅神靈拜迎五
律自新人天當慶於是左顧勑左元眞人於
大有之庭啓紫陽雲錦之笈出是大呪宣付
法衆廣善童子得受大呪心生踴躍即於座
中廣聲誦詠呪曰
天蓬天蓬九元煞童五丁都司髙刁北公七

政八靈太上浩凶長顱巨獸手把帝鍾素裊
三神嚴駕𧃍龍咸劎神王斬邪滅蹤紫炁乗
天丹霞赫衝吞魔食鬼横身飲風蒼舌縁齒
四目老翁天丁力士威南禦凶天騶激戾威
北衘鋒三十萬兵衛我九重劈屍千里掃却
不祥敢有小鬼欲來見狀钁天大斧斬鬼五
形炎帝烈血北帝然骨四明破骸天猷滅類
神刀一下萬鬼自潰急急如北帝明威口勑
律令
誦呪既巳大衆方切讃歎夙縁慶幸得遇隱

名俄頃之間東方有諸大神雲霞散綵乗空
歩虚或持旌節或執戈矛或踏八卦神龜或
持三天火印龍虎翊衛鐘皷交嗚流光輝煥
徑詣道塲作諸法音振響空界旋遶道前再
拜懇請臣等昧道清虚稟生震地陽剛受任
純精結形名號天蓬上輔
玉帝分司梵境下臨泉淵整隊元皇總制六
天惟以馘毒爲專何縁今日紅光滿空照耀
廣宇飛揚隱字下及小臣所部之域臣等驚
怖未省所因是以㝷光上詣願求開釋

天尊肯首趨徐而答善哉大將隂陽結氣男
女媾精有生道有死道有人道有鬼道生則
成人死則成鬼生死殊途性理惟一蓋因造
作報應不同吾與諸天童子演說威禁科要
論次生死因縁見諸世間六天浸毒邪氣流
行正道不生邪念永結淪沈告海流浪愛河
一神所虧百邪侵尅五神顛倒三宫閉塞五
帝不遊塵埃靈宅肌肉不生魂神考貴疾病
纏綿痛毒難忍是可悲哀推心憫惻惟汝諸
神輔衛北帝感能伏衆威能蕩邪立地安天

有大功德是以泄萬劫之禁宣付眞諱告諸
童子流傳世闇永今持誦假汝威德下降棄
賢降伏衆魔消蕩祅兇掃諸穢毒保令清肅
汝今部從既到道塲更當付囑世間男女淫
慾纒縳殺害拘囚妄想貪生愛惡自賊殊不
知妄從眞出眞自妄移一妾既生萬祅縱孽
吾今委付汝當分别攝邪歸正用正降邪凡
諸世間若有善男子善女人遭陽九百六之
災三裘八難九横五苦之厄精邪毒氣疫癘
屯殃誦大神呪汝當尋聲赴感救度衰危使

致康寜保終天年輔道行化是時廣善童子
仰聞
天尊付囑至童即於座中再拜而起𢾾白四
衆天蓬大將親奉
慈顏神念敷陳威德廣備有是神力能度衆
生我等同聞實深慶幸若人啓請而說頌曰
稽首皈命天蓬將摧碎群魔大力神
嚴駕𧃍龍降道塲赫弈威光動天地
二十八宿明星主三十六部大神王
手持神劔斬妖邪掌握寳印戮精魅

钁斧劈破諸地獄帝鐘搖振徹天宫
飛雷掣電走風雲巨天甲卒持戈㦸
南斗火官除毒害北帝水神滅災殃
降伏六天大鬼王掃蕩十方諸疫氣
忿怒日月失精光呼吸山河皆鼎沸
紫氣乗天下徘徊三十萬兵宻加備
爾時說頌既畢天樂玄音空中自振飛花散
香無量數衆與天蓬大將部從威神各各稽
首大道几前同聲讃詠慈雲廣布惠澤退宣
誓願流傳化度群品作禮奉辭而退



太上洞淵北帝天蓬護命消災神呪妙經







