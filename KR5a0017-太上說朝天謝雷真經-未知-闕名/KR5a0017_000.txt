








太上説朝天謝雷眞經盈十
昔
天尊於龍漢元年在浮羅世界中觀衆生有
不信三寳及五悖之人身謝之後沈没三塗
永墮地獄爲鬼或犯天條檢責下鬼所誣一
切衆生有諸苦楚不知解謝之門果熟之時
致招重病雷擊身没之後永墮餓鬼畜生致
使魂神被考禍患來鍾深可悲哉無由解脱
不知上天檢舉有犯天條至招雷擊三十六
條世人莫能知之天尊爲說三十六條朝天

謝雷眞經令人祈謝罪惡庶知果報昭然明
所報也如此果報豈不痛哉爲說天條令使
敬重天地日月神靈忠孝君親令知宿命善
惡因縁延生之路朝天謝罪必獲感通之理
請正一道士或於觀宇或在家庭隨力章醮
請行法事解謝祈延生筭虛空採訪使者隨
即奏吿上逹天司罪惡消除福禄增崇善功
圓滿以降吉祥世人罪福皆屬天曹所管爲
人豈不知之此經乃上天所寳不傅下世天
人敬仰萬聖衛之金闕靈章有不信之者永

墮鄷都
天尊爲說報應靈符及天書篆明世人有犯
天條被雷擊之者以將此符篆較之庶凡人
則知
太上感應如此立教也天雷十二條者不忠
君主不孝父母不敬三寳抛擲五榖訶風罵
兩裸露三光揚惡掩善不遵正道心昧天地
信巫魘祝滅人福果毀壌經教犯此天條則
天雷檢察爲說此十二條以示下民庶知解
謝地雷十二條者穢汚水漿將溷江河毀罵

尊長疑眞不信輕師忠本曬露䙝衣淫人妻
女惟惡是增對聖毁願怨恨宗親不賑貪困
對天妄語此十二條屬地雷所管以示下民
俾暁懴謝之路人雷十二條者糜爛五穀大
秤小斗荒年起價米中添水欺曲昧人穢語
兩舌寸尺長短剋剥害人欺善懼惡久債不
還謀人女妾酒肉殺生此十二條人雷主之
世人莫能知之以示下民庶知解謝
天雷十二者神霄雷公五方雷公行兩雷公
行風雷公行雲雷公布澤雷公行雲雷公行

氷雷公飛砂雷公食崇雷公吞鬼雷公伏魔
雷公此十二雷公係屬天分犯天令則禳此
十二雷公以免擊罪
地雷十二者紏善雷公罰惡雷公社令雷公
發稻雷公四序雷公却災雷公收毒雷公救
病雷公挟危雷公太昇雷公巡天雷公察地
雷公此十二雷乃屬地分凡人犯地罪則焼
香祈天請罪以免災苦之因禱無不應也
人雷十二者收瘟雷公攝毒雷公除害雷公
却禍雷公封山雷公破廟雷公打鬼雷公伏

虎雷公破瘴雷公滅尸雷公蕩怪雷公管魄
雷公此十二雷乃屬人分凡人犯人罪可焼
香吿斗隨心禱祝以免此苦戹乃大道好生
之德也
道言此三十六雷則能輕重善惡敬之則不
犯條律以降吉祥不遵敬禮故犯條律則示
重罪陽貴貧窮困苦滿足轉轉不信墮落地
獄爲鬼復岀受生身過雷擊之後北鄷爲鬼
難求出離苦楚豈不痛哉北酆有一百二十
獄其獄各有獄主獄吏毒虎毒蛇毒犬刀刃

峯山獄吏以杖逐其罪人登山履刃毒蛇纏
身罪人身體皆參力刃血流滿身毒獸食飲
其血萬死萬生無有晝夜此皆罪人生前致
招墮于北酆難可盡述言不可泄略垂九種
大道開演此經令使世上凡人知畏若有此
獲罪之因獲報陽責可以隨力燒香虔心吿
懇天地祈謝原愆以免獲報若有男女在世
貧窮亦可修心整行轉誦此經得謝身惡以
禳困苦自然天佑之矣大道立言凡人不可
以爲常耳亦不可輕泄此文乃上天隱祕之

書凡人可能敬重此經在處有衞經元帥六
人靈官一十四人天兵一萬五百人土地社
令當所管城隍主宰九州風伯城境天神護
持此經誦轉此經魔精滅形生人受之身宮
康泰死者得之度上南宮及有帝主國王后
妃臣宰爲國焚祈豐稔亦可開轉此經能禳
域境民物盡泰四序清平永無勍敵
道言凡有上士欲修仙法採尋藥圃遇毒蛇
虎狼之獸速誦此經惡類返歸其元不能傷
害自然回退得遇眞劑學道駸進有會本源

故獲善士同志心逹玄妙無不應也亢陽不
雨亦可轉誦此經以禳缺澤之戹蟲蝗傷稼
燒香誦持則滅其類以消蟲毒境域水泛不
退浸崩地土故當速轉眞經其水自退不能
渰陷其所及有一切瘟㾮瘴疫之者連年不
瘥鬼祟伏尸魔魅在所爲禍不能除却可以
焼香轉誦眞經其祟消滅不能傷害自然安
愈此經到處萬神侍衛精魔潜走不敢仰視
如此威靈凡人有昧律法故當以天篆垂報
之後有獲雷擊之人天書或在背胷前脅下

手足之上將此經中天篆參究庶知
太上之感應然後焚香請正一道士轉誦此
經方移其尸祈天雷宥罪方可將棺槨盛之
以板閉上留一孔露天雷不復擊以厝去處
牛馬亦如此乎敬禮此經不犯律件世世爲
人衣祿永滋壽命延長不敬之者掠善仙官
錄惡使臣奏呈天府積業過多滿足條令
上命一行告下城隍主者隨即行事旣滅之
後身經北酆永無出離當爲書篆以示陽民
可虔心遵信凡人不可不知也


米中用水荒年起價


業通三世毁罵三寳


不孝果報



因果不修卜者術誤


乃是九幽元惡過多


罪足九世之惡


惡果滿矣裸露三光





身口問九果非禮上


前世果報天譴之罪


非言非示州非果將


非道天露


九眞惡過罪至


癸非天責


罪及報應





四世貪求不足


八嗔獲羅


度罪上天檢察


前縁惡業天令報應


宿縁惡報惡報前縁


九業之罪業通具足





諸事滿律天貴其報


非理所爲罪盈足


用且非道曲直非正


九業具足非理亂眞


罪滿自受九惡之報


九七之罪天察其過





九九之罪口業之罪


五悖之罪五世之惡


四思之惡



道言凡有陽世之人身被雷擊可將此符篆

證之以知此立乎報應之驗也可以燒香誦
轉此經以解尸滯可以燒其天書解之身著
地上乃用硃砂併銀硃以黃紙盛授其筆仍
安棺槨之上載書其篆以對天文及念
九天應元雷聲普化天尊聖號一萬音方翻
其尸則動便入棺槨循葬去處如此感應爲
人豈不知其明有天律之嚴也可以常誦此
經能消諸苦及大病死亡不經地獄官災口
舌連年困苦負本遠出路途或遇賊惡蟲蛇
虎狼之地但念誦斯經自然不能損害凡有

患難可以誦持門庭清肅人眷安寧及有起
造動土架扇屋宇併修築墻圍有犯神煞及
行喪葬有犯墓龍殺神一應去止但焼好香
誦此眞經以謝各神自然迴避不能侵害生
人師巫或埋名魘禱翦雞滴血或在廟祀之
處及在邪壇將生人名諱因自服法不加及
因田園財物口舌紛爭將其名諱在諸去處
魘禱知其源者可以燒香誦轉此經却除差
來索命邪鬼重則隨經使者官史不待上天
律下即以滅形輕則以戒之其神能滅諸邪

山魈鬼怪魑魅伏尸及枉死孤魂之鬼并精
靈百魔之鬼侵害生人起禍損人命魂久病
不瘥連年及求血食山壇冷社將後起疫不
能除却但以好香燒告神霄雷主將帥及兵
官吏護經靈官將帥将此經轉誦魔魅潜形
不能侵損人命或遇夜行將此眞經以帕袋
服此經却除水陸邪鬼魍魉之神亦不敢侵
損魂命使其鬼神潜形永不復害也上天之
書以度下民令識宿根知太上之立教凡有
萬億之戹轉誦眞經無不應護萬邪歸正道

法闇祥無量神通音雷霆鄧元帥於玉笥山
修行五十二年奏呈
玉帝陳説承天開化抉教度人發大誓願滅
天下不忠不孝之人及斷鬼魔侵害人物一
勿爲禍妖邪救生度死忽功行圓滿蒙
上帝詔命召赴陸前賜金丹一粒吞服變成
鳳觜形翼仍對爲歘火律令大神以金鋋鑿
各一付之身長一丈赤髮藍身乎是皆爲鳳
爪受令行事斷天下不忠不孝之人鬼崇之
魅一切害民之類以五月五日午時爲赴召

昇仙之日其功果成就敬守于今巳化有劫
矣世人不信此神故犯天條致罪滿足獲其
神而戮誅身屬北鄷永爲鬼趣墮於其中萬
萬億劫不復岀離如此之報因果昭然世人
尤乃故犯條律旣犯之後獲報其中悔何得
也深可痛哉世人在世不敬三寳天地君親
師友正道之人但檢閱此經靜默安神燒香
禮拜天地安坐去處看誦此經深詳自悔大
有身畏爲人豈不染諸縁惡之愆自省人身
之本以解日積所爲若有果獲當擊身經北

鄷受苦何人爲汝解釋負受如此果報昭明
凡人在世自宜保愛其身凡或有婦人懷娠
孕經過月不能分娩或恐非人受胎鬼崇冤
家及山壇冷社之鬼假爲人形前來託化害
其母命痛苦難忍識此因由可焼香望東念
救苦天尊聖號四十九音方開誦此經即時
人脱其胎即與萬神監生其子福慧雙全女
亦如此或是鬼怪冤家則隨經帥將攝下押
赴北鄷遂誕死尸其死尸得下之時將栗木
数束書大神名字吿天仍祝曰從今釋冤不

得害人魂命及有官符口舌連年不解困苦
將終誦此眞經以禳戹難無不應驗門戸方
隅改修動土不時有犯殺神興災令人疾病
未安知是一切有犯之處請道士延眞祈天
請命書大聖七元眞君名號以黃紙用硃明
書其上奉安所犯方位轉誦此經無不應驗
清康庭戸大有光輝神之所佑也道出乎太
玄之初未判兩儀之先萬物之中惟人第一
蟲禽潜蟄尚知時候四時之物豈有異也天
地垂明以示人也應期發生流潤人間在世

爲人何可以謝穹壤之恩凡人在世可尊敬
天地君親師友正道佛僧羅漢功果善縁奉
揚科教開誘人天從善周始則善神應佑後
爲惡獲因劫劫墮落地獄經劫受苦人道逺
矣縱得人道出生貧窮下賤復不修禮轉轉
逺乎聖證無可得遇無上法橋度拔苦趣經
世不悟墮落傍生六道輪廻一入沈淪難期
解釋
道言得遏此經乃宿有善功積劫以來幸會
天文如有志學之士見此眞經一聞便悟若

有世人見此眞經不信毀謗生生墮落傍類
與大道逺矣如或修誦始終旣死之後不經
地府魂神執此經念念正覺上昇南宮朱陵
火府時刻受鍊決無宿對世人在世生身快
樂歌酒取歡不知樂是苦根貪求取利不知
喜是悲目負販南北而不知冬有嚴霜如木
凋也根本若實則有春時不循人道之本死
之道矣
天尊說此眞經令使世人受悟歸向正道以
識源本免滯輪迴在世長年人中殊勝轉轉

歸勤仙都記籍善功縁行具足則萬神擁護
尸解仙去超度天程昇遷仙位命職帝前此
經深重不可思議謹而敬之或慢無極之科
自生不信仍不奉持身謝之後永處北鄷後
悔難及保之受用福不輕矣是時
天尊說經將畢龍鶴天仙萬聖千眞來迎御
坐起席之時諸天魔王及諸人鬼神受法戒
旨此經流教下民庶曉歸宗知本逹生榮路
不生無道之鄉釋宿命塵輪苦楚見而奉之
不可輕泄罪照玄科明有其報戒愼之焉



太上說朝天謝雷眞經


元皇帝君垂讃曰
人天居敬福不輕之造化合德運度俯睎
雷霆隨巳誓救生滋除滅惡腐輔化乾基
週榮萬法變忖莫思敬則從順興道保規
逆則烈誓後憶難追笥山修應抉化天隨

誅戮惡蠱滅却勃軀發生萬物長決幽爲
千狀萬類總領在歸人莫不信輕重訊
人身一滅何復再求仙樂理常誦其書
先修古葯方自度梯推山新匠一出䥴錐
普化敬順無量以



金闕化身天尊親製詩
吾爲教主威鎭北天分别人鬼將吏當先

雷部聖衆總掌其權誅滅兇惡化作塵煙




三茅妙行圎滿天君親製詩
天令行威顯小民
小存正直保其身
禳災解戹看經驗
鎚鑿專誅五逆人






九天元皇梓潼靈應天君親製頌曰
天道福善而禍淫雷霆殺伐警人心
吾今顯化令知畏咸使生靈免罪深
又頌曰
顯化訓民歸正教開揚帝德好生心

朝英虔奉刋于梓印施雷經發玉音
又頌曰
天行號令警戒凡民不知畏懼徒積禍因
條法昭示以滅身軀能省巳過神明監于
度人諸戹經訓敷具朝英刋施福禄眷聚






青帝天君
吾號雷霆猛吏賞善罰惡無情讒佞不忠
不孝歘發雷火皆焚奸邪怨怒天地奏聞
上帝滅形旣有謝雷經呪諸人展誦來因
傳生道義好道捨財刋此眞經若依不犯
天律衣食飽煖安寜雷泓召
吾讃經附於
誠眞靖筆













