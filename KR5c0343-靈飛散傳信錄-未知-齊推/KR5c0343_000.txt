








三篇同卷松七
　靈飛散傳信録
　厲門公妙解録
　玄霜掌上録

雲飛散傳信録
余與憲臺察史博陵晦叔有遺世保形超蹈
山海之契嘗共語求學之士探擬賖謬耻營
近實虛務遐闊未易凡鄙便冀飛昇謂金丹
坐延而仙籍立致夫處心不寘於道鍊形未

異於常齒髪不駐顔色隨謝是氣血内耗而
容狀外變病疾未脫嗜慾交煎天生速死不
及常理區區貪昏多此類也今所爲異必求
良方先驗容齒與俗流自別知常限不迫方
可冀久親修仙材鍊神清虛求餌芝玉約索
精要近拯形骸有新聞閱互相曉導晦叔異
日謂余曰有客話裴都尉者鶴髪早垂重顔
近復訪其所餌曰靈飛散之功共知此方在
千金第二十八卷晦叔又曰聞勲曹員外即
范陽君彛嘗與修氣道客呉含人丹講求此

方丹曰千金近畧多不眞定此方本出太清
仙經可求正文如法合餌君彛私誌亦未卜
所護時寓累于故李中書泌之宅暇日偶入
一小室有書籍盈几皆斷爛罕全雜委元次
軸閱將卒忽遇一軸𥛦首完整丈墨甚華題
曰大清眞經發視乃靈飛散方卷君彛執讀
欣契誠求驟告於丹乃焚香頂奉滌手持棒
謂君彛曰此眞官曲遺靈應特延紀於仙書
足勸後學晦叔以余與君彞莫逆分至傳信
可憑約就諮訪便求傳寫余驅乗詣門問與

聞叶因得抄録與晦叔同之又方中分味以
雲粉爲主是嵗余授鐘陵奏辟而廬阜在封
部之内鑪峯跳波脉注谿壑居人方士皆引
湍春雲水汰日曝流霜瑩雪丸珠旋螺宛若
天造貨於村市資爲衣食常肆所積日取无
限此方難要唯兹一物有是行也實天借心
謀亦將旁利同志不然何契㑹如此以先約
話余私貯靈感不忘寢興行商洛數程息豹
藏舍郵客有自内鄉來者曰有鄧掾融攝宰
前邑年踰從心之五而婆鬢不老目瞳不昏

理劇接賔與强仕等力問其所得曰甞獲神
方余至邑徵訪乃靈飛散所致考其傳授及
藥力驗應云昔歲見唐主簿有道流口付說
是靈仙上方欲𥨖功用可立變鬢髪融有親
容顔鬢已衰將試靈驗因求合分服三十日
融之親容顔髮頓易前狀融半劑之效亦保
數十年不改恨其藥力未成便闕服餌又遠
謫窮顇資货多乖今比凡流猶有所異復說
在長安日傳張裴二駙馬皆目變効重符前
聞則此方神竒驗實相接眼覿口問積爲明

徵又孫處士道問上流精窮方要掇此編録
固非偶然余與晦叔幸君彛之遇果求向之
約誓心服食以邀効證他日之異續此編書
元和七年四月五日髙阳齊推書心記實
太清經云凡欲致萬神求昇仙皆先潔齋清
已香水灌頭沐浴五體益善百日之後乃可
致神明欲求仙者當從此嶽西嶽中嶽眞人
求靈飛散得而服之必得神仙矣
眞人曰几欲求神仙不老長生久視白髮更
黑齒落更生面目悅澤肌骨有光從表覩裹

者當服靈飛散
老君曰此方術之要神仙之道必化之本道
士服之神仙不難術士服之遊於華山凡夫
服之年去更還老翁服之反生童顔
老君曰服此藥者可以不老十日服之三年
不食服之三年可夀三千六百歳我非一人
皆得眞道保成神仙
　　靈飛散方
雲母(一斤鍊/成者)茯苓(半斤亦/可一斤)栢子仁(七/兩)石鐘乳
(七/兩)菊花(五兩亦可/十五两)术(四兩一本/人參七兩)乾地黄(十二/兩亦)

(可十/五兩)桂心(七/兩)續斷(七/兩)
　凡九物治下簁訖以生天門冬十九斤擣
　麋絞取汁以丸此藥汁多可和之汁少者
　溲之著銅器中懸著甑下蒸黍一斛二斗
　熟出藥曝乾更治擣之令細簁服一方寸
　七日一服无毒可多服耳當食十日身輕
　二十日耳目聦明七十日髮白返黑髮盡
　落齒皆去者取藥二十七七以白蜜和之
　擣二百下止丸如梧桐子可得八十一九
　曝令燥訖視丸表裏相見如明月珠或似

　熒火精珠或赤或白此仙人隨身常所服
　藥也欲令髮齒時生日服此七丸日三服
　至髪生不白不落若入深山不食亦可作
　此丸日七丸不饑也若頭髮不落未白但
　可服散可夀五六百年不白耳白者如前
　法已白服藥可至七百年乃落求道服藥
　不頭白齒落者日兩服之得仙之要齒骨
　尸解道之下者凡作此靈飛散服之三日力
　倍五日血脉盛七日身輕十日面目悅澤
　智慮聰明十五日力作不知極徐行及馬

　二十日不復當三十五日夜視有光
　　　洽雲母法
白鹽(一斤/和合)雲母(一斤并/擣之)
　右雲母擣糜勿簁内重布囊中挼挻之水
　汰鹽味盡内絹嚢中懸令乾即成粉
　一法以鹽湯煑之盡解如泥狀挻之爲粉
　又法雲母一斤大盬一斗漬之銅器中三
　四蒸之一日於臼中擣之爲粉
　又法用朴硝水三斗煑治雲母一斤取成
　粉燥舒之向日光㸔无芒便好有芒勿服

　服之久後病殺人宜精治此本於盧司勲
　所得正經上傳寫記經中云擣雲母糜後
　入重布嚢中挼挻之令須入皮囊中挼挻
　大抵不如取廬山水磑舂擣者最爲輕細
　自造恐功不至忽有麤芒者損人愼之服
　藥後禁食鯉魚能斷一切魚爲上恐刀砧
　相染所害不輕又禁食血是生肉生乾脯
　之類血羮是熟血𨚫非所忌禁生葱蒜生
　韭醶醋桃李木爪酸物等並不宜食又忌
　流水若江行及溪澗无井處但煎熟食之

　亦得大麥損雲母力亦宜愼之服此藥能
　斷薰血兼修靜心氣得効尤速不得面受
　故此批上
孫處士進養生祕訣云臣遇此方已來將踰
三紀頃者但美而悅之疑而未敢措手積年
詢訪屢有好事人曽餌得力遂即服之一如
方說但能業之不已功不徒棄也


靈飛散傳信録
