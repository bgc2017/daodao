







洞玄靈寶自然九天生神玉章經解卷下
綿州冲虛觀道士王希巢隱賢解
鬱單無量天生神章第一
本章九天與胎經中記九天不同自鬱單無量天至第七號
波黎答惒天第八號梵摩迦夷天第九梵寶天以本章九天
加上三天爲十二天帝爲受氣之祖正月生受洞元化應聲
天之氣二月受波羅尼密不驕樂天之氣三月受寂然兜術
天之氣四月受梵監須延天之氣五月受上上禪善無量夀
天之氣六月受鬱單無量天之氣七月受靈化梵輔天之氣
八月受高虛淸明天之氣九月受無想無結無愛天之氣十

月受波黎答惒天之氣十一月受梵摩迦夷天之氣十二月
受梵寶天之氣又參之以神變經九天與上九天之號全不
相類若論人之受氣必本於九天如受生一月受鬱單無量
天之氣此爲定說若以十二月推之想别有議論今更不取
帝眞胞命元元一黃演之氣
太虚聚而有炁炁聚則爲精炁聚精結包之於土兆生之理
啟矣經云男女媾精包胎始榮陰包於陽則爲男陽包於陰
則爲女乘其宿命然後生人故云包命元始九章各有帝眞
命元四字帝眞乃黃庭元王在命門之下主生育之氣故本
章云帝眞始明精是也以其宰制不形謂之帝以其太一不

耦謂之眞九天列正皆後帝眞之命故九章必有帝眞二字
則一定而不易賦之於天如金之在治如泥之在埏成器之
後方則不可爲圓曲則不可爲直鳬之脛短鶴之脛長纎毫
不可損益也元者氣之始生之祖其功深其巧妙萬物無不
始之大哉乾元萬物資始至哉坤元萬物資生當其元氣初
包狀如垂囊附脾作種脾爲眞土物所慿生中黃太一爲人
巳命故云元一黃演之炁演者如元綱流演之演凡有生者
豈外此耶
混合空洞氣飛爽浮幽寥延康無期劫眇眇離本條苦魂沉九
夜乗晨希陽翹

男女媾精包胎始榮有形者生於無形無形者空洞之氣是
也天一生水與土同包於己己乃正陽正陽自已懷壬男左
旋十月而生於寅女右旋十月而生於申申爲三陰寅爲三
陽當其三陰三陽未分之時包之於己乃混合之時也水土
演而成用故爲黃演寔太淸眞土也氣之未包散漫於無何
有之郷人未受生其魂爽浮游於幽寥之地幽取其冥昧寥
取其遥遠老君勸身經云法輪動幽寥勤行逕徃陟捨生之
人往往自延康之劫至于今日經幾多時節如無目之人背
冥山而南行日近日踈無復生源所謂離本條也未免隨逐
苦魂況於九夜不覩光明坐而待旦爭欲翹望太陽之神光

此六句言人不得受生沉迷轉徒又無見聞覺知須經百千
劫之多其形化其心與之然蓋昩者不知也
大有通玄戸鬱單降神霄黃雲凝靈府陰陽氣象交胞元結長
命惡根應化消
大有在玉京之北屬土北乃水位則知水土乃生成之本也
在人言之爲泥丸居上屬陽包在下爲玄戸乃始生胞腸之
通路也按紫文上經乃玄門也此乃誦經一過包原宣通故
也鬱單之界本月之上館故陽精經云囘陽精於浮黎採黃
炁於鬱單令鬱單之炁降自隂陽隂陽之炁本乎日月晨霄
卽日月之域也黃雲卽黃炁也靈府乃胃管乾坤交姤於亥

一陽姑生於西北壬爲陽水合丁之陰火使見陰陽象之交
也方其壬之兆懷命門便是故日包元結長命也旣日長命
自此有生六漸安得惡根爲之累邪大洞組曰胞囊玉淸胎
結開明七祖返胎我命長生是也此六句方始得生必資於
炁胞旣結瓜生之漸矣
挑康合精延二帝秀玊標灌漑胞命門精練神不雕
桃康乃命門之神字合精延守人臍下又云爲大洞之尊神
迴風混合岳盛帝一之尊或云桃康卽太一之神也二帝指
靈帝尊帝隱書云靈帝無太一則玄虚不迴炁尊帝無太一
則三一不居故太一之神併五神以爲用合於二帝秀玊標

言潔白也洞經云森瓊林之柯於命門意同而學異也包根
初具卽生命門故命門又謂之包根此一身生生之理從此
發源十二時中太一之神運一生炁灌漑精煉不令彫枯黃
庭云漑養靈根不復枯閉塞命門寶玉都是也
九天命靈章生神神自超元君遏死戸司馬誦洞謠一唱萬眞
和九遍諸天朝稽首恭劫年慶此榮舊苗
此八句古義指爲飛天神王讃也但不知果否緣經文不載
未可爲定若是飛天神王之讃卽當别作一章如後載太極
眞人誦二首是也旣是飛天神王之讚則音律不應如出一
手文理貫穿疑非二章爲一章也識者當自得之自精練不

彫之後卽有生生之理於是九天卽下命靈章將以混合百
神故云九天命靈章生神神自超神旣生卽非胞胎所生之
神乃自然之章我能修生則與神冥合不能修生彼我各異
所謂神者陰陽不測是也豈隨人之生死耶神自超者則生
死不能拘也一身之中有三十九處生門三十九處死戸人
旣待生恐死戸復開故命元君遏之不使死戸開故炁侵也
黃庭曰須得正眞乃顧眄至忌死炁諸穢賤是也司命卽長
生司馬也經云九天誦之以生人若人當生必歌謠此章使
之結炁生神也司馬唱之萬眞和之蓋天道貴生聞洞謠者
必來和之及其九遍炁足神備諸天下臨喜慶難言稽首作

禮實萬載之遇也蓋其魂爽自延康以來嵗月隔絶不得受
生今旣受生如世間稻榖本有生意無緣入土莖苗茁然爲
農者見之豈不喜耶所以稽首恭劫年慶比榮舊苗也故默
希子云學道全眞在此生迷入待凡更求生今生不可無生
理縱得生時何處生誦此詩者可以爲生神鼓吐也

上上禪善無量夀天生神章第二
帝息胎命元洞冥紫戸之氣
無量結紫戸氣尊天中王開度飛玄爽凝化輪空洞故根離昔
愛緣本思舊宗幽夜淪遐劫對盡大運通
陽淸而成陰濁以結無量夀天之炁雖本於天而二過響地

本乎陰也故稱結紫戸凡人兩負間高一寸卻入骨三分右
爲紫戸舊䟽云氣尊天中王以無量夀天帝爲天中之王也
然九五皆帝於此獨稱爲王未爲確論又爲炁之尊兩字殊
無義理蓋一月爲胞二月爲胎胎者形兆胚也猶未感成之
器一身之生理自本自根從茲肇焉故謂之胎命元雖九章
皆有命字與此命字不不然腎與命門合而爲一腎於五藏
所以猶稱爲耦者蓋兼陰陽生死門戸也命門又號氣海言
氣尊者指此也其氣升結於紫戸而不知某氣之来本於命
門此氣乃一身之王也五藏六腑百關百脉金津玉液日月
光華皆本乎腎故黃庭云主諸六腑九液源是也莊子云眞

人之息以踵論者多以脚爲踵若息於踵乃可所謂踵者命
門也其氣息於命門如子在胎不飲不食綿綿長存所謂胎
息也氣本生於腎若息於它處必無是理氣之在腎如國之
有君洞冥紫戸之氣在九天之中譬氣之在腎首之如天中
王也當其在空洞之中輪轉化端周行不殆生者自生化者
自化如有飛爽欲求生也雖是脫去故根離往日之愛故根
則死氣是也人多以愛躭著生死循環無窮若不先去愛著
則見境未忘誤入諸趣苗而爲結者多矣此誦之二過胎結
解根是也旣云離昔愛又云緣本思舊宗蓋人之生死非止
朝夕今思曩日生死皆從愛入故不得其本則道也今若從

道受生與本宗并而爲一存形窮生立德明道與日月參光
與天地爲常人皆盡死而我獨存方爲究竟之地切緣昔愛
遂淪於幽夜之間刧期屢易不得託生因受苦一一償報今
對辨方盡適當大運啓期之時元姑五尊開大有之民使有
心者得於考算之中聞於法音豈不幸歟
帝眞始明精號曰自元陽嬰兒史伯華結胎守黃房斬根斷死
戸熙頤養嬰童
上一赤子中一元旦下一元王此三一神也元王命門神也
名始眼精字元陽一名嬰兒胎一名伯始原此三句皆神名
字也按仙經内注篇云卽下元宮太一神也太素玉籙云太

一者胞胎之精變化之主故能結胎成形於黃庭之中黃房
卽黃庭也人之爲人難生而易死旣得受生其氣微弱陰邪
常勝度人經云北都泉曲府中有萬鬼羣但欲遏人算斷絕
人命門蓋陰鬼常欲人死在冥冥中以求祭祀人才死後魂
遊太空之中求祭祀者實尸鬼矣其鬼乃肖人之形狀語言
非魂也所以鬼道貴終若非主神則不能斬其死根門戸也
旣能斷絶之必須頥泰成其生育故云熙頤養嬰童熙云和
也嬰兒下丹田神也黃庭云逸域熙眞養華榮是也
禪善導靈炁玄哺飛天芳華景秀玉質精煉自成容務玄育尚
生羅列備明堂

旣得其養無物不長養之字非以物爲養以氣養也故上云
養嬰童下云禪善導靈氣玄哺飛天芳此養之物也人旣成
胎陽能生陰能養此第二章上上襌善天帝導以靈氣哺以
天芳乃太和之氣也故黃庭云渴自有漿飢得飽卽此義也
華景乃日月之光華也故金明七眞組曰若能究華景金光
玉秀流暉者則與太冥同徃於太無之中詳此乃採日月法
也按上淸金闕靈書服日華以散解死結保凝泥丸則知華
景者不止服之以養胎又能解死戸之結也九天王眞以爲
服日月之法也行之旣久則體生日澤面而玉光故云畢景
秀玉質精煉自成容務玄欲尚生胎中有二神一曰白氣君

名務玄子字育尚生次曰玄歸子字盛冒此二神共守五藏
之上胎命方具兵神卽生明堂有二說二月成胎體未完備
安得羅列於明堂之間也前輩多以九宮爲明堂且九宮處
分胎始結形分目未具非分之明堂也今之明堂乃肺之明
堂也有命門然後心生心主血法丁之生丙有心然後生肺
肺主氣法辛之生庚故心腎以分陰陽相尅則生肺也乃知
洞冥紫戸之炁才成胎形次卽生肺其神乃羅列於肺之明
堂蓋相尅者方見相生之理苟始生之序倒行而逆施則生
化之妙或幾乎息矣
太虛感靈會命我生神章一唱動九玄二誦天地通混合自相

和九遍成人功大聖慶元吉散花禮太空諸天並歡悅一切稽
首恭
太虚者虚之極也虚極則神自生靈會者五靈老君之諱也
經云司命定算五帝監生當生之時五老下臨命以生神之
章以降眞氣以集萬神故曰太虛感靈會命我生神章一唱
動九玄則誦之一過聲聞九天也二誦天地通則誦之二過
天地設恭也混合自相和九過成人功蓋天地相通則兩者
交通成和而萬物生焉萬物生則三才具而人道立矣故云
成人功九過者氣尚神具人乃生也當生之時諸天大聖慶
其元吉元者善之長吉則無不利乃仙道常自吉鬼道常自

凶也今旣爲人則鬼道不復遏其生門斷其命門其慶言之
心不足形容又散花禮拜不知手之舞之足之蹈之也諸天
高眞普皆歡悅稽首禮拜重生道也

梵監須延天生神章第三
帝眞魂命元長靈明仙之氣
須延總三靈玄元始氣分落落大梵布華景翠玉尊
魂成於天魂成則一身之根具矣天以三景爲根人以三魂
爲根度人經云開明三景是爲天根五文開廓普殖神靈所
謂普殖神靈則萬化因兹而生廣太悉備可知也人之魂氣
旣聚則五物百神莫不感集終云三部八景其理可見言天

者必以身爲本言人者必以天爲金莊子云天地與我並生
萬物與我爲一蓋天人未甞相離也梵監須延天炁乃天之
始炁也始炁乃大梵之祖元綱流演無所不開玄元始三氣
從此而分九天因而生焉故云須延總三靈玄元始氣分一
二靈者黃庭養神經云心中之神其名有三一靈朱君二靈
明君三靈黃君三靈旣集則一身之根具矣如大梵之炁彌
覆無窮諸天區别各生景域必以玉京山爲三天都會之境
以元始爲萬天之尊故云落落大範布華京翠玉尊落落乃
廣大之貌華京則玉京也玉尊則玉帝爲最尊也於身論之
則爲泥丸中有玉帝之宮實天寶君也

明梵飛玄景開度長夜魂遊爽赴期歸炁炁返故根
謹接上四句言梵炁生立天地人若受生必本於梵氣中有
受生之神名曰明梵救苦總呪有六炁咸通明梵演招指此
玄景卽所乘之龍也謹按空常變化經云蕭蕭玄景上微颷
翼之太陽又接金明七真經修眞之士當存元始於玉皇空
玄與大光登玄景問九皇又於南極元君存五星訣云常存
五星至十五年五老各以所召之物迎子獨北極老人玄上
仙皇迎以玄景之龍故第八章云玄景曜雲衢跡超神方外
又道寶經云玄景綠轝斑之輿皆天眞所乗之物則知人之
初生明梵之神駕以龍輿於太空之中開度長夜之魂使遊

爽赴於生所人之死後魂爽蕩於太空如人出遊離别郷土
久不過家仗此生神一一返本一月成胞二月成胎三月成
魂三魂旣立則深根固蔕炁炁返本可以成身矣
太帝號陽堂字曰八靈君九開祿迴道胎氣生上元陵梵度命
籍太一輔精延泥丸敷帝席三部八景分魂生攝遊氣九轉自
成仙
自魂具而炁炁返根可以格身中七神也太帝乃精魂也名
陽堂王字八靈七神則玄父玄母帝皇九帝太帝天帝紀帝
共七神也九開乃天帝魂名錄回道字紀名川蜀經本作九
關名錄囘道獨生神經爲迴祿道不知囘祿道爲是耶錄囘

道爲是邪獨九開二字乃以裴君行事訣執之云羣眞集于
太微之觀上開九天之門注云朝太素祝云天關九開之門
若以關爲開字猶且庶幾回祿道不應字倒而錄字作祿字
也更竢識者正之况在臨安時有生神經注回祿道作火神
名猶更謬甚則知注經云誤不同注本章之誤矣字者當盡
心焉胎氣生上元謹按太素玉錄云魂魄生於胎形三月爲
魂其氣本自胎而生又太和皇成老子主胎元之炁出於紫
微正在崑崙之中太一所居之處崑崙卽上元宮也言其魂
受生自胎炁爲始位在上元之宮陵梵乃太一帝君之名又
名神丈人守人兩眉間此紫戸内宮故黃素四十四方經祝

曰陵梵履昌九靈丈人太一務猶五神黃甯是也陵字它多
作凌字司人年命故太丹隱書云制命丈人主生年之本命
攝夀夭之簡札故司命之神主典年算長短之期輔精延則
輔助命門之神精延乃桃康之字也泥丸上丹田天帝所居
處故云泥丸敷帝席泥丸有九宮皆帝君出入宴息之所帝
席旣敷則三部八景自然分列太丹隱書云人受生於天魂
結成於元靈轉輪九炁挺命太一天皇之功九變爲靈功成
人體體與神并當其氣隨魂生日行子母氣隨胎化神與形
同則仙道豈外兹耶有爲者亦若是九轉自成仙人患不爲
也

琅琅九天音玉章生萬神三遍列正位氣參八辰門玄關遏死
戸靈鎭津液源應會感靈數明道潜回輪慶此嬰兒蛻稽首讃
洞文
琅琅取其音之震激而淸也神能住炁炁能留神生神玉章
炁之所結炁結則成神萬神於是生焉位手上者淸炁也位
乎下者濁炁也位手兩間中和也三過神禮魂門練仙此三
遍列正位也氣参八辰門蓋天之八路能致禍福有知其道
者則鬼神不測乗龍駕空神遊無極權道圖云開門通天之
絳宮休門通天之明堂生門通天之玉堂此三門出之遇福
在三天之上也又有死門與死炁相通杜門入於死戸傷門

驚門乃二炁交分之路京門在陽氣終絶絶地此八辰之門
有吉有凶凶則死戸也紫虛道君洞房上經云上紫門望八
辰引丹宮具明神玄關下丹田也眞誥云守閉元關内存九
眞三氣運液灌漑丹田命門臍下三寸卽生門也生門若啓
死戸卽閉故云玄關遏死戸靈鎭津液源靈則神也神能安
鎭於下田津液流通無復飢渇黃庭曰上合三焦下玉漿玄
液雲行去臭香治蕩髮齒練五方取津玄膺入明堂是也適
當此時神應氣備乃飛天神人開化之際明道大行幽魂聞
之以開度不復輪囘則炁結爲精精感爲神神化爲嬰兒嬰
兒乃下丹田之眞一也旣得嬰兒之蛻質如大洞之法可以

飛行三界也故云應會感靈数明道潜囘輪慶此嬰兒蛻稽
首讃洞文也

寂然兜術天生神章第四
帝眞魄命元碭尸冥演由之炁
人生始化曰魄魂在則魄隨之魂旣相離魄乃無依故曰尸
矣魂氣主升魄體主降故沖虚眞人云屬重濁而聚重濁者
乃魄之類也聚則如物之固乃云碭尸也人經三月乃生魂
也魂具則魄亦生無非以炁相生不約而㑹故云冥也冥云
合也炁自何來卽第一章元一黃演之炁故莊子云通天下
一氣也

寂然無色宗兜術抗大羅靈化四景分萬條翠朱霞
始炁生鬱單天禪義天須延天元炁生兜術天不驕樂天化
應聲天惟寂然究術天在大羅天之下無色界四天之上故
云寂然無色宗兜術抗大羅抗宇本音航蓋取能載也兜術
天在大羅之下所以如舟之載物也若稱抗字則是與大羅
相抗扞其理不通又且害義其元炁化生兜術天之後又化
生無色界四天所謂靈化四景分滅魔經云大陽恊朝晨靈
化四蓋庭四景又云車輿也昔太上道君乘四景之輿是也
萬條翠朱霞言化生無色界其天各有日月雲霞天中之人
常採啜日精月華兼服朱霞也如赤書玉訣云服霞祝曰中

有素黃元始之家參駕白龍七炁峩峩排徊玉門散精朱霞
南嶽夫人云霞者目之精飡霞之法甚祕致霞之道不見此
謂體生玉光霞映上淸之法也
遊魄不顧反一逝洞羣魔神公攝遊炁飄飄練素華
魄成於地乃陰也喜於死大洞之法有制魄之方不令散亂
人夢中與人爭戰者乃尸鬼也尸鬼卽魄也人若死其魄長
往而不返逐於六洞羣魔所謂喜於得朋也然兜術天帝主
開度世間生人旣得爲人四月成魄遊魄不返必仗神公以
攝之神公乃玉淸天上相也當時制伏北鄷曾命玉淸上相
爲討伐之帥自上相之任以具出帥故號神公也若以身言

之卽肺號神功也魄以肺爲家而又主氣其色自遊魄若返
則血練其氣使生華也故黃庭云急存白元和六炁神仙久
視無災害是也
榮秀椿劫期乘運應靈圖空洞生神章瓊音逸九霞一唱萬眞
會騫爽合成家
天道貴生生卽炁爲之本炁之在一身身乃長生故神仙云
神御炁炁留形工須雜術自長生身旣長生卽同犬椿之年
榮秀而不枯乗此運㑹可以名入玄同許穆呈雲林夫人書
云幸遭玄運靈啟其會故云榮秀椿劫期乘運應靈圖若非
生神之章甚道未易得也故云空洞生神章瓊音逸九霞一

唱萬眞會騫爽合成家瓊音言生神如瓊玉之音也三洞眞
傳云眞人挹五方元晨之暉食九霞之精陽數九故曰九霞
如金眞粗曰升於九霞翱翔上淸一唱之間萬眞俱會不期
然而然也騫爽合成家爽乃魂也魄以返魂爲家魂魄旣合
則無騫違之理此乃一合而生成也陰無陽不生陽無陰不
成陰陽之道大矣哉
九轉景靈備鬱鬱曜玉葩兜術開大有一慶享祚多上聖囘帝
駕嬰兒歘以歌不勝良辰會一切稽首和
太眞經云混沌無形一日九變至于九變方有作用生神經
乃炁之祖若人受生九炁圓備方可成人若一炁不備必致

夭閼毎章必有九遍成人功九過諸天朝九轉自成仙乃至
此章又云九轉景靈備人旣有魄必候九月炁滿神備方始
生育靈乃神也紫書金根經云送囘風之混合凝九轉於玄
精旣經九轉肺氣乃足鬱鬱言盛貌也曜取其光玉葩乃肺
也兜術天帝乃肺魄之主喜於開度大有巳解於上人若能
生諸天下臨爲上聖者乘駕而集乃命神嬰之童歌無量之
章則生人立得返形三鍊之室其諸天人聞之不勝喜悦幸
値良辰一時稽首良辰指言聲尚神具九天稱慶之時也故
云兜術開大有一慶享祚多上聖囘帝駕嬰兒歘以歌不勝
良辰會一切稽首和


波羅尼密不驕樂天生神章第五
帝眞藏腑命元五仙中靈之氣
翻翻五帝駕飄飄玄上門遊歩黃華野囘靈驕樂端採集飛空
景舊爽多不存
天一在藏所以成始天五在腑所以成終金木水火之炁非
土不成心肝肺腎之元非脾不養九天之炁初降爲胞名元
一黃演之炁至於五月五藏乃分又名中靈之炁則知成始
成終者其惟土歟故云翻翻五帝駕五帝巳解於上經云五
過五帝期眞藏腑淸涼翻翻乃飛揚之貌飄飄而來自玄上
之門古䟽以宮上之門爲玄都之門黃野以身凖之乃脾也

脾之相生炁降於心脾炁若足乃生於肺故云遊歩黃華野
囘靈驕樂端黃庭經曰靈臺鬱藹望黃野三寸異室有上下
正指心與脾也於是採集飛空之魂使其成人嵗月寖遠魂
爽灰滅品戒經云死形成灰塵飛化而成爽故云採集飛空
景舊爽多不存噫生死懸絶一至於此前軰有云一失人身
萬劫不復世有輕生者聞此豈不痛哉
太微囘黃旗無英命靈旙攝召長夜府開度受生魂公子輔黃
甯總錄具形神
三元誥篇經云太極宮中有九名三曰太微人受生皆由太
微降神布炁立體成形先稟陰陽精氣次結魂魄列三部正

三宮神來入體卽便生育今人始胎而墜者乃太微之氣不
接也形成而落者三宮之神不居也生而自殞者宿命之神
不注也三一經云太微中有二十四炁混黃雜聚結無變有
炁中有二十四眞人皆三一帝皇之臣也旗旛符檄乃號令
之先也人旣生身魂神未具必以旗旛召之太微中有小童
名景精常在帝前惟命所命今執黃旗以集飛爽黃者中色
故曰囘黃旗無英乃魂神也名元素君一名神公子守肝之
後戸魂神整具必由太微之命以靈旛召之靈者神也又死
精血不滯故云公乎輔黃甯總錄具形神公子指無英也黃
甯乃精血三眞名三生君字黃寧守人鼻穴之卞故度人經

曰無英公子白元尊神又云中理五炁混合百神然則總錄
形神者孰過於中靈之炁耶故衞靈呪曰黃中治炁總統元
眞是也
玉章洞幽靈五轉天地分炁鍊元藏腑紫戸自生仙數周衆眞
會啟陽應感繁玉女灌五香聖母慶萬年三界並歡樂稽首禮
天尊
五五爲土得天地之合數故生成之理始終咸頼焉生神之
章感動幽靈誦之五遇天地乃分未分巳前混而爲一乃象
帝之先易之太極也旣分之後陰陽爲之合並氣息爲之知
覺大洞之法貴於混合之道非庸庸者可知必自貴炁固根

始人能鍊炁於元藏之中則紫戸可以成仙紫戸乃六合之
腑也此章無九過九遍之語乃云數周衆眞㑹數不至於九
則不能造化雖然五藏乃分六腑未備其數未全也眾眞普
會必待數以致之啓陽乃出胎之時也從此應感不勝其繁
故天神地祇一時齊到宜乎玉女以五香灌濯聖毋以萬年
相慶五香青木香白檀香茅香沉香薰陸香聖母乃衞房之
聖母也至於三界並歡樂稽首禮天尊生成之徳孰敢尸之
必當歸之天尊也

洞玄化應聲天生神章第六
帝眞靈府命元高眞沖融之炁

應聲無色界霄映冠十方囘化輪無影冥期趣道埸靈駕不待
轡朗然生神章
九天在三淸之下三界之上此云應聲無色界乃指化應聲
天乃無色界化主也自三淸分九天九天分三十六天無色
界四天乃二十八天之数也若以化應聲天爲無色界之天
定非也此章言詞術與向上言詞不同解之者多略葛仙公
云玉京山冠於八方此云冠十方乃霄映之光也霄映如洞
朗之說囘化輪無影冥期趣道場言此天之人與造化相友
與大道冥合靈駕不待轡此莊子御六氣之辯以遊無窮者
也旣與道化相合又何待轡乎朗然生神章則俯仰之間自

然與生神章契合也
空洞諒無崖玄爽亦爲强練胎反本初長乖飛玄梁蘄畜喪天
眞散思候履常斬伐胞樹滯心遊超上京
空洞已見上炁自胞胎魂魄五藏巳經五轉至此魂爽巳自
强壯當練其炁囘元返本如回風混合之道共成帝一一尊
也長乖飛玄梁古注謂之撟梁又謂之玄都山岀於臆度誤
學者多矣歩虚經云紛藹茂玄梁旣爲橋梁何故中間箸茂
字飛字又云長乖字也若從舊注義理不通乖字如金眞經
云上道淸和玄中之玄子勤㝷之勿乖我功勿乖我盟之義
是也返復詳味玄梁二字乃上天之禽也太眞丈人退齊上

淸三素元君起立西向誦慶眞羽章中間載翻融振九霄悲
鳴喚玄梁經中旣有飛字乃知其爲禽無疑矣今經旨謂練
胎炁可以飛騰恨其不能如玄梁之禽也人能勿使畜養喪
其天眞思慮營營雜其正念但能履其常道則可以斬伐胞
滯之根終期遊於玉京也
願會旣玄玄悟我理兼忘介福九天端交禮地辰良
願者乃上文練胎反本初心遊超上京若會玄玄之道方契
其願理我兼忘有我則執有理則障無我無理方合玄玄之
道登眞隱訣載恭伯榮詩云玄玄卽排起玄玄乃又玄也旣
入玄玄與道同體福不約而至而良矣

混化歸元一高結元始王稽首儔靈運長謝囂塵張
今之受生本自一炁分而爲三元三三相因結成九魂中有
九神立之曰九明大神第一神諱混化戴通天大冠青袍朱
履手執揮魔寶剱常乘青光九炁主人元陽人能知此本同
元始之一炁則自巳三淸也高結者豈同下格小仙耶故玄
鏡經曰元一者萬道之長匹靈運而轉輪與天地而爲一其
於囂塵安足累哉此莊子所以糠粃堯舜逍遙於塵垢之外遙
故右英夫人云八塗會元宗乘運觀囂塵是矣

靈化梵輔天生神章第七
帝眞元府命元高仙洞笈之炁

玄會統無崖混炁歸梵輔務猶運靈化潜推無零暑乗數攝貞
條振袂拂輕羽
天以北爲玄人以心爲玄出入無時莫知其向可謂統無涯
矣太丹隱書載紫微夫人歌云玄會自相要流浪自玄冥上
淸眞人云六覺旣玄㑹八難於是冥詞意與此同一身之根
心爲之主炁爲之用心之所向炁卽隨之孟子謂志者炁之
帥也志者心之所向之地也心旣抱一炁卽歸元則見聞覺
知香味動觸塊然外物矣故云玄會統無崖混炁歸梵輔今
指心與氣兩不相交心自統無崖之境炁自歸梵輔之天安
得成造化之功乎蓋其中必有至神爲之主宰下云務猶運

靈化務猶乃太一之尊神號務猶收字歸㑹昌守人泥丸後
戸生成之本運用造化莫非太一之功也雖寒暑迭遷而妙
用無間正當七過星宿朗明孔竅開聰乗其七數使人孔竅
開聰見聞覺知從此而具所謂乘數構貞條爾若人者爲而
不恃功成不居如振衣袂拂其輕羽翩翩然遊於無何有之
郷故莊子云至人不留行焉信矣
瓊房有妙韻汎登高神所圓輪無停映眞仙森列序上上霄衢
邈洞元深萬巨秀葉翳翠霞停蔭淸泠渚
瓊房在九天之上洞眞經云是高上玉帝藏金玄羽章萬神
隱韻之所又太虚元君云上寢瓊房流行玉淸妙韻乃自然

之音如黃帝洞庭之樂不竢人爲自然成韻故云妙韻太極
眞人序歩虛經云山上七寶華林靈風震之自成宫商歎味
至音不能名矣皆此類也瓊房乃高神遊覧之所然登汎之
者如水之汎有不絶之像中有日月之輪光彩相映不曾停
住眞仙列序森然如林仰望高虚淸明天居其上下瞰洞元
化應聲天在其下中有秀葉翳空如翠霞之色䕃垂於淸泠
之淵洞神經六府以肝爲淸泠府大上眞人八素陽歌第六
篇有我超騰羽蓋徘徊淸泠渚正指此也已上並記瓊房中
事跡
遨翫怡五神繁想嘯明侶五難緣理去沖心自怡處

瓊房之居非止爲遨翫之所太上將以怡悅五神蓋神者好
和而惡奸故藏中有頤神論專以和爲養則知脩生者可不
怡神乎上淸眞誥謂雨手兩足合心爲五神心想常青兩手
常赤兩足恒白則去仙近矣又以兩目兩手肺部合爲五神
左目童子飛靈右目童子晨嬰左手童子接生右手童子方
盈肺部童子素明此五神名也旣怡五神可以去繁想矣莊
子云道不欲雜雜則撓又况其繁乎繁想若生以嘯而忘之
可以輩明侶矣藎嘯者長聲也古者修養之士以之導氣故
智惠經云靈旛吸風散繁想應時消若繁想旣消則此五難
蓋可以理去也五難則貧窮施惠難豪富學道難令命不死

難得見洞經難生值後聖難五難皆係繁想苟無繁想則心
自治矣西昇經云除垢止念淨心守一學道之士非有别難
治心爲難故尹眞人臨别太上再乞一言以爲修行之要太
上以除垢止念淨心守一以告之則淨心者修行之先務也
心不先治以求大道譬如養雞而與狸爲活也此章乃七過
之功孔竅開聰言及於此何耶蓋聰明之根本自於心若繁
想存心則聰明有時而昧所以首言玄會統無涯後云冲心
自怡處概可見矣
爽魂隨本根亹亹空中佇七誦重關開豁滯非神武運通由中
發高唱稽首舉

人之有神如屋之有人屋未備所以魂亹亹向空中佇亹亹
者言其勢巳追於屋而未能入也本根者言無英以肝爲根
白兀以肺爲根是也當其七過之時孔竅具開滯碍之跡豁
然而解亦猶神武之施不戰而勝也生神之道其爲物也不
二則其生物也不測神機炁立有不期然而然者蓋其中有
主宰存焉中無主而不立外無主而不行故曰運通由中發
高唱稽首舉

高虛淸明天生神章第八
帝眞華府命元眞靈化凝之氣
淸明重霄上合期慶霄際玉章散冲心孤景要靈會

天有九霄自玄洲赤成府曰初霄次曰風霄次凝寒之處號
曰重霄今高虚淸明又在重霄之上玉晨景靈經云何由得
披重霄之門觀天地之始終乎又空洞靈章經云龍變重霄
上梵度行劫輪乃知龍變爲種民天地淸明與龍變天相接
故也登眞隱訣辛玄子贈楊君詩云神隨空無有氣與慶雲
消玉章指生神章也可以散適冲心故云玉章散冲心孤景
要靈會又如鳳臺曲素上經云玉漿散冲心明姝唱靈歌之
意也
煥落景霞布神於靡不邁玉條流逸響從容虛妙話
已上並不載事相皆紀天中景物游宴之詞也揚眞人内傳

載紫淸眞妃自云仰掇日根入宴七闕躡三辰而俱升散景
霞以飛軒神衿靡不邁如大洞歌辭有玄歌散神襟玉條流
逸響如辛玄子云仰首翫鳴條林空有逸歡之語也
靈音振空洞九玄離幽裔感奕無凝滯去留如解帶明識生神
章高遊無終敗
已上紀生神章其妙用有不可知者若見則九玄卽得離幽
夜又飛爽感激去留自在不復凝滯如解衣帶若人有識生
神之用者卽遨遊三界之上無復陽九百六之災故曰無終
敗
玄景曜雲衢迹超神方外應感無方圓聊以運四大研心稽首

誦眾聖共稱快
此章自高遊無終敗方見超出三界之語也玄景巳見前解
跡超神方之外莊子遊乎五湖四海之外是也不爲物先不
爲事始迫而後應感而後動如醉者之墜車墜而不知也故
云應感無方圓聊以運四大研心稽首誦眾聖共稱快此四
句言生神章也禮義之悦我心如芻豢之悅我口又况生神
章妙用乎宜乎共稱快也

無想無結無愛天生神章第九
帝眞嶽府命元自然玄照之炁
無結固無情玄玄虛中澄輪化無方序數來亦叵乘

物不足則多愛愛深則結人至貧則無情情疎則怨惟至人
者不可得而親不可得而貴不可得而踈不可得而賤是無
結固無情也此天之人身與道合巳入重玄之境形充空虛
靜而不變澄之自淸與物化一不化者也如輪之轉周迴無
端是爲道樞至於九遍根原本始一時生神生神則可以超
數至於十遍通炁制御萬雲則飛行上淸坐觀劫數不可稱
計故云叵也叵乃不可西昇云上世始以來所更如沙麈動
則有劫載自惟甚苦辛惟無方序者始能免此
誰云無色平峩峩多丘陵冥心縱一徃高期淸神徵良遇非年
嵗劫數安可稱

得道之人優游無方或翺翔三景或岀入江海或飛行五嶽
此天之人稱爲無想無結無愛者言其去住適然也天次大
羅三天之下與無色界天殊逺誰云者或相傳云無色界天
曾往彼間其中最多丘陵峩峩者丘陵之貌也冥心則專一
往可淸神適眞也此時不往又恐劫運更改惜此良遇也昔
王方平與麻姑相約麻姑答曰近不奉見忽以五千餘年尊
卑有敘瞻敬無階思念欲信未卽便去人之良過有如此之
遠可不信耶冥心縱一徃如右英夫人示許長史云從心空
洞津總轡䇿朱軒之語也
浮爽緣故條反胎自有恒靈感動太虚飛歩霄上氷津趣鼓萬

流潜凝眞神登無愛故無憂高觀稽首升
經自初章胞元結長命至于二章斬根斷死戸三章魂生攝
遊炁四章神公攝遊炁五章炁煉元藏腑六章斬伐胞樹滯
五藏六腑旣具至于七章方無作成之語然人之初生如創
業垂統必有艱難之狀七章之後麤爾守成故九章止云浮
爽緣故條反胎自有恒然止候其月數之備至於成人旣獲
此身則與九天之炁莫不齊一其身中之靈神本太微中三
一之神也洞合太虛可以飛歩於霄上也飛歩乃空行也靈
神云飛歩旋玄都霄上者天中之宮闕雲林夫人云玄波振
滄濤洪津鼔萬流駕景眄六虚思與佳人遊是也若登霄上

者必須潜心凝神與天地參光與萬物爲常而潜心凝神者
必自無愛無憂焉南極夫人云人從愛生憂從愛生畏無愛
則無憂無憂則無畏昔有人夜誦經甚悲有懷歸之哀太上
眞人化作凡夫徃謂曰子常彈琴否答曰然眞人曰弦緩如
何答曰不鳴而不悲又問弦急如何曰聲絶而傷又問曰緩
急適中如何答曰衆音和矣眞人曰學道亦然心若調適道
可神矣乃知有愛有憂者道之大病也故云無愛故無憂高
觀稽首昇學者所當盡心焉

太極眞人頌二首
大道雖無心可以有情求佇駕空洞中迴眄翳滄流淨明三界

外蕭蕭玉京遊自無玄挺運誰能悟冥趣落落天漢澄俯仰卽
虛柔七玄散幽夜反胎順沉浮冥期苟潜凝陽九無娛憂覩此
去來會時復爲淹留外身而身存眞仙會良儔亹亹玄中趣湛
湛淸漢波代謝若旋環椿木不改柯靜心念至眞隨運順離畢
盛應理常通神適遠自徂淡遊初無際繁想洞九遐飛根散玄
葉理返非有它常能誦玉章玄音徽霄霞甲申洪災至控翮王
母家永享無終紀豈知年劫多
