








二篇同卷似十
金石簿五九數訣
上清九眞中經内訣



金石簿五九數訣
夫學道欲求丹寳先須識金石定
其形質知美惡所處法
朱砂

出辰錦州大如桃棗光明四暎徹瑩透如石

榴者良如無此者次用馬牙上好者爲次紫
色重者爲下並不堪用之
雄黄
出武都色如雞冠細膩紅潤者上波斯國赤
色者爲下
玉
出藍田形質不同有五色其中白者爲上但
取明淨潤澤無瑕扣之作清聲者爲上
石硫黄
出荆南林邑者名崑崙黄光如瑠璃者上波

斯國亦堪所事用特生
礜石
出鸛鵲窠中形質亦多出處又衆但梁漢并
州及嵩山及雍州山谷斫破如側揪又似碁
子大如椀小如拳白如玉者上其餘所出處
並不堪用
赤石脂
出吴郡及澤州色如臙脂細膩者爲上
白石脂
出吴郡與赤石脂同處色如凝脂狀者爲上

白石英
出壽陽及澤州種數亦多但取表裏光明而
無點汙著水中與水同色者爲上無問麤細
皆堪也
雲母
出瑯琊彭城青齊廬等州並有此物有六種
向日看乃分明其色黄白多青者名雲英色
青黄皛日者名雲液色唯皎然純白無雜者
名雲精色青白而多黑者名雲母焕然五彩
曜人目爲上

石鍾乳
出邵州凡於銷爍之中不必要須上好但顔
色潤澤麤而且厚者即堪用也
磁石
出磁州但引得六七鍼者皆名上好即堪用
石腦
本出茅山四平色亦多種但取蒲州出者其
色如握雪者即堪入用波斯國者爲上
陽起石
是雲母根其色有黄黑唯太山所出黄白者

上邢益齊鵲山純白者最良
金精
取未經鍊生者色如翠碧之狀有金星極多
者良
黄礬
出瓜州此物有五種合鍊道中多用黄白餘
者不多入用黄礬形如金打破有金星葉點
文揩著銀上便爲黄色能制水銀住汞汞即
著上不落似馬牙形燒色上碎末者不堪用
白礬

出吴地者上趙地者次餘處者不堪使用
絳礬
出波斯國形如碧瑠璃明淨者則爲上好餘
所出並不堪用
雞屎礬
出波斯國形如雞屎色亦帶青黄白於此道
中深爲祕要
□礬
出安南及呵陵形赤黄黑色此物五礬數内
事須得此爲使打破有金星點是眞

空青
出柳州廬越州紺色紫青而且碧形若螺文
旋空而不實中心有孔如崑崙頭又以樹㪷
子恰相合况似栲栲有金星點是眞上又出
廣州此物多假世上少有眞者此道之中深
爲祕要其藥空中小丸顆者即名空青曾青
與空青不異妄立别名但有丸之青並所懷
之母亦名曾青不但爲顆者今諸藥本皆立
别名不可非他古人吾亦依别列矣
魯青

出蜀山及越州佳問其色如翠碧又似黄連
亦如蚯蚓糞青紫色爲上
石桂英
出有乳之處其色甚白握之便染手如把雪
者良
理石
出梁州青寧三州並好如索針顔色黄白潤
澤可愛者良
朴硝
不中風者爲上出益州顔色狀不枯燥色帶

青者良矣
硭硝
出於益州如陰地積問人云火山亦有雪色
潤者良
石膽
出梁州信都亦有用羌理者色青帶碧者良
有用嶗山所出形如月黄緑相聞者好此二
所出嶗山稍勝餘所出者不如蒲州者爲上
硝石
本出益州羌武都隴西今烏長國者良近唐

麟德年甲子歲有中人婆羅門支法林負梵
甲來此翻譯請往五臺山巡禮行至汾州靈
石縣問云此大有硝石何不採用當時有趙
如珪杜法亮等一十二人隨梵僧共採試用
全不堪不如烏長者又行至澤州見山茂秀
又云此亦有硝石豈能還不堪用故將漢僧
靈悟共採之得而燒之紫烟烽烟曰此之靈
藥能變五金衆石得之盡變成水校量與烏
長今方知澤州者堪用金頻試鍊實表其靈
若比烏長國乃澤州者稍軟

天明砂
出波斯國堪捍五金器物此藥尤多假僞但
自試之辨取眞僞口含無苦酢酸鹹好青白
色燒之不沸汁流如水粘似膠粘即眞矣若
燒有紫烟氣燒上有漆者並是眞也可擇而
用之
黄花石
本有名無用中有黄花石出波斯國者上江
東北亭虔州者次諸路有銅礦之處皆有最
下不堪用其形似銅礦質有金星點赤色重

燒有腥烟之炁研水銀便上波斯國生即是
眞也又云似紫礦欲似麒麟竭此說非眞眞
者顔色甚光潤耳
不灰木
出波斯國是銀石之根形如爛木乆燒無變
燒而無灰色青似木能制水銀餘所出處不
堪所用波斯者爲上
戎鹽
出郭三十里高崖下自然流出非人能造嘗
之不鹹不蜇人口若是眞者累卵即知好惡

一云出戎州色青白者上未窮其本何者是
眞此道用之與河東關内顆鹽對試用之戎
鹽全勝諸鹽既知如此須貴戎鹽
太陰玄精
出河東解縣鹽池中鹽根是也近水採之形
體如玉質又如龜甲黑重者不堪黄白明淨
者爲上此亦制汞化之作粉矣對試比鹽州
稍最故知如此鹽州者爲上
鹵鹹
出同州東北可十七八里陂澤中亦是鹽根

形似河東細小顆鹽味苦而不鹹本方無何
方處世人錯用平澤中地生白軟之炁將爲
鹵鹹深爲誤矣
滑石
本出蔡州青州者爲上時人錯用崑崙中所
岀者入六一泥用全非所元若用療病即崑
崙者勝其體柔白而色削之如蠟者爲上
寒水石
極白而似水者良也
胡同律

本自西域樹中而出有津流出化爲此藥亦
名胡同淚今人不知其意遂妄名胡同律律
之與淚聲勢相似其有不知方之人誤寫作
律字以此舉世共錯其物形如地下鹽石金
銀匠用之捍作極佳鍊金銀食尤善
石榴丹
出太和山形如石榴外帶赤色腹内有子如
石榴子自古相傳云許由服之得仙亦未知
其的實於此道中深爲祕要
禹餘糧

出東海東陽澤州諸山並有五種色青黄赤
白黑比來人用皆取黄色如蒲黄者良赤色
亦好唯白淨者最上
硇砂
但光明映徹者堪用云火山有不如北亭者
最爲上好
雌黄
出武都顔色黄明如金簿破看如雲母光無
夾石者爲上
金芽

本出蜀郡又出荆襄道色黑而滑打破中有
碎脉如金縷之狀比患脚炁者皆以此藥醖
酒服之而得除差名金牙酒
代赭
出雁門界山赤色者良黄色者不堪又云尉
州界大王城出有赤脉者上好
石鹽
岀平州北奚界之中形狀似黑雲母光潤者
爲上鹽州亦有炁力稍軟波斯國者爲上
紫石英

岀太和山形如摴蒲頭光明徹透色裏輕明
者爲上陳州界亦有於此道中亦爲大要表
裏紫瑩則爲上好
石中黄子
岀沁水源形如鵝卵之狀打破其中有黄汁
如雞子黄若得三二升服之則長生不死矣



金石簿五九數訣












