








上清八道祕言圖國二
一道祕言曰以立春正月甲乙日清旦北望
有紫緑白雲者是爲
太上三元君乗三素飛雲也其時三元乗入
輿之輪上詣天皇大帝子惟見是三色雲當
心存叩頭自搏心存四拜自陳乞曰曽孫其
少好道德修行九眞沐浴五神並爲天帝帝
君所見記録今日幸遇三元出行乞得侍給
輪轂任意所祝矣三見元君之輦者則白日
升仙須伏地存思千百所施爲也八道所行

祝拜之辭亦如北所謂八道祕言者矣非與
仙録者不得聞也
(碧蒼冠淺綠帔)
(紅縢衣紅旗五)
(色雲童子取冝裝)











二道祕言白以春分日及寅卯日夜半東北
望有玄青黄雲者是
太微天帝君三素雲也其時太微天帝君乗
八景之輿上詣髙上玉皇也見者心存拜跪
如上法四見天帝之輿者則白日有龍軒羽

蓋來見迎而升天也
青冠紅袍青縁玉色雲外取冝裝












三道秘言曰以立夏之日及甲子上旬戊辰
巳巳之日清旦西北望有紫青黄雲者是
太極上眞君三元内宫眞人三素雲也其時
太極上眞君三元眞人乗玄景緑興上詣紫
微宫心祝如上若五見太極緑輿者則白日
升天矣
(碧冠淺緑雲鶴帔)

(紅旗外並取冝裝)










四道祕言曰以夏至日甲戌上旬戊寅己卯

之日清旦東南望有赤白青雲者是爲
扶桑大帝君三素雲也其時扶桑大帝君乗
光明八道之輿上詣太微宫見之心祝拜如
上若四見之者則白日有雲龍見迎而上升
天也
(帝金冠絳服青縁)
(紅旗五色雲外取冝裝)










五道祕言曰以立秋日甲申上旬戊子己丑
之日清旦正西望見白赤紫雲者是爲大素
上眞天皇白帝君三素雲也其時太紫上眞
白帝君乗脩霓玉輦上詣三天玄皇髙真也
子當祝拜之訖如上法也若五遇見之則白

日升仙也
(金冠絳服青縁紅旗)
(三色雲外取冝裝)











六道祕言白以秋分日甲午上旬戊戌巳亥
之日清旦南望有青赤黃雲者是爲
南極上真赤帝君乘絳琳碧輦上詣閬風臺
謁九靈夫人若見當祝拜之法如上也若遇
見之則白日升仙也
(冠間金絳服青縁五)
(色雲外取冝裝後同)










七道祕言曰以立冬之日及甲辰上旬戊申

已酉之日清旦西南望見緑紫青雲者是爲
上清眞人帝君皇祖三素雲也其時上清眞
人帝君皇祖乗玄景八光丹輿上詣髙上九
天玉帝子心䖍祝啓拜如上法也若四見遇
之者則紫晨太乙君衆鳳文羽蓋迎之於子
白日升天矣




















八道祕言曰以冬至之日及以甲寅上旬戊
午已未之日清旦正東望有朱碧黃雲者是
爲大霄玉妃太虛上眞人三素雲也其時太
霄玉妃太虛上眞人乘徘徊玉輦上詣太皇
宫召太微天帝君子見是雲色者拜祝請乞
如上法若三遇見之者玉皇命中黄司命乘

龍降玉車來迎於子白日升晨矣










右八道祕言畢矣見者當心存叩頭搏頰四
再拜自陳如上法又當光沐浴燒香以待其
時而正出望一食頃而還室中三素雲各自
有色色氣上下相沓積如所次祝也假令立
春見三光三素雲者則紫雲在上緑雲次之
白雲在下也其相沓也說視之上旬者謂甲
子之日初人月十日之内有甲子日是也非
其日非其時而見此雲者亦當拜見䖍禱信
之則自於其日見之也行九眞司八道之事
者則天人衛護其形軀也眞皇守其命骨矣

夫非有仙名玉籍之者亦不可以此經示之
雖復希求終不見也行此道者勿令人犯其
履屐下其巾褐履屐之物常令明白衣褐之
服常令盛潔行此道也尢多禁忌云人七𩲸
餘氣變成龍虎守人地關伏於履屐之下三
䰟餘神化成五靈之雲映其巾上若有犯者
則心震意慢忽然自失所以神虧䰟散精光
翳滯也常當警俻之履屐之下不得有土忌
糞壞之氣也衣服匣内外勿令垢穢者忌汙
穢之薰也侍書有髙上玉童玉女各一十七

人言有此經之者立功攺過攝邪之不祥也
君子視經深入靖室燒香左右傳授之時對
齋乃可傳授之法當各對齋静以誠其心鬼
神研眞以一其志靈實者有九眞之事乃二
十四神名字存念祝說皆直言上意故重以
齋受之始盟以漏泄之考矣二人對齋二十
四日又告齋前後各一日出經以付弟子弟
子冩畢剪髪束結詣師以爲效信合令用白
絹九丈凖盟代軟割之信用白素者太素氣
也用九丈者也眞數也受經巳後不得宣泄

衒德毁正多言失行以穢道眞尊修是經者
則白日登晨
右侍書髙上玉童十七人主言有此經者立
功攺過以攝邪之不祥也


上清八道秘言圖














