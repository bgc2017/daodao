








玄真靈應寳籤序
始吾廟食劒嶺所降清河内傳落筆雙松凡
所禱者竟以夢應然未嘗以籤行於世今正
殿及家慶樓廟吏率借佗籤爲苟且計如十
二真君籤即青城丈人觀籤如易卦在家慶
尤無所證況夫川蜀行祠祇作朱真人内外
籤耳今吾親考較妙用上自天文下至地理
與夫運數之向背物情之離合者委嗣子等
七人巧譬善諭以上中下各作成一百二十
籤以十二時每時各三十籤又以五行金木

水火土輳成三百六十五籤以按周天三百
六十五度之數庶幾士之向信者隨其願力
而各有所得焉九天開化主宰靈應帝君序
九天開化主宰文昌帝君寳誥
至心皈命禮不驕帝境玉真慶宫現九十八
化之行藏顯億千萬種之神異飛鸞開化於
在在如意救劫以生生至孝至仁功存者道
儒釋教不驕不樂職盡乎天地水官功德難
量威靈莫測大悲大願大聖大慈九天輔元
開化主宰司禄職貢舉真君七曲靈應保德

宏仁大帝談經演教消劫行化更生永命天
尊



















