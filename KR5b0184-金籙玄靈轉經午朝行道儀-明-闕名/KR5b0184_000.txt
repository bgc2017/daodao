








玄靈轉經午朝行道儀
法事如式
各禮師存念如法
請宣神呪
太上玄一九皇吐精三五七變洞觀幽冥
日月垂光下徹神庭俠照六合太一皇寜
帝君金闕金書不傾五老奉符天地同成
使我不惑以致眞靈却遏萬邪禍害咸平
上朝天皇還老返嬰大帝有制百神敬聽
鳴法鼓二十四通

無上三天玄元始三炁太上老君召出臣身
中三五功曹左右官使者左右捧香驛龍騎
吏侍香金童傳言散花玉女五帝直符直日
香官各三十六人出出者嚴裝顯服冠帶垂
纓關啓玄壇土地方域神眞臣今午景升壇
行道朝謁帝眞欽奉其諸丹悃具載緘謄
願得
太上至眞道炁靈寳瑞光下降流入臣等身
中令臣所啓之誠速逹徑御
至眞無極大道三清上聖紫微北極大帝北

斗九皇星君御前
請稱法位
具位臣姓某與臨壇官衆等謹同誠上啓
太上無極大道斗極祖師元始天尊斗極玄
師靈寳天尊斗極宗師道德天尊昊天玉皇
上帝紫微天皇大帝北極紫微大帝斗中高
上玉皇尊星君太微玉帝北極玄卿大帝君
北斗天英貪狼太星君北斗天任巨門元星
君北斗天樞祿存眞星君北斗天心文曲紐
星君北斗天禽㢘貞綱星君北斗天輔武曲

紀星君北斗天衝破軍關星君北斗洞明左
輔星君北斗隱光右弼星君九皇夫人九隂
内妃天罡萬眞節度奎光帝君斗中三台華
蓋星君當生本命星君南極老人壽德星君
上清福德星君上清祿德星君帝座照臨星
宰二十八宿星君六十甲子星君道德玄曹
官君聖衆玄中大法師眞君三天大法師眞
君中天九省諸相丈人左右繡衣使者四直
玉文功曹通事含人斗中千乘萬騎一切眞
靈恭望洪慈洞回昭鑒臣聞十政儲精一元

肇象虚無妙炁生神寳於赤明圎滿化身說
眞經於永壽爲衆生而設教仰大聖以通靈
惟隂陽妙斡於權衡而禍福悉由於主宰臣
等右壇綴武左籍登名期翊賛於眞風庸開
明於慧日踊躍修奉誓願流行以今欽奉
綸音崇修金籙臣等恪遵妙訓夙奉明科酌
水獻花建瑶壇而請命延生注福扣玉闕以
馳神諒葑菲之不遺監葵藿之有造以今午
朝陞壇行道請法衆等運兹初捻上香願此
香煙騰空徑上供養

無上至眞道寳大羅元始天尊紫微上宫天
皇大帝玉斗二帝九皇星君清微天宮眞仙
聖衆臣等皈身皈神皈命首體投地仰依
太上三尊十方衆聖願以是香功德上祝
皇帝陛下伏願道契兩儀德涵四象常清常
靜八荒宣玉燭之和同軌同文六合慶金穰
之瑞今故燒香自皈依
師尊大聖衆至眞之德得道之後保天長存
(和)與道合眞
以今午朝陞壇行道請法衆等運兹二捻上

香願此香煙騰空徑上供養
至眞無上經寳玉宸道君靈寳天尊紫微中
宮北極大帝當生本命元辰星君帝座照臨
星宰禹餘天宮眞仙聖衆臣等皈身皈神皈
命首體投地仰依
太上三尊十方衆聖願以是香功德上祝
皇太子殿下伏願膏沐太和涵濡景運龍墀
日永來浩浩之福源鶴禁春融集穰穰之喜
氣今故燒香自皈依
師尊大聖衆至眞之德得道之後保天長存

(和)與道合眞
以今午朝陞壇行道請法衆等運兹三捻上
香願此香煙騰空徑上供養
至眞無上師寳五靈玄老道德天尊南極老
人壽德星君上清福德星君上清祿德星君
大赤天宮眞仙聖衆臣等皈身皈神皈命首
體投地仰依
太上三尊十方衆聖願以是香功德歸流九
州四海萬姓三農伏願神風披冒愛日薰陶
老安少懷田野被無爲之化耕食鑿飲里閭

歌有道之長今故燒香自皈依
師尊大聖衆至眞之德得道之後永保長存
(和)與道合眞
三皈依
經心開悟解受持讀誦
志心皈依十方道寳當願衆生起心回向一切信禮
師普上法橋無有障礙
宿命賛
臣等謹按經云三元八節本命元辰北斗下
日嚴置壇場轉經齋醮依儀行道其福無邊

以今欽奉
綸音崇修金籙祝壽延禧臣等謹率在壇清
衆轉誦太上玄靈北斗本命延生眞經各一
過上祝
中天大聖第四遊擊府天心文曲玉晨君乞
爲削落西北乾位六白陬訾降婁分野一切
之戹仰希矜軫俯賜允俞臣等不勝激切之
至修行經法
敷座賛
題經

誦經畢
解座賛
臣向來祗率清衆陞壇行道上祝
聖壽萬安轉誦太上玄靈北斗本命延生眞
經各一過並巳周圎恭望福夀資命善果臻
身人各運誠旋行讃詠
歩虚引至西北方上香旋行復位
七元䨱護天尊
臣等謹按經云可以酌水獻花冥心望北極
稽首禮拜念本命眞君名號亦不虚過本命

限期皆得延生注福繫係人身災戹蠲除獲
福無量以今欽奉
綸音崇修金籙祝夀延禧臣等謹率在壇清
衆轉誦太上玄靈北斗本命延生眞經各一
過上祝
中天大聖第五斗君府天禽㢘貞玉晨君乞
爲削落申宮五黄分野一切之戹仰希矜軫
俯賜允俞臣等不勝激切之至修行經法
敷座賛
題經

誦經畢
解座賛
臣等向來祗率清衆陞壇行道上祝
聖夀萬安轉誦太上玄靈北斗本命延生眞
經各一過並巳周圓恭望福夀資命善果臻
身人各運誠旋行讃詠
歩虚引至申宮上香旋行復位
大慈延夀天尊
臣等謹按經云於是眞君名號不可得聞凡
有見聞能持誦者皆道心深重宿有善縁其

功德力莫可稱量以今欽奉
綸音崇修金籙祝壽延禧臣等謹率在壇清
衆轉誦太上玄靈北斗本命延生眞經各一
過上祝
中天大聖第六太常府天輔武曲玉晨君乞
爲削落東南巽位四碧夀星鶉首分野一切
之戹仰希矜軫俯賜允俞臣等不勝激切之
至修行經法
敷座賛
題經

誦經畢
解座賛
臣等向來祗率清衆陞壇行道上祝
聖夀萬安轉誦太上玄靈北斗本命延生眞
經各一過並巳周圓恭望福壽資命善果臻
身人各運誠旋行讃詠
歩虚引至東南方上香旋行復位
三聞經
天長地久海晏河清
聞經巳後當願聖夀萬安皇圖鞏固

金枝蕃衍寳曆綿洪
發願
存神燒香
香官使者左右龍虎君侍香諸靈官當令臣
向來午朝轉經行道之所自然生金液丹碧
芝英百靈衆眞交㑹在此香火鑪前當願丹
誠感格鴻貺潜敷
聖夀萬安
皇圖永固十方仙童玉女接侍蘭煙傳臣向
來所奏之誠速逹徑御

至眞無極大道三清上聖紫微北極大帝北
斗九皇星君御前
出堂頌

玄靈轉經午朝行道儀
















