








孫真人攝養論
正月腎氣受病肺藏氣微宜減鹹酸増辛味
助腎補肺安餋胃氣勿冒冰凍勿極温煖早
起夜卧以緩形神勿食生䓗損人津血勿食
生蓼必爲癓痼面起遊風勿食蟄藏之物減
折人夀勿食虎豹狸肉令人神魂不安此月
四日宜㧞白鬟七日宜静念思真齋戒増福
八日宜沐浴真日忌逺行
二月腎氣微肝當正王宜減酸増辛助腎補
肝宜靜膈去痰水小洩皮膚微汗以散玄冬

藴伏之氣匆食黃花菜陳醋葅發痼疾勿食
大小蒜令人氣壅關膈不通匆食葵及雞子
滯人血氣沍精勿食兎及狐狢肉令人神魂
不安此月八日宜㧞白髮九日忌食一切魚
仙家大畏十四日不宜逺行仲春氣正宜節
酒保全真性
三月腎氣巳息心氣漸臨木氣正王宜減甘
増辛補精益氣慎避西風散體緩形便性安
泰勿専殺伐以順天道匆食黄花菜陳醋葅
發癥痼起瘟疫勿食生葵令人氣脹化爲水

疾勿食諸脾脾神當王勿食雞子令人終身
昏亂此月三日忌食五藏及百草心食之天
地遺殃六日宜沐浴十二日宜㧞白髮二十
七日忌逺行宜齋戒念靜思真
四月肝藏巳病心藏漸壯宜増酸減苦補腎
助肝調胃氣勿暴露星宿避西北二方風勿
食大蒜傷神魂損膽氣勿食生薤令人多涕
唾發痰水勿食雞雉肉令人生廱疽逆元氣
勿食鱔魚害人此月四日宜沐浴㧞白髪七
日宜安心静慮齋成必有福慶真日忌逺行

五月肝藏氣休心正王宜減酸増苦益肝補
腎固宻精氣卧起俱早毎發洩匆露體星宿
下慎避北風勿處濕地以招邪氣匆食薤韭
以爲癥痼傷神損氣勿食馬肉及麞鹿肉令
人神氣不安此月五日宜齋戒清靜此日忌
見一切生血勿食一切菜十六日切忌嗜慾
犯之夭壽傷神其日忌逺行二十七日宜沐
浴㧞白髮
六月肝氣微脾藏獨王宜減苦増鹹節約肥
濃補肝助腎益筋骨愼東風犯之令人手足

癱瘓勿用冷水浸手足勿食葵必成水癖勿
食茱茰令人氣壅此月六日宜齋戒沐浴吉
其日又宜起土興工二十四日宜㧞白髪其
日忌遠行二十七日宜沐浴念靜思真施隂
騭事吉
七月肝心少氣肺藏獨王宜安寧情性増鹹
減辛助氣補筋以餋脾胃無冒極埶勿恣凉
冷無發大汗勿食菜茰令人氣壅匆食豬肉
損人神氣此月匆恩惡事仙家大忌五日宜
沐浴七日宜絶慮齋戒九日謝前𠎝求祈新

慶二十八日宜㧞白髮二十九日忌遠行
八月心藏氣微肺金用事宜減苦増辛助筋
補血以餋心肝無犯邪風令人骨肉生瘡以
爲癘痢勿食小蒜傷人神氣魂魄不安勿食
豬肚冬成嗽疾經年不差勿食雞雉肉損人
神氣此月四日勿市鞋履附足之物仙家大
忌十八日宜齋戒思念吉事天人興福之時
二十一日宜㧞白髪忌逺行去而不返又宜
沐浴吉
九月陽氣巳衰隂氣大盛暴風數起切忌賊

邪之風宜減苦増鹹補肝益腎助脾資胃匆
冒風霜無恣醉飽勿食尊菜有蟲不見勿食
簋蒜損人神氣勿食經霜生菜及瓜令人心
痛勿食葵化爲水病勿食犬肉減等夭夀此
月九日宜齋戒十六日宜沐浴扳白髮二十
七日忌逺行呼爲羅網之日
十月心肺氣弱腎氣強盛宜減辛苦以餋腎
藏無傷筋骨勿洩皮膚勿妄鍼灸以其血澁
津液不行勿食生椒損人血脉勿食生薤以
増痰水勿食熊豬肉尊菜衰人顔色此月一

日宜沐浴四日五日勿責罰仙家大忌是月
十日忌逺行十三日宜㧞白髮十五日宜齋
戒静念思真必獲福慶二十日切忌逺行
十一月腎藏正王心肺衰微宜増苦味絶鹹
補理肺胃勿灸腹背匆暴温暖慎避賊邪之
風犯之令人面腫腰脊強痛勿食狢肉傷人
神魂勿食螺蚌蟹竈損人元氣長尸蟲勿食
經夏醋發頭風成水病勿食生菜令人心痛
此月三日宜齋戒靜念十日宜㧞白髮其日
忌逺行不可出宜念善天與福去災十六日

宜沐浴吉
十二月土當王水氣不行宜減甘増苦補心
助肺調理腎藏勿冒霜露勿洩津液及汗勿
食葵化爲水病勿食薤多發痼疾勿食黿鼈




孫真人攝養論












