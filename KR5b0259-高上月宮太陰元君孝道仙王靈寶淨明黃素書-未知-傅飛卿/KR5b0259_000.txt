








髙上月宫太隂元君孝道仙王靈寳淨明黄
素書序例身一
(紫微右典者少微都錄靈寳淨明院司察右演教使傳飛卿解)
序曰太極无上始青之天去日月之宫五千
里其有神機之道分闢昭彰未易區别
天道復乎此杳㝠昏黙不可得而名也帝
出震是謂始青之天天造草昧未周五行
之數不可得而見也故曰去日月之宫五
千里至陽之精爲日至隂之精爲月一隂
一陽之謂道其明晦有時其遲速有度神

機之運有隂陽不測者司之故曰分闢昭
彰未易區别
上帝憫生靈之夭折故召日月二宫天尊爲
說靈寳大法黄素法淨明法度人法各一也
天地絪緼萬物化醇男女構精萬物化生
莫非隂陽之冲炁也唯内傷於七精外賊
於六炁於是隂陽之沴致生靈有夭折之
苦故上帝召日月二宫天尊謂非隂陽至
精之炁不足以回生起死興仆植僵使之
終年而終壽域焉然靈寳大法者道之宗

也黄素法者命之府也淨明法者性之本
也度人法者入道之門也道降而出其序
如此
說法之時衆真群聚道君宗王上帝登洞神
之室坐玉局之座敬授此書
或於妄幻以僞喪眞還其本元則眞常存
故衆眞群聚然有眞君存焉道君宗王上
帝是也洞如水之洞無所不達神如火之
傳無所不應登洞神之室坐則道法之變
化爲无方坐玉局之座則㨿陽精之純而

有體敬授此書則奉而行之其可忽乎
其文皆廣一丈而此書有黄素交光垂芒照
耀映於月宫遂以此付之故號月宫太隂元
君孝道仙王靈寳淨明黄素天尊而淨明靈
寳法以付日宫太陽上帝孝道明王靈寳淨
明天尊
易曰物相雜故曰文隂陽剛柔之炁交錯
而成文則天地數周故其文皆廣長一丈
黄土之色脾實主之素金水之色腎則主
之受命之初脾腎爲元炁冲炁之本而胞

胎孕育寄於母身故黄素文交光則映於
月宫至於禀性受成寔以父體故淨明寳
法則以日宫太陽焉
二書微妙深不可曉可以報君父可以成大
藥可以伏災魅見之者消屯聞之者已疾佩
之者長生
淨明黄素書其理微其道要其義深而難
知蓋内者外之符也一身者天地之緫欽
其天君順其神心推之於外則忠孝可以
報君父採取鉛汞抽添水火驗之於外烹

錬可以成藥以火者炁之反也而此導其
常魅者氣之邪也而此復其正屯者氣之
鬱也故見通炁則消疾者炁之滛也故聞
中炁則已至於能守統炁而不失則雖與
天地相爲長乆可也故曰佩之者長生
曉其義者得仙括隂陽造化之冝明星辰交
合之道南北之斗四旋東西之分統制炁候
交感早晏分離自非已得淨明寳法者未易
能知也
隂陽造化以炁而感㑹也南北之斗回旋

以炁而運行也東西之分統制以炁而
入也衍而伸之亘古今而不窮緫而㑹之
易嵗月於時刻非窮理盡性孰能與於此
哉故曰炁候交感早晏分離自非巳得淨
明寳法未易能知也
黄帝素書入道品
凡學黄素書者以五炁朝元三陽聚項或可
飛昇入聖或可脫質升仙少年向慕千日可
以大成中年修持千日亦可俯就晚年加進
千日尚可以立功諸弟子得法之後以日月

寸隂之借爲性命乆長之計莫先於此也
人之𥘉生元氣在臍而五行之氣散於五
臟統以三宫則丹田絳宫泥丸是也世之
人汨於嗜慾收拾失冝是以五炁散蕩而
元炁淪亡升降乖離而三宫阻絶馴致耗
散則天折隨之矣學黄素書務使五臟之
炁則朝於元而金丹成就三宫之陽皆聚
於頂而髓海充盈或飛舉升眞神用无方
而入於聖焉或脫殼尸解超離塵網而升
於仙焉少年炁血堅完安而行之可以大

成中年炁血減耗利而行之亦故可以俯
就晚年血炁旣衰强而行之故尚可以立
功必待千日之乆者蓋數始於一立於兩
成於三積之三年則歷時而得數備所以
能成功也學者悟日月之跳丸知寸隂之
過隙者冝致力於斯焉
凡學黄素書者要在忠孝忠孝之人持心直
諒秉炁温恭是非不能揺滛邪不可入十善
具備五逆咸消一心之中外物不汨自然成
就畢竟有成則黄素之士以忠孝爲本也況

忠孝之人内之事親外之事君旣無愧悚可
達幽明姓名巳記丹臺功行皆存紫籍兼之
學道可謂良金遇鍜羙玉向鐫鮮有不爲令
器者也
忠孝之名因君親而立也皆責於持心直
諒秉炁温恭然事公以直諒爲主事親以
温恭爲主直諒則生明故是非不能揺温
恭則生謹故滛邪不可入由忠孝而推之
於臨財則爲廉形之於言動則爲愼居之
以寛𥙿終之以容忍禮以節之信以誠之

則十善具備矣君臣有義勿逆其經父子
有親勿逆其分夫婦有别勿逆其和睦之
情長㓜有序勿逆其先後之禮朋友有信
勿逆其交際之心則五逆咸消矣一心湛
然如水澄淨外物塵垢何由汨之則學道
其有不成乎度人經曰諸天記人功過毫
分无失十善具備五逆咸消矣則惡簿无
姓善簿有名丹臺紫籍之所存記復何疑
也禮曰王不琢不成器人不學不知道傳
曰若金在鎔唯冶者之所鑄内行修明而

加之以學道豈不猶良金美玉鍜之以致
利用鐫之以文其美質干將瑚璉豈謂難
成矣哉
今弟子有在公入仕者有在仕爲民者有父
母具慶者有二親喪亡者有獨養偏親者即
當回思往昔曲意追㝷在仕路者必須省其
所以爲仕在民力者必須知其所以爲民有
父母者知不報之恩而報有偏親者念死者
而憂唯二親喪亡情不可堪回想昔時之有
忤當知今日之涕淚報之不可旼之不可唯

能知向道者有成超脫塵録名位出凡以此
教人人无不從推之天下无不可也
忠者欽之極孝者順之極體欽順而不失
故在仕路者夙夜匪懈以事其上寛慈惠
和以撫其下則知所以爲仕矣用天之道
分地之利謹身節用以念君親則知所以
爲民矣身體髮膚受之父母欲報之德昊
天罔極孝子所以愛日者思不報之恩而
報故也无父何怙无母何恃出則䘖䘏入
則靡至旣喜而懼繼之者念死者而憂故

也孝經曰立身行道揚名於後世以顯父
母孝之終也永感之後恩旣不可報死旣
不可旼若能向道有成超脫塵録而離乎
數名位出凡而列於仙則孝道之終孰大
於是
凡學黄素者要在廉愼廉愼之人无所貪慾
有所持守旣无貪慾乃有持守有持守即无
汙辱无忿躁斯无煩惱无煩惱斯可修持旣
修持則自然寛𥙿容忍以逸以靜以虚以安
以長乆以不變然後有成也

廉者見得而思義故无貪欲愼者言行不
妄發故有持守貪慾者誘於外也持守者
立於内也與接爲構日以心闘未有能執
神而固也故曰旣无貪慾乃有持守惡醉
而强酒者不逃乎沉湎惡濕而居下者未
免乎沾濡故有持守即无汙辱三呼不聞
則必以惡聲隨之刻核太至則必有不肖
之心應之故无汙辱斯无忿躁利害相摩
生火甚多衆人焚和故无忿躁斯无煩惱
恬憺無爲者道德之本也

凡學黄素書者務在調其心性心性之用象
於鑑水如彼應接无嫌妍醜不碍方圓可住
即住可行即行自然而巳則深得其妙也
凡學黄素書者旣知立行必學守持守持之
術當思一身何所從來復何所從去於來去
之中識其所以自然通神則仙道成矣
凡學黄素書者旣知來去必在勉力勉力非
難而所保之不變爲難何謂保其不變之爲
難衣食逼迫貪心即隨之一也尊長約束世
事旋集二也妻兒牽連復憂過計三也名利

縈絆不肯自巳四也疾病相煎功未圓就五
也不愼擇師旋服未服六也議論差別又即
生疑不能專一七也志意懈怠始勤終忘八
也日月差互不能成功九也如此皆令人中
變凡遇此景便須勉力向前不求目前之事
則可以成矣
凡學黄素書者旣得不變之道而所以成就
之者亦有法何謂成就知天地知四時知日
月知五行辯水火交龍虎明丹砂藥物曉鉛
汞㑹抽添轉河車然後鍊形之術朝元之方

魔難之試證驗之悟无不周矣
凡學黄素書者知成就者天地而未知天地
之妙何謂天地之妙父母始生是也天炁下
降如父之精感地炁上騰如母血之化感化
之中以有此身天地旣長且乆則以運動以
靜處有法知靜處運動則知天地矣
凡學黄素書者知四時而未知四時之機何
謂四時之機人壽百嵗自㓜至壯乃㓜弱之
時自壯至下壽六十乃老耄至嵗乃衰敗之
時則一人之身乃天地之時也故一身之時

爲難得而日中之時又可惜知其機則少年
用功知一身之時也寸隂不放知日中之時
也身中有年年中用月月中用日日中用時
然後合於大道也
凡學黄素書者旣知日月必曉日月之數清
靜經曰大道无形生育天地大道无名運行
日月黙記二儀隂陽交合助行晝夜之功故
混沌初分玄黄辨位天地之形如合盂六合
之中如一卵日月之宫隨數上下如人之魄
魄故學者以魂制魄不可不知日月生没焉

凡學黄素書者旣知五行而不知五行之冝
相生相尅以爲父子以爲夫婦以爲君臣以
爲男女而人之五臟六腑各以類推而人之
身五行具焉
凡學黄素書者於五行之中知水火矣而水
火何以辨之蓋人之心腎相去八寸四分乃
水火定位之比也氣液太源相合乃水火交
合之比也心生液自肺液降於心液乃婦有
家也腎生氣自腎氣行於心氣乃男有室也
或自上而下或自下而上二炁相合故曰真

火真水也
凡學黄素書者於水火之中識龍虎之交何
謂也龍者心也虎者腎也腎炁易耗散而眞
虎難得心液難積聚而眞龍易失要在知交
合之時採取之法有自火中出有自水中生
而顚倒之術在也
凡學黄素書者旣交合於龍虎而丹藥未易
明也蓋丹有内外内丹者其藥材出於心腎
是人皆有而必期於聖胎就而眞炁生炁中
有炁如龍之珠如牛之黄本於黄芽生内丹

旣成則呵呼之間可貯外藥則鉛汞之合砂
銀之精是也
凡學黄素書者旣交龍虎辨藥材而於鉛汞
必有說焉砂中有汞比於陽龍鉛中之銀比
於隂虎鉛乃銀之毋汞乃砂之子鉛汞相合
煆鍊自成置之鼎器配之藥餌温養无虧則
金丹可就矣
凡學黄素書者旣知鉛汞必有抽添之法抽
則寫之添則補之補寫之說乃造化之本也
是以天地隂陽升降而變六炁日月往復而

變九六如不達天地之機則眞鉛一時飛散
矣當切記之
兄學黄素書者旣審抽添之訣必知河車之
運何謂河車有大河車有小河車有紫河車
蓋河車北方之正炁運轉不已而包含隂陽
始之匹配竒耦次也内則聚精神然後採自
然之藥進眞炁之火添汞抽鉛則小河車之
事一也及夫一撞三關直超内院起收後前
補鍊上下而黄庭大藥漸成者大河車之事
也大小旣運功旣圓就形炁不虧道旣配合

則所謂紫河車兄此三車皆取意於運用而
矣如此則鍊形即元内觀之術皆在我也
凡學黄素書者旣聞䂓戒務在守持年光易
如流丸炁形消如焚火流丸旣落焚火必滅
各冝早下工夫則便六親和合一人升陟九
族蒙恩凡自炁脉之原必得亨通之路仙書
在邇各冝勉之




髙上月宫太隂元君孝道仙王靈寳淨明黄
素書卷之一
(紫微右典者少微都録靈寳淨明院司察右演教使傅飛卿解)
心腎相配而夫婦成以其有常也津液相交
而鉛汞生以无窮也其交結有終始早晏竒
耦盈虚原之以至理考之以至數而一身之
中无不備焉
是以隂陽相遘分上下而升降有時心腎感
通運精炁而流通有數時數之定出乎自然
故載於眞經同而不異推以達其機窮以通

其妙不出乎一身之中故腎屬水於時爲冬
其數一心屬火於時爲夏其數二肝屬木於
時爲春其數三肺屬金於時爲秋其數四胓
屬土其數五而每季旺於四藏盛有時數也
腎北方子之位也子時陽生之初一陽數也
故腎屬水心南方午之位也午時隂生之初
二隂數也故心屬火由自推測則五藏配乎
天地之隂陽也人受天地之正炁以生一若
調則壽與天地等矣始生之初木受形於水
故太一者水之尊號先天元炁之母後天五

藏之元以其胎胞而驗之於草木之未就發
而視之皆水也故人之生就水以成形及其
成形莫不備精神之炁故次而生心次而生
脾次而生肝次而生肺爰以水有所主火有
所藏木有所生金有所煞莫不因土而脾於
是在中水素也脾黄也黄素之道在此矣








五藏各有神神各有形形各有炁炁者神之
本也形者炁之體而脾之形寓於四者之中
此人所以未逹其理也欲理五藏先在知其
神知其神者長生使之亦有道想之亦有法
今著于後
自斗建亥至丑之中天度至此腎炁之𠗖乃
行於右目以意想符則神可見衣黒衣冠玄

冠執劒可使守丹爐而具水其法以手自左
足心担循而上閉炁一口取之
自斗建丑至卯之中天度至此肝炁乃行於
耳以意想符則神可見衣青衣冠青冠執斧
可使守丹爐而具炭其法以兩手按耳閉炁
三口取之
自斗建卯至巳之中天度至此腎炁之王乃
行於左目以意想符其神可見衣紫衣冠朱
冠執銳可使守丹爐而益火其法以兩千捉
按次攀右足閉炁二口取之

自斗建巳至未之中天度至此心炁乃行於
中宫以意想符其神可見衣赤衣冠朱冠執
銳可使守丹爐而具火其法張口取炁二口
吞之
自斗建未至酉之中太隂濕土之位故脾炁
乃行於丹田以意想符其神可見衣黄衣冠
黄冠執如意可使守統四神其法按腹取炁
五口吞之則以水火木金皆資乎土也取炁
五口土之數也
自斗建酉至亥之中天度至此肺炁乃行於

鼻以意想符其神可見衣白衣冠素冠執刀
可使鼔鞲其法以兩手按鼻梁左右取炁各
二口吞之
一體之盈虚消息皆合於天地應於物類觀
乎春夏秋冬生長收藏則四時五藏之炁脉
皆可知矣
春氣温和萬物發生未有枝葉則其炁脉舒
長夏氣暑熱萬物長盛垂枝布葉則其炁脉
盛大秋氣清涼萬物收歛葉皆凋落則其炁
脉輕浮冬氣寒凝萬物伏藏各歸其根則其

炁脉沉重邪炁盛則實故爲病在外精炁奪
則虚故爲病在内是以善養生者呼以捐其
邪吸以固其精精氣之運不出乎四時之要
今有實訣在乎後
以兩手上交左右弩力各三徧以兩手下
交左右努力各七徧以兩手屈𧾱左右手
各七徧以兩手义腰左右努力七徧以兩
手抱頸以兩肩左右努力各七徧
右件法无時行之則氣和氣和則神和黄素
之道何也黄者土也素者水也以土和水甄

陶而冶大器可成人之初生本有脾腎榮衛
之道路由之今有寳圖置之於後可熟識之



左右太衝氣榮血衛皆以二隂之炁交生於
左右腎先纒脾交之而入肝入肝而之心心
而之肺由肺下降入於二大母指由二大母
指囬達於鼻鼻引清炁入於二目目回眞炁
達於兩耳耳水之門也兩耳囬聽入於大海

大海口也脾之吐納在焉
凡天地之正炁本乎隂陽隂陽之正體分爲
五行五行之妙用散爲萬物一人之身同乎
天地故黄素之道得乎氣之交變何謂交變
吐納是也吐納之法有當納而吐當吐而納
補瀉之義也如腎克於心冝吐而納者鬰其
火炁也火鬱而生煙煙焚而焰起是也
太上曰在地成形在天爲炁形炁之妙謂之
標本黄素之本在脾腎標在口耳





髙上月宫太隂元君孝道仙王靈寳淨明黄
素書卷之一

















髙上月宫太隂元君孝道仙王靈寳淨明黄
素書卷之二(三四同卷)身二
(紫微右典者少微都録靈寳淨明院司察右演教使傅飛卿解)
人之一身有神神有炁炁有門門有關鍵啓
閉有時知時而啓則不泥而着知時而閉則
能達而行故順之使上達如彼炎火宿之而
明如彼積水決之而流關通天天通穴穴通
溝溝通連連通樓樓膻使耳欲聦使目欲明
使炁欲通使液欲行是謂明明
太上曰炁生湧泉關泝流朝天宫天宫有至

門關鎻不可開有欲啓其鍵可以朝丹階莫
認天宫是汝家汝家本住▲煙霞風飄飄𠔃
衣錦衣左右導從如雲飛出天門入天門天
門孰是真仙路黄素真經有覺悟鳴天鼔奏
天歌天鼔天歌有至和歌鼔筵中得真酒真
酒如泉流玉波如此皆深其義而見其機也
神機之運補中補中之法咽炁咽炁之法吞
津吞津之理漱錬如酥之白如蜜之甘如乳
之香凡咽炁者可以止飢而食三一之法存
三元而歸於一㑹上元腦中中元脾下元丹

田理其中而養其下推之使上
耳目之用貴其聦明善聽者不聦善視者不
明聽於无聲視於无形无聲无形莫甚於鬼
神而能察者神光所鑑神谷所受鑑之不能
逃其形受之不能黙其言者是也
黄素之說妙而難緫中炁以養之故以土貯
水不能決以水養精精全神旺達於耳目耳
目之用在矣
怡神聚精洗耳拭目蒸雲雲出岫雲出山夾
中靈關開闔百山在焉地氣相感衆木生焉

淨故明明故能燭坐而不倚思而不邪神聚
而怡精全無虧山出雲雲无心而有所之或
作膏雨雨罷而歸面欲常澤髮欲常理手足
欲常摩洗无乆坐无乆起无乆寢睡
常學黄素書說使心自知之學吞黄素文使
炁全而滿
學佩黄素文可以朝於天黄素在人身人不
自知見不知黄素義未可通於神仙入於幽
方矣
黄素眞文

凡欲學仙必知眞文眞文者天地梵炁也元
始得之以先天地道君得之以行道法老君
得之以度人世人之身不得黄素眞文不生
皆天寳靈寳神寳之祖炁也祖炁結而成字
合而成人司命下而披黄素黄素具而後生
則黄素本内也非外也失之者不可以生不
知者亦不可以修行









































右眞文八十一字者脾腎中炁也天地五行
土水中炁也得之故能生如學道之士能逐
日燒香觀之眞文則知脾腎吐納之炁形也
自一至八十一吐之則見其出咽之則見其
入各長三寸濶三寸也
黄素合炁







右合炁共二丈四尺三寸皆五色光如閉炁
止息即存此炁存丹田入于脾彌羅不散而
視之雖備五色而莫不出於黄素也
髙上月宫太隂元君孝道仙王靈寳淨明黄
素書卷之二

髙上月宫太隂元君孝道仙王靈寳淨明黄
素書卷之三
(紫微右典者少微都錄靈寳淨明院司察右演教使傳飛卿解)
黄生素素生青青生赤赤生黄素與黒同用
故素者又屬肺此一定之主氣也及夫二炁
交而成夫婦則黄炁合中素炁成女而赤炁
成男男女之别在是也且一人之身先有腎
腎獨隂也所以有易心以赤配非黄不足也
其想見一黄婆引一赤衣男子與素衣女子
合女因媒嫁所以謂之黄素赤炁有求非素

先媒終不能合黄炁交合之義也今以一身
上下五藏之炁通而爲一而黄素畢
黄素交炁




右黄素始相媒也故脾炁腎炁合而赤炁生
其中矣
赤遇素合之炁





右黄赤之合即心腎因脾内相結也於此通
乎肝肺而青白之炁理矣是謂中理五炁炁
之混合達乎五天五天之宫元炁之祖元炁
之祖萬神之宗萬神之宗仙都之宫合至妙
而生眞矣
五炁中理之文

五炁中理然後變化化生六腑六腑之元生於真文




六腑之元炁祖





五陽六隂隂陽之緫炁一人之身而五臟六

府之眞炁行于頂門頂中起祥雲則隂陽之
慶㑹也
隂陽慶㑹元炁之祖




隂陽之慶交而下際生而成雲上下相合起
于兩足則兩足發乎隂陽左右交變彌羅於
一身





右一身之中常存其上下相接則神與炁合
熟自然可以飛聲天耳聞明天目耳目旣淨
明燭玄微則天地交泰可入玄玄達于虚空
朝于眞聖列名朝元
朝元括要之炁






髙上月宫太隂元君孝道仙王靈寳淨明黄
素書卷之三
















髙上月宫太隂元君孝道仙王靈寳淨明黄
素書卷之四
(紫微右典者少微都録靈寳淨明院司察右演教使傅飛卿解)
黄素之運莫先耳目耳目之證發於黄中本
於素炁即脾腎之正體脾腎旣正而觀聽審
焉素者養於下黄者運於上上下交際眞丹
孕焉
黄素篇第一
落落二明開後彰青山石下長隱藏中有玉
童號瑶光左縛右煞相披揚但須識取生扶

桑與夫清海生勾芒二炁交姤代復照黄素
之書可得要
黄素篇第二
日本无形月與規月本无明日照之兩炁相
合不可捨自有道路相交輝休言亭亭照中
景且說洞視知幾微山藏羙玉石生輝精神
旺處皆无迷
黄素篇第三
一月周天何太速一嵗周天何太遲速遲認
取黄素書黄白道中見甚微自然可以知迎

隨不犯綱纒得良時嘘吸自想心存思此法
未可速致之
素篇第四
欲識黄素道中機黄素書中藏細微子午相
合得其時自有眞炁如煙飛十二樓前路最
危崑崙山頂與天齊借問行行路巳知黄素
之中有深機
黄素篇第五
漏下百刻坐巍巍腹内聊將黄素披中有日
光紅赫輝月影相對如夫妻面南背北事可

知日月之炁兩无虧或上或下中分之運動
莫令數相違
黄素篇第六
欲知寳鼎藏何物黄素眞經具魂魄中有寳
符靈若神可以佩往崑崙北崑崙之北有仙
梯飛上玉晨人不知飛上任教人不知愚人
知了漏天機
黄素篇第七
日月中有烏兎兒取向金鼎慢烹之早晚下
火无停遲時將法水一澆之香熟羙味充吾

飢此事不可愚人知烏是雄𠔃兎是雌度數
之中作夫妻
黄素篇第八
愚人只說見鬼神不是奸人是婦人不知此
軰是精神精神運動心相迎自然交感同君
臣雖有惡魅難隱形暗合黄素洞視訣此是
金丹日月明
黄素篇第九
欲知童子心性明一念中間見鬼神童子真
精與精神兩者旺相能欲靈欲學兒童須養

精莫將容易散而傾黄素之訣可返眞不學
而能飛玉晨
黄素篇第十
丹中有丹鉛有鉛丹鉛本是日月根日月兩
輪相對行時時交偶向中田熟念眞經識自
然一嘘一吸生靈煙同學髙人何以仙要在
識於日月𨇠
黄素篇第十一
兩目按時日月明日月生光无停雲閉炁鼻
嚥耳中鳴兩耳然後能通聞靜不亂而動可

聽无非盡與天地言孰能元綱交㑹鋒自然
魂魄不西東
黄素篇第十二
好將心去腎中推心腎相關有宻機開明耳
目人不知能使鬼神判隂司忠孝八事更无
虧此事必可立致之玄中眞趣太上眉此事
存神髙兩眉
黄素十二符




































右十二符行持前說乃拔宅之階級而超騰
之要術黄素之樞紐也

髙上月宫太隂元君孝道仙王靈寳淨明黄
素書卷之四

















髙上月官太隂元君孝道仙王靈寳淨明黄
素書巻之五(六七同卷)身三
(紫微石典者少微都録靈寳淨明院司察右演教使傅飛卿解)
黄素曰落落二明開後彰青山石下長隱藏
者而目不妄視也中有玉童號瑶光者目
中瞳人也左縛右煞相披揚者運其睛也
左右各七也清海扶桑者兩賢氣運而上
行也二炁交代相照者子千時移易也
日本无形月與規者左目升於右賢也月本
无明日照之者右目升於左賢也自有道

路相交輝者言二炁升降禁制呼吸之絡
脉也休言者須言之也亭亭照中景想也
且說洞視者想之成也
遲速▲之行也陽升於午而降於子隂升於
子而降於午陽舒隂疾子午之數以定之
黄白道即左右之路隂陽之炁行於中而
不迎隨之則嘘吸不應也黄白道者子午
運之其白道短黃道長行之有先後自然
炁於喉中飛入頂中即崑崙山頂也
漏下百刻坐巍巍者子午是百漏之刻中分

足也一陽於此生於子也腹内聊將黄素
披者取腎炁自脾中出行黄道朝於心兩
炁打合也日中有月月中有日隂陽交道
也面南背北行持之理兩相交接无所疑
惑中分者午時也運動言其出納多少之
數也
欲知寳鼎藏何物黄素之書具魂魄者隂陽
之本也中有寳符者左右目之眞形賢之
正炁可以佩往崑崙者賢炁上交於脾脾
賢之鼎也交合朝心而升於左右目入自

頂門崑崙之北有天梯舌也舌拄上腭而
津液通也
日月之中有烏兎者陽三隂四也陽竒隂耦
也取向金鼎慢烹之者炁之數嚥漱入脾
中丹田之宫早晚下火以水澆之者津炁
也度數之中可見其法
不知此輩足精神則少思寡慾也精神運動
心相迎者心想故目見耳聞也自然交感
如君臣如臣朝君君必應之以人朝神神
復如是雖有惡魅難隱形者其人精神旺

邪不干正邪爲正炁所攝故住暗合黃素
洞視訣此是金丹日月明者其人内丹將
就也暗合未甞有法平生不失其性非師
授也
童子者不泄也不泄故精旺也不思者不思
故神取外也精神成者養之也養之之法者
胎息炁也胎息者出納也以左手捧頭右
手捧足也莫將容易散而傾者亦不滛也
人有上中下田也散傾者中田不固而引
水斷之也

丹中有丹鉛中有鉛者心賢之液也以一取
賢以二取心心賢竒耦相交合也兩耳本
是兩腎之門也兩日是一心之門也以水
合火水中有丹也水中有丹則鼻息出納
之炁鼻金也肺屬金故鼻之出納以此名
金丹也
孰能元綱交㑹鋒者北斗之正真炁自然魂
魄不西東者守南北之正位以運日月也
好將心去賢中推者心腎之炁相通也心賢
者精全神旺兩相媾也心賢交姤不錯則

日月自然明也開明耳目則心賢之炁通
也忠者不妄也孝者不喪也如推而行之
則事君事父也守而用之則心君腎父是
也
右此十一篇之正論當思其義自然心志明
朗意解神釋仙道成矣
行持適神論梵正文












中黃生正色定位本无偏四炁各㑹合保
我升玄玄












素輝保丹室關藏无妄發靈靈眞影存道

此長生










心元中君王能放赫靈光下交黃素合得
遇正中央













青白二炁本和平安黄素願今行寳法以
入升仙路
右此四篇靈章即五藏眞神之正處行黄素
者當先以此文雕鏤或寫於睡處則自然見
五神之炁聲歌如是
髙上月宫太隂元君孝道仙王靈寳淨明黃
素書卷之五

髙上月宫太隂元君孝道仙王靈寳淨明黄
素書卷之六
(紫微右典者少微都録靈寳淨明院司察右演教使傅飛卿解)
學黄素者調適節宣之理要在和平不使滛
邪情慾思想必正動止不欺蓋其魂未甞不
清魄未甞不濁清濁相揉則魂魄交戰魂不
受正魄不受制滛慾妄念耗其内飲食好色
傷其外精神血氣在體而微哭泣此人不可
不知也
或曰仙道難而未必眞有地獄之說亦空言

且逐生前寧論旣往此眞愚夫也君不見一
草木之無知一蟲豸之至微桂得葱而成水
䑕得巴豆能肥未有不滋養而能變今人修
錬服食以成於仙固其理也又有董君以四
句呪偈使姜不辛而鹽不鹹亦以呪而感於
物也又有澤生者能嘘炁以止水使水逆流
嘘火使火不然而炁亦能禁物也今人朝念
眞經暮行呪炁服食有方而冀於長生烏有
不可今有節食之法具之於後
早起梳頭法

凡梳頭必須面東以存青炁先用左手握髪
右手執梳存想如在青雲之中有玄絲念呪
太華散靈髪成青雲我今梳髪以保長生
右梳頭不可離睡處一處便梳之東方生炁
所在木主敷榮人之有毛髮如草木之有技
葉故其法面東而存青雲
着衣法
着衣須向建方呪曰
天賜金縷衣金衣合時冝温煖有節制服
之有病離

右着衣法存如五色雲覆身月建乃杓星所
指之方初起着衣必隨月建之所在存五色
雲蓋取五行之炁周徧四體
召身形法
凡睡起梳頭着衣了且靜坐一時間思身中
萬神歸集乃出外就盥漱呪曰
三魂七魄歸正宫六五藏府神居中各相
守衛不克惱一切妖魅不得從
右召神訖出戸盥漱人之睡𥧌則精神魂魄
飛揚四散故覺召而歸之

盥漱洗面法
四時取井花水洗面存日月交光之氣五色
滿中乃洗面呪曰
瓊漿變容質却老成少年吉祥常駢集使
我勝童顔
隂陽五行萬物得之者生失之者死故存思
日月交光之炁五色滿中者謂其不可須㬰
離故也
次服藥法
凡服藥各隨本方然有先食而後藥者亦有

先入靜祈神者皆從其常在簡易不煩无使
炁血勞弊服藥呪曰
蓬萊仙藥定長生日月醫王佐我行服之
可以千百年一切邪炁皆脫退脫退之時
如塵煙
物皆有情可以養人然精聚則神隨之故存
日月醫王精神相符則正炁旺邪炁消故如
煙塵之脫退矣
次入靖
凡入靖或念經服炁禮神各依其常而人之

魂神交於隂炁或至驚懼故先以呪安之乃
呪曰
五藏香官直日君同吾此去去朝眞道我
精神識至明願無畏懼相飛驚
誦經服炁禮神皆以已之神朝彼之神以陽
交隂故當先安其神而後朝禮
飲食法
凡飲食五味當有調理不使失時自然安樂
若夫修養斷榖亦當斷穀未得大藥金丹未
可輕爲也飲食須在未申時前過此雖多無

益也呪曰
天㕑神聖遺我蘇陀天㕑神聖遺我蘇陀
飲食後調炁法
飲食了即連汗以手揩面面自光澤然後以
手摩腹循廊緩行五七里乃止呪曰
天中正眞集吾身百邪不得逅相侵吾行
行處鬼神驚却除妖魅无災迍
登厠法
登厠即有穢炁恐傷神炁必以手振衣念呪
畢又念呪曰

我以五藏五榖養精泄其腐餘恐傷于神
其知事畢
右登厠不得於日月星宿之下及面東北臭
腐與神祇相反故當念呪去穢而存神
卧法
凡欲卧須東首或南存二斗交合覆身呪曰
天罡神王覆吾身夣魂之中魄神寧
東與南陽炁所在學道者錬隂歸陽故卧當
若孔子之東首廣成子之南首又存南北二
斗以取隂陽之正眞而藏其身焉



髙上月宫太隂元君孝道仙王靈寳淨明黄
素書巻之六







髙上月宫太隂元君孝道仙王靈寳淨明黃
素書卷之七
(紫微右典者少微都録靈寳浄明院司察右演教使傳飛卿解)
脾爲中主主五藏之正炁肺爲將軍主五炁
之呼吸一息不至則病一炁不生則死故肺
上覆脾下承是爲黄素之本經毎於子午之
時想一小兒持黄旛在脾中肺中有白炁如
風吹旛閉息靜思則百念息矣
五藏皆養精炁五藏之正心爲君宰而此言
脾肺心之與賢夫婦也脾之與肺則子母也

自子母相養而後有父子故於是生肝肝生
心心君也則此即君臣之道先後存焉天髙
地下三隂三陽行於中一人之身隂陽之炁
通焉和則安不和則爲病故寒熱兩勝者瘧
瘧偏陽而隂侵之爲癘癘偏陽而隂承之爲
瘟食炁不行則爲疽血炁不行則𤸬痯爲熊
之狀皆所以賊害性命知疾病之能害不知
修養而能長生見其千里之外不察於目睫
今夫蓋一目則不可以視捏一耳則不可以
聽閉息則内氣不出噴嚏則外氣不入審其

如是則安知其不可以存思呼召而致和平
也知存思呼召而後知淨明之正體何謂正
體一切皆非正也目之於色耳之於聲鼻之
於香口之於味衣服錢帛之欲滛汚奸濫之
惑亦以想起而想之正則其所得者亦易是
仙道易於目色耳聲鼻香口味之事也得此
道則是吾淨明之道易於此等得者勝矣
何謂得者勝人莫不欲壽而此可使長生莫
不欲神聖而此可致神仙即此則長生之與
神仙之道不離於想以正眞也

夫道无思无爲也无思也而未甞不思思之
者正性也无爲也而未甞不爲爲之者正理
也如必曰无思也是犬豕而巳必曰无爲也
是木石而已認犬豕木石以爲道曰我无思
也我无爲也非也今有人於此塊然遺形處
於巨室火自上起亦必走也水自下溢亦必
走也如其不走則是正念是非正念如能正
念必曰水火將至害我身命固當走也如謂
道以无思无爲而兼又於存想呼召爲矛盾
自非也則心有所感神有所疑氣有所交誠

有所達何謂感感聲而應何謂凝凝一而靜
何謂交靜故能交何謂達交故能達凡黙朝
上奏通章法用此則魂魄不蕩奏對不失也
如於此時令童子在側擊磬或歩虚隨聲飛
身及其還也亦尋聲歸最上法也此訣法多
不同而於訣法之外不可不知也
今人修眞識神皆止於錬隂神如元綱飛歩
是也而元綱之中又有陽神之法直於形軀
存而歩之利有鍊隂十年之後未易也如日
月潔輪膏本之法乃陽法也想貴熟不熟則

着他物人之修眞能升騰者少而蛻骨者多
方蛻骨之時要有熟識熟識綱歩官殿朝謁
陛對之法昧此則羅刹百鬼於中界僞設穽
陷唯識其目方者是目圓者即惡鬼也吾心
知則鬼神亦怖死矣
聞見鬼神要在審察清靈之鬼僞作真仙指
迷爲正說是爲非最誤後學唯想識正直則
可以辯鬢髮青绀面紅眼方眞神人髙眞也
一有缺之未爲是也當此時有正念則邪魔
退伏矣

髙上月官太隂元君孝道仙王靈寳浄明黄
素書卷之七




















髙上月官太隂元君孝道仙王靈寳浄明黄
素書卷之八(九十同卷)身四
(紫微右典者少微都録靈寳淨明院司察右演教使傳飛卿解)
黃素内經上
神宫巍巍崐崙上崐崙山下雙連灣清濁之
炁分玄黃玄黃之炁定圓方二炁交感生隂
陽隂陽魂魄照中堂採之有術在心王想之
旣熟爲膏粱不必五穀藏府安食之旣乆可
安康龍車鳯輦入圓光一一圖訣宫中安陽
帝隂童稽首尊七七之炁精神通復上車輪

還本宮自然道備飛虚空
黄素内經中
夫婦之妙有元功一吸一嘘生炁濃合口細
咽如雲風甘如酥乳羅心胷自然飽滿精神
雄兼以大藥相扶養養就炁血兩臉紅不食
五榖吞雲風五穀本是養炁血七日不食人
道窮先生絶之必有道以之頓漸相磨礲松
栢胡麻㤅味融山术餘糧能守中必日食炁
炁虚空大丹可以成元功
黄素内經下

人道大丹非可致欲成大丹以功智五藏不
在无滓穢要在神完精炁秘精全神旺保百
世自然心與神明契一切學者㑹以意非在
絶食而吞炁絶食吞炁早成仙成仙慎欲有
大縁不然自是能長命長命之藥堪延年山
水細滌以水煎蜂蜜百錬以爲九如得之要
助炁全絶食可以形超然
黄素外經上
園桂導達五味師可理五炁生英資禦除穢
沬除蛟螭却老延年最爲竒出水入火甚稀

竒細嚼嚥津兼入馳五雲相合更相冝飲啄
自絶且不飢長得飽滿无傾危更能栢葉傳
使之全勝取津向華池添得元精歸四肢
黃素外經中
心神妄念曷止之道書靈藥固相冝細嚼胡
麻細嚥之可以薫潤除三尸心不生妄尸不
歸自然魂魄无東西乆則念絶渾忘之或以
茯莬消作糜或以麥芡咀其脂可使神水嚥
華池不令貪涎生禍基服餌之術須尋披大
丹之力須扶持

黄素外經下
不學斷榖不飛昇斷榖之中炁最靈且无粳
稻邪魔腥自有正味歸中庭十年之中天廚
靈早暮絡繹送饈珍況復省欲可固精不慕
三厭與五辛太上之藥著前經更有祭法須
葷腥用以辟除九等神九等之神如蟲形以
葷和藥消其形茯苓胡麻二物精和作淡麵
向清晨毎以一劑向一旬一劑九等皆消氷
黄素曰斷榖不能長生而可以通神得仙得
仙須欲有功有功須欲有年是以餌藥期長

生斷榖冀升仙功能在𩀱積行藝須兩全忠
孝藏心知服錬以全行修持无懈怠一躍歸
青天升法實有法不在身飛騰飛騰捧丹詔
方名爲大仙如只善升舉此名空行仙乗▲
與乗假此察吾之功
黄素曰正眞之道本由心想諸色邪見亦自
心生只如絶食累年不飢七日不食得疾便
死人可以累年不飢亦可以七日致死生死
雖異其法本同不飢不想出自正眞神符呒
水亦由念慮精神配合自然充盈致死之思

出乎邪見五味馨香貪涎流溢精神蕩散使
之飢渇
蓋人之動止有妄有眞不可不慎譬之以手
作拳手發勞想自然有汗以汗本自手出則
未握時本無有汗以汗非手則汗從何來則
汗出於心邪出乎手心手相應自然汗出又
馨香之味見之則嚥汙穢之飲聞之則吐嚥
吐本自馨香穢汙生則馨香穢汙二者未甞
自以爲不相入以爲自吐嚥中生則馨香不
吐汙穢不嚥則馨香汙穢亦出於心想旣知

想之出心必戒心之妄想所謂想者如是


髙上月宮太隂元君孝道仙王靈寳淨䀠黄
素書卷之八






髙上月宫太隂元君孝道仙王靈寳淨明黄
素書卷之九
(紫微右典者少微都録靈寳淨明院司察右演教使傅飛卿鮮)
黄素曰天宫在身即非身也地獄在身即非
身也天宫在外即不在外地獄在外即不在
外旣不在身復不在外即在何處萬縁生想
想實由心因心所起即境在外只如宻室本
无他物室外之花室中不見細想前花花培
在目則天宫地獄妄想而入明矣
黃素曰男女之慾生於隂陽隂陽之中遂生

牝牡羙夫醜婦決不相好婦美夫醜亦復如
是羙醜之異牝牡一也或以相好或不相好
則牝牡之欲猶羙醜也羙醜之見不縁牝牡
昔有盲入交于醜婦羙如羙婦則羙醜之見
猶牝牡也則所謂牝牡非關羙好心生於慾
慾生於滛滛液交通本乎妄想制於妄想朱
有不眞是爲凈明
黄素曰液生心心生液心液之想所自起也
涕淚之液骨肉之親其親之死未見先悲㝠
踈之死掩鼻而過涕淚本一而親踈在心故

心想生液液變涕淚
黄素曰能定能應定者一也應者想也一於
所想是爲正眞心中之炁本乎无形頂中之
骨有形故堅想身之炁破此堅骨骨實炁虚
骨縁炁達炁本无形想而能通知以想妄骨
何能開以手捚頂頂固巳開以手捉炁炁未
甞有想之所觸遂有骨之開合炁之攻擊則
一身之堅一炁之全曷爲而不可以道引生
炁炁生津液津液生精神而致長生乆視也
黄素曰天堂在頂實不在頂頂中有宫名曰

天堂重樓在肺本不在肺玄都在賢本不在
賢黄庭在脾本不在脾赤懸在心本不在心
青都在肝本不在肝旣本不在果在何處五
思之中實出想藏天在天天中有天濳地在
地地中有地天地正形復何形體則天地正
形亦想所生想之所生本自完實則心之正
念果有天地
黃素曰一切群品從未生天北有種種恩愛
貪慾故有天堂地獄𡖉生胎生濕生化生皆
因滛起當知纒縳愛爲根原猶有諸妄助發

安愛是故生死纒縛欲因愛生命因欲着由
於慾想起諸逆順境背愛心而生憎患造種
種惡是有地獄知欲厭生捨藥去惡想之以
善是以凈明正印於清明界便得成道諸法
子由本貪欲發揮安見即生煩惱由彼煩惱
故墮死生而現天地之獄是故有鄷都羅刹
噉食身體皆縁妄合積彼釁業但能悟入淨
明正印八極之縁先當發願成於八極得於
凈明是爲正眞入大道路
黄素曰精忠是淨明義以殺身至孝是凈明

仁以成名廉潔是淨明以不貪利名法忍是
淨明以不妄怒嗔克慎是淨明以行而恭謹
克寛是凈明以大而廓明克𥙿是凈明樂於
分故克容是淨明藏於疾故則凈明之中其
想正矣想之以正未有不仙故甲胃者有不
可犯之色哭泣者有不可聞之聲祭祀而見
鬼神者亦由是也
黃素曰以想爲妄孰爲无想无想爲正孰是
有想如以有妄子安知无則是无非有如以
无妄子安知有則是有知无无无旣无則是

淨明之法鑒有鏡水即彼鏡水可見淨明
黃素曰鑑水在前本只照我非我正形是以
有安鑑水旣設有吾眞形眉目耳鼻何以知
眞汝不見形安知是汝知以手捏面鑑中之
影水中之影亦手捏面他人不捏不見有手
則手本在我不在他人手在於我即知此面
本實我面由手面知八極在我非八極在他
如在於他即非浄明
黃素曰淨明之袓出於正性性中有用本在
眞想想中有妄故失其淨明譬如鑒水塵垢

汙漫不能照物以物汨性想之不眞亦夫其
淨明也
髙上月宫太隂元君孝道仙王靈寳淨明黄
素書卷之九







髙上月宫太隂元君孝道仙王靈寳淨明黄
素書卷之十
(紫微右典者少微都録靈寳淨明院司察右演教使傅飛卿鮮)
黄素曰父母天地氣也君上日月也未有先
天地日月而可以行於世者也故孝道之本
散而爲忠孝忠孝之節成於大道超於仙域
故其宜也人之一身如有天地天地父母如
有元氣日月君主如有心賢耳目未聞无此
而可長生也要在堅持忠孝生爲八極八極
旣備如有棟梁孰得而傾之也

黄素曰信氣也夫人一氣流通如天四時呼
吸息數乖則爲病寒暑隂兩而變則爲災人
之无信災病生焉則八極之外又有信也陽
氣萌於黄鐘之官信生於其中
黄素曰黄素之景有内有外内景清明外景
瑩徹如琉璃珠亦能照耀又如氷之瑩潔即
氷消釋
黄素曰知淨明者如投名字於琉璃瓶中内
外可見
黄素曰學道欲廣博廣博欲精詳旣能精詳

必知條理知其條理務在要約旣得其要道
甚易知
黄素曰天下同歸一致百慮道本致一无他
致䟦如彼東西南北之道㑹于中央江河沼
沚皆歸於海
黄素曰正性爲性非性爲習一者滛習二者
貪習三者慢習四者嗔習五者詐習六者誑
習七者怨習八者見習九者枉習十者訟習
寸習交磨則凈明之道所想不正即失其眞
失其所眞正性汨没則凈明之理隨失生諸

妄見也
黃素曰道本虚空㑹於實何謂虚以無所依
據者爲虚有所依據者爲實天之實在髙地
之實在廣鬼神之實在靈黄素之實在淨明
即凈明之爲實則名眞實外此者皆虚幻也
何謂虚幻女以智數爲實淨明之道非智數
可以依據也以言語爲實淨明之道非言語
可以依據也以巧僞爲實凈明之道非巧僞
可以爲依據也所以依據以所行於正眞者
爲實

黄素曰何謂守守於一一者不變唯不變故
其變無窮一變而七七變爲九九復變也
黄素曰道本不逺在眉睫道在内在胷臆
黄素曰道貴要要在簡簡在詳詳在條理故
黄素者淨明之綱紀也如舉其衣領而求其
衿▲順可知也
黄素曰靈書三篇其法有統上帝之統要有
一言而可以當靈書之三篇者焉持之不已
則功用等焉可以息慮而攝召凝神而養眞
者要而詳也呪曰

唵囌囉那囌嚕囌嚕莎縳訶
至學之士如以輪珠名曰戒珠終始而誦則
百神護而五氣寧内絶邪想外迎正眞是名
緫玄
黄素曰凈明之術有戒曰輪珠輪珠无故不
釋手守其正念而歸於正想未視寳印先見
輪珠輪珠无窮是淨明法故可以當吾鑑水
鑑水爲坐而輪珠行止隨之
黄素曰以鑑照形形中有神以神合水水中
有眞以乆而用之可以見靈神而辟妖精

黄素曰元綱飛神必識天之道路也陽神識
路所以朝元而不誤
黃素曰元剛罡路交罡之炁其堅如剛乆而
蹈之身飛虚空但以正想踊其𩀱肩則神變
自爾也
黄素曰天地動眞日月動明四時動序隂陽
動和天發殺機地發殺機日月迭照四時不
忒隂陽之氣迭爲塵
黄素曰吉凶者所以懲善否也悔吝者所以
明動止也禍福者所以報君子小人也

黄素曰靈響者心所生也心至則神明應之
心不至未有能達其靈響也
黄素曰日月在空其精有以得而咀嚼隂陽
无形其炁有以得而呼吸鬼神至幽則情狀
有以得而呼召此心至而神明應者也
黄素曰道有始終而始窮不可窮唯其不可
窮故始始而終終
髙上月宫太隂元君孝道仙王靈寳淨明黃
素書卷之十(終)
