








貫斗忠孝五雷武侯秘法序五七
旭陽葆光真士吴昇撰
天地設位而易行乎其中道在天地而法立
乎無外二儀四象隂陽互根八卦九章經緯
錯綜神妙萬物氣機殊異雷城指十二之門
吉凶有在斗柄列九六之位生殺攸司曰惟
至人握造化之樞機知鬼神之情狀斯可去
邪勿貳惟精惟一而志於道焉元至元間荆
門貢士暉齊張公先生以通經教授其郷館
人之家漁江中得圓石瑩淨可愛拾置堂奥

先生夜坐視之有光燁煜乃捐館俸買而歸
剖之中有方石似鐵二面有文剜剔洗抉刻
畫粲若模墨印之至數百幅舉火燎之煙氣
鬱勃先生愕然驚胘及𥧌俄見有神英姿颯
爽羽𣰉綸巾頎然突前揮鐵如意曰子聞漢
有諸葛孔明乎帝命我爲通天煞伐烈雷大
神此隂陽神印也子旣得之當助道揚法遇
有山魈石祟土木精邪妄入人家殃害生民
以神印檄我忠孝雷兵按神禹洛書一坎二
坤三震四巽五中六乾七兊八艮九離定位

按節候隂陽逆順以焚之超坎終離起離終
坎所謂雷風水火摶射而精那絶蹟矣書以
授子子其寳之先生窹踴躍起拜敬受其書
乃棄俗入武當山從道參究天心正法福國
康民聲聞朝野大徳中錫封隱眞玄陽眞人
坐南巖飛昇其徒建祠宇嚴祀請于朝賜額
昇眞觀後二年雷電閃爍神印飛去火鈴全
陽趙眞人以雷劈棗木傳刻蕆法江湖於玉
笥立化再傳谷陽黄眞人其法益著天曆出
尹山陽至正辛卯蘄頴兵起歸隱洪都西山

巳酉上元危坐仙化吾少也獲侍教焉兹不
昧其善世不伐之功濟人利物之行且以武
侯名成八陣功蓋三分一體君臣昭暎青史
知進退存亡不失其正深造乎大易法象之
𦣱微也百世之後猶以勇烈正直命于帝庭
敷于下土渙汗大號屏斥妖魔濯濯厥靈洋
洋在上吁可畏也敢不敬乎




貫斗忠孝五雷武侯秘法
主法
主法九天大杼理格眞玄女元君
主將
九天助道楊法勇烈正直通天煞伐烈雷大
神都統兵大將軍南陽忠武英烈侯諸葛
孔明諱亮
副將
隂雷副將前將軍關羽
隂雷副將右將軍張飛

隂雷副將左將軍黄忠
隂雷副將征西大將軍馬超
隂雷副將虎威將軍趙雲
將班
天篷三十六雷大將
七十二隂雷大將
六丁六甲元帥
十七神王五虎猛將
九官八門八陣雷兵
五方遞甲鐡甲鐡印官將

五方生炁旺炁煞炁死炁金木水火土五雷
帥將
年龍月將神君
七十二候二十四炁神君
直年直月直日直時除邪輔正合司將吏
八方霹靂忠孝雷兵
召役儀式先三淨呪次念
天清清地寜寜六丁六甲斬妖精敢有不順
吾道者天蓬眞君滅汝形道香一炷十方肅
清法皷三通萬神聽令以今焚香關召直日

直符使者六丁六甲神吏侍靖素女直壇土
地爲吾齎此信香騰誠上奏
主法九天大杼理格眞玄女元君火速勑召
主將殺伐烈雷大神都統大將軍隂雷副將
前將軍關羽隂雷副將右將軍張飛隂雷副
將左將軍黃忠隂雷副將征西大將軍馬超
隂雷副將虎威將軍趙雲下赴壇前有事指
揮
變神
天皇大帝速變吾神吾爲雷使紈攝雷兵驅

役雷吏上合天心急急如
天皇伽耶霹靂攝飛化天皇號令






白炁混沌灌我形禹步相隨登陽明天廻地
轉履七星躡罡飛斗躋九齡惡逆攝伏妖魔

傾萬災不干我長生我得長生留福庭旋乾
倒坤鬼滅形萬神助我斬妖精急急如
天皇大帝律令













召合左手煞文右手劔訣存六金星在頭
上罩身辰戌斗戌辰斗念召呪
玉帝運合天地混沌五炁交結分變無窮洞
觀三界八府九宫五雷公子四目老翁速召
雷帥霹靂飛空奔雷走電擲火衝風從兵十

萬猛馬毒龍黒毒使者捜捉魔兇九宮海沸
寳劔耀鋒指揮嶽瀆斬滅邪蹤天丁執法左
右神功九醜八壘渺渺呼風崑崙撼動玉笛
金鐘魔王束首奔火騰空太一十神誅戮黄
奴隂陽交泰罡斗齊恭十方聽令雷電轟轟
大震霹靂掃蕩妖兇啹嚧嘘嚦喼𠯀喗𠶥急
召主將隂雷副將前將軍關羽隂雷副將右
將軍張飛隂雷副將左將軍黄忠隂雷副將
征西大將軍馬超隂雷副將虎威將軍趙雲
火速到壇有事指揮


凝神超太極上下混令光
一炁包天地彌羅捧玉皇

神定氣昇存西方有一金星大如車輪光
徹十方中有雷聲振響光射壇前光出帥
現呪曰
泰玄之英天齊地并日月交合二氣氤氲森
羅萬象列宿光揮神風浩渺黒毒大神雷霆
號令勅召雷兵聞吾勑召隨勑現形振驚霹

靂掣電飛雲誅那破廟捉鬼擒精號令一下
化作微塵唵𠾐昌釋利(五稨)急急如雷霆伏魔
上相真君律令(電光三下身在雷大光中)
存見主帥天人貌威武相五嶽鬚杏子眼
挑紅色九葉綸巾左手鐵如意右手白羽
扇白衣赤櫬白馬自金光中出五將隨從
指使神吏從西而下至壇前隨意遣役
三召十七神王呪
悉薩和毘遮和隨波門波婆那牛頭陀金頭
陀薩達那摩詞婆悉婆利馬頭陀阿遮達波

陀利離訶頭摩由羅摩訶摩吉遮羅迦毘那
急凖雷火律令疾
入祭發印化檄
適神告召想巳到壇具有檄文大帥諦聽(云事)
以今告下符印即請大帥流鈴擲火掣電奔
雲擐甲飛戈轟雷霹靂雲屯霧擁前去某處
如何施行限某日立俟感通以爲効信當職
欽承帝命掌握印符領雷霆號令之權判鬼
神不典之事令下急如星火法布疾迅風雷
三界不許稽停一刻明彰報應疾

電光三下見元帥面如噀血兜鍪金甲右
手鐡㦸左手鐵如意鐡馬乘黑雲暗霧擁
起雷電交作再念十七神王呪噀水霹靂
嗚滅攝雙手雷局呪曰
亨轟滑辣救竟攝(寅午斗)雷聲纔響便驚人(子午)
(斗)國光萬丈照天魔(子亥逆行)噀水轟雷掣電
火罩呪
唵吽吽三擅那韓難延乾夷𠡠勑超九天都
火部無邊大力神王勑起九天都雷火電火
飛火流火擲火霹霹火七星火謝仙火炎雷

烈火三天都火王嚴駕䕫龍坐喝飛虎獅子
白擇獬豸麒麟火駝火象火鵰萬群銅頭鐡
面百萬火兵五帝節鉞四天遊行帝鍾震響
魔道皆驚洞天福地嶽瀆幽冥城隍社令不
正妖精山傾木陷百谷沸騰何神敢當不伏
順行逆吾者死順吾者生北靈黑歷九醜紫
童風伯雨師驅雷飲虹巨口風王火郎火女
火龍火馬從天降下丙丁擁出火蛇吐氣火
雲四起火龍飛奔都天五將噉雷發聲飛砂
走石拔樹移根風輪左轉火車右隨照燿天

下化作火城八卦斗底雷部四維威罩天下
炎炎烈風鬼精見者入地萬丈化作飛灰古
木惡廟永劫塵迷急急如九天都火部無邊
大力神王大威德大元帥風大雷電律令勅
煞攝
煞伐天蓬呪
唵吽吒唎神吒唎唵吒唎吒唎咭唏吾奉雷
霆勅煞攝
唵三天大帥四聖之宗天蓬天蓬九玄煞童
五丁都司髙刁北翁七政八靈太上皓兇長

顱巨獸手把帝鐘天關地軸在吾掌中立南
斗内坐北斗中飛雷走電流鈴八衝歘火律
令都督雷霆元始勑命玉帝親行素梟三神
嚴駕䕫龍威劎神王斬邪滅蹤紫氣乘天丹
霞赫衝吞魔食鬼横身飲風蒼舌緑齒四目
老翁天丁力士威南禦凶天騶激戾威北銜
鋒三十萬兵衞我九重炎神玉女鐵脊魔王
辟尸千里去郤不祥敢有小鬼欲來現狀钁
天大斧斬鬼五形炎帝烈血北斗然骨四明
破骸天猷滅類神刀一下萬鬼自潰急急如

九天靈魁尊神天蓬都元帥飛迫邪吒飛捉
急縳速速紛紛速速攝
太乙直使訣(按六十甲子起休直使)
子(戊壬甲一丙庚六)丑(乙巳癸一丁辛六)
寅(戊壬甲六丙庚一)卯(乙丁辛二癸巳七)
辰(戊壬丙二庚甲七)巳(己癸丁二辛乙七)
午(戊甲庚三壬丙八)未(辛乙巳三癸丁八)
申(壬丙庚三甲戊八)酉(癸丁辛四乙巳九)
戌(甲戊壬四丙庚九)亥(乙巳癸四丁辛九)
武侯要旨

鐵印(隂陽二面太白星也名隂陽關)
陽日甲巳丁壬戊癸上書意隂日乙丙庚
辛下書意意畢五字呪押初直再横三倒
未發印先點八門在地吾即武侯却發五將
行事剔岀便存身出法界之外行之日乆神
遊八極如金日差金上木日差木土土日差
土火日差火土水日差水土呪曰
金木土水火木土水火金土水火金木水火
金木土火金木土水
再念回光呪

廻光返照光返照廻返照廻光照廻光返急
急凖奉玉清雷火律令勑煞攝
再用泰玄呪差將塗筆剔出念唵六字呪
念六徧仍書押念天蓬呪掐艮户布煞炁
用天蓬(小順大逆)念十七神王呪用神王印貫
斗印
勑呪
吾奉上帝命收攝不正神所有吏兵將疾速
附吾身聞呼即便至聞召速降臨敢有違命
者嚴令輒不容攝赴魁罡下化爲清淨風急

急如玉皇上帝勑
初限檄式
司額
本司今㨿(鄉貫入事意)合行移檄請
照驗如何施行須至檄者
印
右符檄請
主將南陽忠武英烈侯統兵都大元帥部領
隂雷副將關張馬黄趙五大雷君五虎猛將
九宫八門八陣忠孝合部雷兵火速前去監

督城隍里域主者杜令雷神專爲某事定限
某日大彰報應謹檄
二限檄式
司額
照㨿鄉貫事意得北除巳遵依元降印檄
立限杜絶施行不期頑邪慢視天憲怙終
不悛合行催委火速奉行洪惟太初太易
有物混成羲皇肇畫四象以生八卦相盪
九宫緯經天地定位風霆流形山川鬼神
莫有不寜數終末甲𡨚惡憑陵敢有妖魔

荼毒生靈蠢兹群醜干試典刑雷斧馘滅
時刻無停須至具檄催行者
印
右檄主將南陽忠武英烈侯統兵都大元帥
部領隂雷副將關張馬黃趙五大雷君五虎
猛將忠孝雷兵同心恊力金馬驛程疾速往
彼篤祐耀靈飛雲走霧噉雷發聲翻天覆地
嘯風鞭霆雷火霹靂電火飛騰振撼五嶽捲
水四溟雲屯霧擁運動衝衡蛇蟠龍躍虎伯
甲庚外道妖魔刻時收斷分離人鬼掃蕩邪

精天道以清地道以寜人道貴生鬼道滅形
帝鐘震響魔膽䘮傾𨰃天巨斧明檢鬼營不
得容隱萬神奉行硃書天蓬呪急急如九天
飛迫那吒天蓬都元帥煞鬼横天律令敕煞
攝
三限檄式
司額
照㨿郷貫事意杜絶施行蠢兹頑邪草𥩈
奸宄覆出爲惡恃終不悛故違天律干試
天刑惡積不可掩罪大不可赦天用勦絶

殲厥渠魁蕩其黨類施行太初太易大道
無名龍漢開圖運度赤明玉清始青玉符
告命天皇煥號令岀惟行乾剛行徤震虩
離明坤直方大兊擁雄兵山澤通氣坎以
信亨巽以行權八卦相錯䇿役雷霆易曰
噬嗑先王以明罰𠡠法雷電皆至折獄致
刑惟克果斷屠割鬼爽風火無停
印
右檄主將南陽忠武英烈侯統兵都大元帥
部領隂雷副將關張馬黄趙五大雷君五虎

猛將忠孝雷兵有赫斯怒爰方啓行震天撼
地噉雷轟聲飛戈飄㦸烈風迅電屯雲擁霧
龍虎奔騰鷹揚鷙搏摧破鬼營鬼精滅爽妖
怪滅形分離人鬼宅舍清寜敢有拒逆律按
女青(硃書逆天蓬呪)急急如九天飛迫那吒天蓬都
元帥煞鬼横天律令勑煞攝
右貫斗五雷大法乃蜀漢卧龍諸葛武侯之
遺秘也勇烈正直簡而易行余少也恪慕玄
風得此玄文莫敢怠忽念兹在兹以之治病
除邪保己寜家如響斯答神功峻烈炳輝鏗

鍧與天地合其德日月合其明知鬼神之情
狀莫測其端倪真神之又神玄之又玄者也
凡我同志寳而受之敬而行之豈末法之流
可同年而語哉
貫斗忠孝五雷武侯秘法
















