








二篇同卷臨七
神仙服食靈草菖蒲丸方
上清經真丹祕訣


神仙服食靈草菖蒲丸方傅
夫菖蒲者水之精神仙之靈草大聖之珍方
遊山隠士遁世潜人皆服之梁武帝志翫經
典心在仙方搜求智士訪覓賢人時景龍中
吕婁雲進表曰昔中散大夫東方朔漢武帝

時仙人也惟敬尚服菖蒲伏願陛下依之梁
主俲而服之百病消除聦眀爽利帝乃歏曰
天靈地精以神爲主仙人以道爲尊禀炁淳
和以藥爲本菖者盛也蒲者普也精者靈也
能廣救諸病延年益夀强志童顔日駐豈不
是仙草者也菖蒲奇哉兼竊傚之朝夕依法
服之甚有驗矣不唯男女老少服之尤有増
益毎爲鬼神之所保護世人莫測其由服之
百無所忌若體熱即以秦膠一兩銭一盞水
煎待冷飮之即定蓋與菖蒲爲使也時大歴

十四年按淵明日但以九月九日採取菖蒲
炎日乾之杵爲散以糯米糊合之成丸
又一法太清經説神仙靈草菖蒲採取法以
三月三日四月四日五月五日六月六日七
月七日八月八日九月九日十月十日採之
時須是清静石上水中生者仍須南流水者
北流水者不堪
又一法㨂浄地生處採之當日收採於當處
去根上毛令浄以物盛之水中浄洗去濁汁
竪頭薄切以好日色曝乾杵羅好日合之作

糊法用陳糯米經宿浸淘去泔汁砂盆中細
研澄滓者熟以散攪和熟溲衆人爲丸如梧
桐子大曝乾合中貯之初服十丸嚼一口飯
和九時咽下後即酒下便喫㸃心飯尤佳
百無所忌服經十月能消食兩月除冷疾三
月百病痊而至四年精神有餘五年骨髓充
滿六年顔色光澤狀如童子七年髪白再黒
八年齒落重生九年皮膚滑膩十年面如桃
花十一年骨輕十二年永是真人長生度世
顔如芙蓉役使萬靈精邪不近禍患永消此

藥大仙服之上昇世人莫知僕因見上清經
丈中具載功効凡世之人不合妄傳恐其怠
慢也其得之者鎮心益氣强志壯神填髓補
精髮髭皆黑若能志服永保長生也又法三
百三十歲亦有加者長生度世其菖蒲功不
可當也人自不志其藥固不謬矣五日採之
俱佳刮去麤皮薄切曝乾一如前法杵羅研
粳米糊和藥末得所成團然後入鐵臼中重
擣三千下爲丸
劉根曰服萺蒲者博覽群書日夕無倦畫夜

不寐百神皆爲侍奉
扁鵲曰菖蒲能治積年風疾廣濟世人男女
有疾悉宜服之
昔陶潜五月五日採之以蜜爲丸有功無忌
若飯丸絶妙老㓜服之永無患害百無所忌
毎日早辰二十五丸日午二十五丸晚後三
十丸不得闕廢時日一年巳後出三尸九蟲
無復搔擾河内縣道者葉敬原母年三十五
因疾中風四肢不舉手足癱瘓羸瘦弱損一
似鬼形應是方書寻覽皆遍千藥無効時有

少室仙人令服此藥一年巳後百病並除四
體充恱肌膚紅白歩輕行速耳目聦眀至五
年形容轉少其功莫能測度也又治諸風腰
脚半身不遂手足𤸷痺癱瘓偏風五勞七傷
痔漏發來痛不可忍痛切連心汗濕衣服常
如痩病眼澁脚疼腹藏不調或瀉或痢如此
疾狀羸惙不差服之水除根本天行熱病瘴
氣時疫傳尸相染十不存一但服此藥獲時
痊平又治女人産後血暈衝心赤白帶下相
連命絕但以菖蒲丸和少當歸煎一椀熱服

之立可痊差又治丈夫脚重頭痛四肢沈重
百脉無力行則欲倒坐則人扶但服此藥不
久而痊但是男女諸疾悉主之其藥有五徳
以配五行青氣入藥而屬東方白氣入節而
屬西方赤氣入華而屬南方黄氣入心而屬
中央黒氣入根而屬北方又能堅骨髓靈液
填血補腦潤五藏益六府開胃口去皮膚中
乾燥益口齒攝魂魄長精神去寒熱百脉和
暢四體安康其藥上士服之永保長生中士
服之延年駐顔下士服之百病不侵能消諸

病若清浄學道之人服之神通具録所服菖
蒲得道姓名如後
冦天師毎服菖蒲得仙至今廟前生菖蒲鄭
魚服二十年得仙蓋綽十年得仙道士宫和
十年得仙周鹿十年得仙紫弘原母子得仙
王良年八十二十年得仙少室仙人魯原十
年得仙蕭光十年得仙少室山嚴存真母子
十年得仙河内王興十年得仙河陽張士𢖍
得仙王屋縣令周忠道得仙初縣有百姓容
弘得仙海沂人李亮得仙處州王陪服此樂

八十年白目昇天
神仙云菖蒲傳十二卷秘在上宫此是上清
經中具載聊錄要節以示學道之人其術固
非詭妄如能一志採取依法服之必可以延
年如是不好道小人强生誹謗妄說是非即
致短折此方雖是好諸君子即可傳之道人
不許輕泄也祕之
神仙服食靈草菖蒲丸方傳


