








東嶽大生寳懴被八
淨天地呪淨壇
啓白
香騰瑞靄溶溶徧滿於太虚人秉精誠翼翼
敢違於咫尺恭焚寳香上啓供養
東嶽泰山青帝廣生帝君東嶽天齊大生仁
聖帝九天司命上卿真君上殿至聖威雄炳
靈仁惠王東嶽淑明皇后護國西齊大王蓬
玄空洞洞天仙官長白山儲副仙官梁父山
儲副仙官聖嗣祐靈侯惠靈侯靜鑑大師宣

靈侯四嶽四天聖帝左右上相張康二大聖
顯應千聖小王地府崔府君蒿里文人増福
相公昭惠靈顯王護國顯應王清源妙道真
君義勇武安王崇寜真君護國嘉應公㴎河
靈𣲖侯六部尚書善部尚書惡部尚書六曹
卿監鎮殿二將軍左右金吾衛將軍三元吴
客三侯真君左右二闕神白騾大王地祇主
令温元帥地祇院九大元帥追魂朱太尉恊
真侯劉元帥七十五司判官二十四案主者
三十六洞天仙官七十二福地仙官靖廬福

地治化仙官岱嶽朝班聖衆今年太𡻕神君
靈濟侯髙都督天下都大城隍主者九州社
令神祇年月日時四直功曹屬府州縣祀典
廟貌神祇悉仗真香普同供養香乃紫虚鬱
秀靈風聚煙香雲宻羅徑御洞天當願香官
使者爲(臣)通奏上聞
帝前令(臣)所啓咸賜如言入意具諸情悃巳
露敷宣伏望雲擁旌旗離虎關而下邁風清
警蹕聽鸞輅之和鳴森羅百辟以驂隨環列
千官而扈從齊臨塵陋俯察精純今則蘭塲

潔備寳炷濃熏對越聖真宣揚懴法稽首皈
依無極大道
舉三皈依
志心皈依十方道寳當願衆生起心
回向一切信禮
志心皈依十方經寳當願衆生心開
悟解受持轉誦
志心皈依十方師寳當願衆生普上
法橋無有障礙
啓白

(臣)聞渾淪未判渺一炁以無垠髙下既陳奠
三才而有象地爰分於五嶽權莫重於泰山
標雄齊魯之邦作鎮角亢之分虞朝嵗狩禮
重燔柴周世時廵禮嚴用幣是宗是仰無比
無倫恭惟
東嶽天齊大生仁聖帝應乎造化生於混沌
之初立自隂陽鎮彼幅員之域與天齊久大
德曰生仁以得仁體乾元之發育聖而益聖
居泰岱之岧嶤五方端處於東方三界獨尊
於中界奉行天令宰御隂司阿閣石間維神

居之淵黙金篋玉䇿知人壽之短長設七十
五司以掌權衡有三十六獄以懲兇惡永綏
邦社大庇民區國家致祭於𡻕時率土來朝
於春月聦明正直有欲必從炁焰威靈無遠
弗屇凡伸祈禱諒沐慈憐是以潔蓬蓽之塵
居建香花之法㑹拜手稽首具瞻咫尺之威
容皈命投誠期滌萬生之罪垢洋乎如在感
而遂通法衆䖍誠稱揚讃詠
衆誦
仰啓天齊仁聖帝五嶽最巨岱爲宗

分掌世界人間事炁鍾神秀儼居東
截彼泰山髙且大四千九百丈淩空
山頂名爲太平頂捨身臺與介丘峯
仁安殿宇瑠璃瑩冠冕巍然御正中
上古帝王修封禪升中告代勒成功
七十二君名具列始自軒轅得上封
碑碣猶存秦篆刻水池東列大夫松
唐皇鏤刻沉香像宋室建置㑹真宫
國朝混一加尊禮大生二字侈褒崇
至仁至聖爲民極時雨時暘相𡻕豐

傾倒䖍恭皈命請遥瞻雲闕禮慈容
(和)不可思議功德
舉三信禮
信禮髙上九炁天中東方靈寳天尊
信禮髙上九炁天中青靈始老天尊
信禮髙上九炁天中東華上相天尊
(臣)聞嶽居巽艮之間主司考校人處乾坤之
内動結愆尤嚴簡冊以必書雖毫分而無失
伏念求懴弟子某等浮生寄世托廕爲人身
體髮膚受之父母耳目鼻口全爾形神是爲

萬物之靈均禀五行之秀經年累月積日踰
時過咎若於丘山善念微於塵露罪根難滅
惡貫易盈不知禳謝之門莫曉首陳之路靜
思其故何以自文兹悔過以省愆庸俯躬而
請命謹㳙榖旦傾向葵誠爐焚芬馥之清香
燭乗輝煌之朱焰扣鍾擊磬聲相應於歩虚
酌水獻花禮不逾於誠實祭效西鄰之禴拜
投東嶽之尊用贖前非期消宿業敬憑懴悔
並乞宥原法衆䖍誠皈依讃禮
舉人各恭敬(衆和各一拜)

志心朝禮統御東方尊臨泰嶽青靈
儲粹儼然石像之威嚴玉冊進封
加以帝君之謚號廣生褒羙亘古
垂休大悲大願大聖大慈東嶽泰
山青帝廣生帝君
志心朝禮含德體仁鎮兹東夏岱宗
稱長純三宫空洞之天福地推權
治鬼神考謫之府祀爰崇於帝制
位乃主於玄枵大悲大願大聖大
慈東嶽天齊大生仁聖帝

志心朝禮自幼捨家遍遊叅訪受太
一天尊之記得道沖昇降司命真
君之名同僉紏察居治霍山司命
府渙膺東嶽上卿封大悲大願大
聖大慈九天司命上卿賜福佑聖
真君
志心朝禮炁孕嶽靈裔流天泒坤元
合德備仁孝以兼全帝夢傳宗謂
威雄之可愛爲儲宫之主器受王
爵之䟽封大悲大願大聖大慈上

殿至聖威雄炳靈仁惠王
志心朝禮東嶽淑明皇后
志心朝禮護國西齊大王
志心朝禮蓬玄空洞洞天仙官
志心朝禮長白山儲副仙官
志心朝禮梁父山儲副仙官
志心朝禮聖嗣祐靈侯
志心朝禮聖嗣惠靈侯
志心朝禮聖嗣靜鑑大師
志心朝禮聖嗣宣靈侯

志心朝禮南嶽司天大化昭聖帝
志心朝禮西嶽金天大利順聖帝
志心朝禮北嶽安天大真玄聖帝
志心朝禮中嶽中天大寜崇聖帝
衆誦呪
青玄真布元品洞靈扶桑總衛始生元英
丹林散明育質生英混合玄景消制魔羣
志心朝禮奄有大東東嶽天齊大生
仁聖帝
志心朝禮羣嶽之長東嶽天齊大生

仁聖帝
志心朝禮峻極于天東嶽天齊大生
仁聖帝
志心朝禮齊同慈愛東嶽天齊大生
仁聖帝
志心朝禮含弘光大東嶽天齊大生
仁聖帝
志心朝禮覆被羣生東嶽天齊大生
仁聖帝
志心朝禮一視同仁東嶽天齊大生

仁聖帝
志心朝禮惟睿作聖東嶽天齊大生
仁聖帝
志心朝禮尊號爲帝東嶽天齊大生
仁聖帝
禮足各長跪皈命懴悔
(臣)法衆等志心皈神皈身皈命
東嶽泰山廣生帝君天齊大生仁聖帝九天
司命真君至聖炳靈王岱嶽朝班真宰一切
威靈(臣)聞嶽爾真形兀若尊安之勢身爲大

幻寜無踐履之乖恭望
聖慈洞垂巨澤普降洪恩懴悔今辰信士某
等億劫以來立身之後戴天履地負隂抱陽
螘聚而居蠅營是務周旋進退無片善之可
書出入起居聚百非而弗覺或觸突於衆聖
或羸露於三光背禮而行非義而動髙車大
馬馳騁於名利之途細葛輕裘服玩過奢華
之麗行多隱僻分外營求徒受一形罔知三
省積成罪咎無量無邊伏願衆聖流恩羣真
錫祉以仁及物解身業之縈纒保命延年俾

罪山之摧弭更祈洪廕均及含生(臣)等志心
稽首禮謝
無上至真道寳
大聖道寳天尊
皈依無上道大羅三境尊懴悔諸善信
願消身業愆四非皆克去見善日能遷
撿身若不及福禄自延年
消除身業天尊
▲呪
盛德在木上應𡻕星五嶽之祖天帝之孫

日在於東爲天之門靄郁紛紛喜炁絪緼
志心朝禮在東象日東嶽天齊大生
仁聖帝
志心朝禮四嶽所宗東嶽天齊大生
仁聖帝
志心朝禮溥博如天東嶽天齊大生
仁聖帝
志心朝禮九炁齊并東嶽天齊大生
仁聖帝
志心朝禮大而化之東嶽天齊大生

仁聖帝
志心朝禮好生惡殺東嶽天齊大生
仁聖帝
志心朝禮薰然慈仁東嶽天齊大生
仁聖帝
志心朝禮聦明聖智東嶽天齊大生
仁聖帝
志心朝禮合地曰帝東嶽天齊大生
仁聖帝
禮足各長跪皈命懴悔

(臣)法衆等志心皈身皈神皈命
東嶽泰山廣生帝君天齊大生仁聖帝九天
司命真君至聖炳靈王岱嶽朝班真宰一切
威靈(臣)聞維嶽降靈大闡慈悲之造舉心運
念即爲禍福之門恭望聖慈洞垂巨澤普降
恩休懴悔某爰從往昔以迄于今六鑿相攘
七情不節巧生計較恣起貪婪欲縱所之肆
荒婬而無度德忘攸好唯富貴之是求放僻
邪侈無弗爲忿懥恐懼不得正護己之短挫
人所長妬賢嫉能自昧靈臺而罔覺淩孤弱

寡素爲闇室之可欺以僞雜真得新忘故慒
然方寸未悟九思結釁滋多難名難述㐲願
聖帝垂慈真靈洞鑒上孚仁意赦諸心業之
愆下遂人情熈若春臺之樂更祈洪廕均及
含生(臣)等志心稽首禮謝
無上正真經寳
大聖經寳天尊
皈依無上經三十六部尊懴悔諸善信
願消心業愆常清亦常靜自然慾不生
内外俱貞白永保道心寜

消除心業天尊
衆誦呪
巖巖泰山總制羣靈受天明命主宰人倫
其位則東其德則仁萬物資始功濟生民
志心朝禮盛於東方東嶽天齊大生
仁聖帝
志心朝禮冠五嶽首東嶽天齊大生
仁聖帝
志心朝禮維天則靈東嶽天齊大生
仁聖帝

志心朝禮變化齊一東嶽天齊大生
仁聖帝
志心朝禮能成其大東嶽天齊大生
仁聖帝
志心朝禮與生俱生東嶽天齊大生
仁聖帝
志心朝禮顯仁藏用東嶽天齊大生
仁聖帝
志心朝禮乃聖乃仁東嶽天齊大生
仁聖帝

志心朝禮以德而帝東嶽天齊大生
仁聖帝
禮足各長跪皈命懴悔
(臣)法衆等至心皈身皈神皈命
東嶽泰山廣生帝君天齊大生仁聖帝九天
司命真君至聖炳靈王岱嶽朝班真宰一切
威靈(臣)聞嶽鎮山川妙無聲而無臭口宣言
語多有是以有非恭望聖慈洞垂巨澤普降
洪恩懴悔某等粤自宿生至于今日華言綺
語利口惡聲闊論髙談狂歌浪笑沉酣麯蘖

從躭樂以無猒食㗖葷腥謂肥甘之不足或
呵風而叱雨或怨暑以咨寒慢道諂神輕儒
毀釋掉三寸舌咨離間於六親欺一片心闘
是非於兩處華言惑衆誇富欺貧毎憑駟舌
莫謹三緘稔積深愆濯髮難數伏願聖帝矜
憐真靈惻憫德音宣布冀口業之蠲除寰宇
清寧獲教聲之漸被更祈洪廕均及含生(臣)
等志心稽首禮謝
無上正真師寳
大聖師寳天尊

皈依無上師人天得道尊懴悔諸善信
願消口業愆如瓶能謹守一語訂千金
言滿無口過皆足清靜音
消除口業天尊
舉歩虚旋行躡雲綱
散花
(臣)聞爲善爲惡固難昧於神明降福降殃乃
各司於曹局六合内外萬物洪纎凡有氣形
悉歸統𨽻列録過紀功之職設掌生注死之
官總括幽明典司民物今求懴信士某等身

居塵網生係凡根向平時見義而不爲謂小
惡無傷而弗去釀成衆罪慮有百殃爰仗至
誠仰祈丕應導將來之福祉謝巳往之愆尤
稽首皈依䖍誠敬禮
志心敬禮左右二丞相
志心敬禮張康二大聖
志心敬禮顯應千聖小王
志心敬禮永嘉夫人
志心敬禮玉仙娘娘
志心敬禮謝恩娘娘

志心敬禮地府崔府君
志心敬禮蒿里相公
志心敬禮増福相公
志心敬禮昭惠靈顯王
志心敬禮護國嘉應公
志心敬禮清源妙道真君
志心敬禮義勇武安王崇寧真君
志心敬禮護國顯應王
志心敬禮㴎河靈𣲖侯
志心敬禮六部尚書

志心敬禮善部尚書
志心敬禮惡部尚書
志心敬禮六曹卿監
志心敬禮白騾大王
志心敬禮左右鎮殿二將軍金吾
衛將軍
志心敬禮三元吴客三侯真君左
右二闕神
志心敬禮翊靈昭武使温元帥
志心敬禮順靈昭化使李元帥

志心敬禮恊靈昭濟使鐡元帥
志心敬禮鎮靈昭賛使劉元帥
志心敬禮通靈昭佑使楊元帥
志心敬禮宣靈昭慶使張元帥
志心敬禮廣靈昭惠使康元帥
志心敬禮安靈昭應使岳元帥
志心敬禮顯靈昭利使孟元帥
志心敬禮永靈昭助使韋元帥
志心敬禮追魂朱太尉
志心敬禮恊真侯劉元帥

志心敬禮天曹司地府司判官
志心敬禮注禄司長壽司判官
志心敬禮子孫司官貟司判官
志心敬禮土地司財帛司判官
志心敬禮僧道司絲蠶司判官
志心敬禮總統司四生司判官
志心敬禮城隍司曹吏司判官
志心敬禮齋戒司風雨司判官
志心敬禮校量司勾願司判官
志心敬禮孤魂司地獄司判官

志心敬禮疾病司昧心司判官
志心敬禮功德司五榖司判官
志心敬禮放生司注福司判官
志心敬禮山林司孝順司判官
志心敬禮修廟司殺生司判官
志心敬禮六道司還魂司判官
志心敬禮忠直司驛客司判官
志心敬禮照正司毒藥司判官
志心敬禮水府司看經司判官
志心敬禮醫藥司燒香司判官

志心敬禮舉意司速報司判官
志心敬禮刑戮司隂謀司判官
志心敬禮追魂司發汗司判官
志心敬禮注死司惡報司判官
志心敬禮法水司枉死司判官
志心敬禮陳狀司索命司判官
志心敬禮推問司平等司判官
志心敬禮鰥寡司走獸司判官
志心敬禮門神司忤逆司判官
志心敬禮貧窮司貴賤司判官

志心敬禮掠剰司水怪司判官
志心敬禮山神司促壽司判官
志心敬禮姦邪司主禍司判官
志心敬禮失魂司飛禽司判官
志心敬禮精怪司墮胎司判官
志心敬禮𡨚枉司盗賊司判官
志心敬禮減壽司送病司判官
志心敬禮鬼魅司判官
志心敬禮二十四案主者
志心敬禮三十六洞天仙官

志心敬禮七十二福地仙官
志心敬禮靖廬福地治化仙官
志心敬禮火池四聖五道大神
志心敬禮岱嶽朝班官典聖衆
志心敬禮今年太𡻕尊神
志心敬禮𡻕分行瘟主火聖衆
志心敬禮福山東嶽行宫靈濟侯
髙都督
志心敬禮天下都大城隍主者
志心敬禮九州社令之神

志心敬禮年月日時四直功曹
志心敬禮本府城隍之神
志心敬禮屬縣縣隍王者
志心敬禮祀典廟貌神祇
志心敬禮當郷界土穀之神
志心敬禮今日虚空過往鑒察威
靈
舉消除業障天尊
歩虚
(臣)聞凡人有過皆由一念之差主善爲師可

致百祥之降倘非預防其患必貽速戾于躬
開以自新翻然退省皈依三寳冀三業之冰
消朝禮衆真祈衆愆之電掃六根清靜萬罪
蠲除故爲誤犯之非自作教他之過懴前隨
釋拜下咸源重念(臣)等緬想靈光俯傾丹禱
日嚴祗敬瀆不懼於再三天命靡常福用敷
於九五更錫有孚之惠可爲無過之人伏願
大播仁風扇業花而殞落普沾聖澤滋善果
以生成(臣)等無任激切荷
恩之至謹啓以聞

三啓
三禮
禮經
(臣)法衆等志心皈命太上三尊十方衆聖禮
經如法
志心稽首禮太上無極大道
志心稽首禮三十六部尊經
志心稽首禮玄中大法師
十二願
一願一人有慶二願二景齊明

三願三農樂業四願四序和平
五願五祠鞏固六願六合澄清
七願七星臨照八願八節安榮
九願九泉開泰十願十類生成
十一願福流善信十二願大道興行
向來
向來朝修禮懴並巳周圓回謝
東嶽天齊大生仁聖帝岱嶽一切威靈伏望
聖慈曲垂洪覆上願
當今皇帝與天齊壽祚衍無疆偃武修文兵

期永息兆姓歌謡於有道四方欣樂於太平
隂暢陽舒時和𡻕稔次願求懴信士某等黒
簿除永劫之愆青籍紀長生之字在在克蒙
於元吉人人咸囿於安和九祖齊仙十方共
慶乃至含生品類均沾成遂之仁長夜幽魂
俱沐超淩之化爲上因縁念
東方靈寳天尊青靈始老天尊東華上相天
尊福生無量天尊不可思議功德

東嶽大生寳懴
