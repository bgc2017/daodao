








太上三辟五解秘法(楚大夫隱地八/術通仙正道)五五
　　　弄神出身法
凡此五者皆可超凡入聖若從門入從前一
門二門則可長生是使寒暑不侵從三門則
可以返本還元是以死而不忘者壽若從四
門五門則可以脫離五行不生不滅是曰知
空不空知色不色凡於五門之中得道皆在
乎十二時中背境觀心則限數無窮矣弄神
出身先於甲子日沭浴更衣夜半子時入室
靜坐焚香面南坐存握固叩齒二十四通鳴

天皷二十四下却足平坐想下丹田有炁珠
一寸三分人名曰嬰兒在炁珠中豁然而去
衝華蓋度重樓十二過二竅出泥丸分頂門
中而出立遂有紫雲黃霧氤氲覆蓋然後欵
欵移步下至面前而立望漸想能長大如一
二歳小童子與自已模様面貌一般不可乆
乆顧視他只恐爲外境所奪便却再想騰身
從頂門泥丸而入再下二竅度重樓華蓋仍
入玄珠之中如此爲第一度任便行住坐卧
常以炁爲神毋神爲炁子神炁不散子母相

守如鷄抱卵凡一箇月後便想與自已長短
大小一同漸能岀入往來行歩與人言語若
便能行胎息住炁之道則功尤其捷徑而成
就也此道成功亦可以長生也此道法若放
弄純熟却於庚申日鑄大鏡一面阔五寸常
令照身想與鏡中身己形狀一般面貌衣服
皆與相似逐日子午二時作用調弄形已在
於鏡中如此放弄純熟則自然形神俱妙分
軀散形閃在鏡中自己能身外有身與道合
眞

　　　尸解竹杖法
先於五月五日午時用五姓失火人家燒着
木柴頭一叚三寸面北以酒脯各五分祭之
祝曰吾今以吉日正時取木中之精火中之
星雕刻身貌同狀吾形綵衣絳囊酒脯將誠
仗汝之靈代吾之名超生度死共保長生急
急如太上三官五帝令敕
年紀歳再念前呪七徧吸北炁三口吹之木
人身上其木以手把定摇動之却便仍前收
絳囊之中凡常日夜想自己形骸言語去就

在木人身上凡三箇本命日如前呪行持則
木人自然通靈便能使得出入往來如神若
遇大限死至之日則木人代替身死也
此法未能隱形遁世人鬼莫見赴火及水皆
不能害穿雲透石與道合眞然解之道金木
水火土五行道備俱不能死自然免離也此
法與竹杖一同凡取竹杖五月五日午時於
茂林中採竹一截與自己身形長短一般不
問青紫竹皆可用之亦須避忌穢惡去處其
道則易成與前法行持一般

　　　投胎換舍
夫修眞之大必先欲延壽綿神固炁則可以
成仙得道自此而始稍若形骸枯槁精魄失
䘮死期將至曷能長生乆視之道也悲乎太
古之時有超生度世之士後世淺惡一切世
人貪色好慾䘮身失命而不知已是以聖人
垂視出世之方便後學晩進之士則有超凡
入聖換殻移軀亦不失期則於生生化化湛
然常存感而遂通也凡欲投胎須是婦人方
娠三月已前未成形時將言語調和產母心

意悅肯與我受胎亦要產母無諸疾病然後
以自己旦暮存想去其胎中温存候得十月
滿足纔欲分㝃便調弄自己神岀放行卒逝
日時此處順寂彼處受生須是前叚弄身出
神功夫令純熟神炁不散寂静常守然後感
而遂通萬無一失一全得後澄湛自然不悞
移舍之法無出於此也
　右爲五解坐脫立亡抝程住世避死法凡
　人身中左有青龍右有白虎前有朱雀後
　有玄武在吾左右不得逺去吾若得道和

　汝上昇再以手撫額三下扣齒三通呼上
　尸彭質以手撫胷七下叩齒七通次呼中
　尸彭居以手橅腰十下叩齒十通又呼下
　尸彭矯汝等在吾宅舍之中不得逺去吾
　若得道和汝冲玄自然成仙叩齒二十一
　通念吾身上有三百六十骨節神八萬四
　千毛竅神一萬三千精光神一萬二千形
　神七十二候水火風土神宿衛太乙使者
　臍中太乙君上丹田赤子君中丹田靈眞
　君下丹田育嬰兒眞君汝等神眞常令吾

　道亨莫令吾愚痴與昏迷常令吾照見鏡
　耳不聽惡聲鼻不聞臭炁舌不了惡味使
　吾白日上昇吾今日大限來臨仗汝神眞
　各自守衛呪訖叩齒四十通然後定神息
　意想丹田中有赤炁鳳口内迸出火車自
　左脇岀身外左遶自身又想臍中有黒龍
　口内流岀水輪亦奔身外右遶自身左右
　交加周回於身如火山水海周匝其身若
　能放弄神岀頂而立但只望空去神再歸
　身中不出不入其息綿綿神之與炁相守

　在軀殻中其二鬼若來但見火車水車如
　大鐵圍山其鬼不見不知或再三再四而
　來聽呼大罵踊躍馳驟來之不得遂退去
　此乃第一徧也
　如此七日又覺腹痛再如前法行用若能
　行符法籙即請將吏神符同共守護尤佳
　如此二七日内三次避之此方名爲軃限
　一次至一紀年再凖前次來若於一紀之
　中辦道行炁隂鬼自退如此三次軃免隂
　籍除名南宫注生名應北斗永爲眞官终

　無世厄與道合眞


金解符庚辛月庚辛日庚辛時於静室中焚
香面西丁立用朱書符一道正西念呪七徧
取炁七口吹在符上香煙度過閉口窨炁用
淨水七口嚥之呪曰
庚辛之神白虎潜名西方威德藏鬼幽㝠吾
身是火剛金絶靈急急如律令攝
　右念呪訖取南炁一口吹劔上分身不損

　又念呪七徧訪之用劎指急便行不得回
　顧千里無踪跡人只見自割死此是金解
　之法須如法志誠齋戒受持四十九日方
　可用功切勿令人見恐泄漏聖將也


木解符甲乙月甲乙日甲乙時於靜室焚香
一爐淨水着燈面東方丁立叩齒三十六通
呪七徧朱書符一道閉目窨炁一口吞下淨
水嚥之呪曰

東方甲乙金火熒惑青龍代名木精炁足吾
身是金吾之金明急急如律令勑
　右呪了取西方炁一口吹在木杖上但是
　一切木用之受持如此毎日隨行如梨木
　甚妙勿令婦人入手受持四十九日東南
　立想三魂神幽精如自己面貌装着衣服
　如自己與梨杖相似以在庚辛地上還魁
　斗而走不得回顧便行百里却呼之曰幽
　精幽精隱吾之身得吾呼召速來降靈如
　此呼之功立至矣



水解符以壬癸月壬癸日壬癸時静室中焚
香一爐依前法丁上面南叩齒三十六通書
符一道念呪七徧取炁一口吹符上閉目窨
炁一口吞之用淨水七口嚥之呪曰
北方壬癸名號玄武水府之神黄公生土土
公之坐水源守䕶急急如律令勑
　右用此法如前要解法時立於水位面比
　丁立呪七徧取中央炁一口吹在足鞋上

　想三魂神應之鞋上前北後南放之禹歩
　從前便行不得回視千里無蹤當日要解
　將右鞋沉水即便行行日呼魂神却隨自
　己身來人只見落水死也


火解符以丙丁月丙丁日丙丁時靜室中焚
香面正南丁立叩齒三十六通呪七徧書符
一道吞之淨水七口嚥之呪曰
南方火神丙丁之名吾帶四靈熒惑所停吾

身到處火炎隱形急急如律令勑
　右法如此取自志誠受持四十九日如要
　解時用梨杖受持四十九日如逢刀兵災
　難便解左手將刀劎右手挾梨杖丁立坎
　位面向正南呪七徧取炁一口吹在梨杖
　上去棃杖投火中後用劎尖直下火中便
　斫窨炁而行解猛過即身火不能侵人只
　見投火而死也



土解符以戊己月戊己日戊己時静室中焚
香一爐丁立巽地面東南朱書符一道呪七
徧依前法書香上度閉目窨炁吞之呪曰
中央戊己萬神朝禮名號勾陳聚散無滯吾
今變化隱於天地急急如律令勑
　右法凡用依前用受持四十九日足如要
　假時左千持劔面向正南丁立叩齒二十
　四通呪七徧取本胃炁一口吹在彼中隨
　所而便面前頭上抛擲之於劔便行想三
　魂神亦依前法三魂神覆蓋之不得回頭

　百里面呼之三魂即至去還自己遇災難
　而解
　右以前後法符呪毎件並是神仙秘法不
　得妄傳一人如要目用受持用朱篆符逐
　日依前法吞之一道清淨焚香煙處志誠
禱祝將筆香上度過篆符祝筆呪曰
神筆靈靈啓告上清六甲扶衛時祛六丁
吾今書篆隱吾之身逢金金隨逢火火停
土中隱匿天皇勑聖急急如律令
　此法毎篆符時先呪筆上七次香上度過

　方書符此乃秘宻之文勿傳非人罪及七
　祖九玄戒之戒之
　　　天衣道
天衣者取五月五日首生男子台衣如無即
但以五月五日取衣皆是汲以淨水洗之懸
之於北隂下前七月七日苦瓠一箇以衣包
之乃懸於北隂隂乾仍於當日朱砂書符於
絳帛廣七寸褁之同安其所百日取之置於
懷中以行人間無有識者其愼佩懐之勿置
於隂陽厭穢之所勿令不潔人見之





　太微金闕昊天上帝二遁入㝠
　昔太乙眞君九天聖母下降崆峒授之元
　皇使帝釋敕群臣同昇九天因留斯文傳
　教於世夫人欲修道切須斷生殺除姦妄
　去貪嫉妬忌五腥三厭之物其餘事不在
　禁戒中故聖人曰至道不煩了道若遇此

　書即得入生出死昔皇帝授九天聖母河
　圖式太乙宫丁甲之遁形旣知隂陽局式
　二遁門竒之要然後修之故身得神仙畢
　矣
　陽遁法桂子人萬萬人陳中隱而不見以
　五月五日午時取黄牛膽一枚同官桂三
　指闊二寸四分長半指厚者去其麤當日
　於牛膽前望日念呪三徧望北取炁三口
　吹桂膽上將桂塞入膽中於静室中不得
　人見及六畜婦人見隂乾一百日取出刻

　成人形長一寸二分以粉塗桂人面目口
　鼻及二七日以錦囊盛之如用念呪三徧
　取炁一口吹人上執入陣中萬萬人不見
　矣呪日
太隂幽㝠以使吾形雲霧罩體二避日精急
急如律令
　欲多人不見者放頭上爲老翁目中爲老
　母耳中爲幼女鼻中爲坵塜放額及頦上
　爲童兒放胷中爲飛鳥放背上爲牛馬放
　尾閭爲清涧放尻隂上爲洞水中岀足躡

　者日行千里還者復入囊中後所作依應
　也
　隂遁法白楊木人於五月五日午時於注
　水㨂採白楊樹無蛀者西北採柳木並約
　其形一體截之一寸徑三寸圍者不得令
　婦人孝子見之安靜室内至度夏至日令
　雕匠預先齋戒宻室彫作一人長一寸二
　分如小指大衣冠結束如己身形一般用
　錦爲衣衣之仍用錦袋盛之常帶身邊左
　畔取乙酉日丑時披衣起向東定炁叩齒

　三十六通取此木人左手執念呪曰
天圓地方我處中央太乙使我與我同藏隨
我作用往還無妨遁形於世常侍我傍急急
如太一眞人律令
念呪七徧然後收木人於袋中後乙酉日
　又如此作凡經七箇乙酉日當遁得我形
　七如隱時左手執人念呪曰
天與我機共你相隨你藏我隠免中人知莫
與我視唯我唯你太上使我立隠於己急急
如太一眞人律令

　念呪三徧了當隠了形仍安木人於袋中
　如不要急時以右手執木人即誦隱形呪
　曰
天上倉倉地下皇皇我隱其中感爾相從遁
形至妙當還我蹤太上之念莫乎匆匆急急
如太一眞人律令勑
黙念三徧了却將木人于袋中復作依然


太上三辟五解秘法











