








玄牝之門賦
　　　此上玄下牝之門歟
一竅玄牝大丹本根是乃虛无之谷互爲出
入之門設鼎器之尊卑截然對立渾機關之
闔闢妙以難言原夫神仙立修鍊之根基元
氣常周流於上下鉛爐汞鼎自此而建玉闕
金關識之者寡大哉玄牝不可得而名焉通
乎陰陽是以謂之門也是曰爐鼎中蔵汞鉛
東接扶桑之谷西通華嶽之巓據二土之要
妙合二土界兩弦之間平分兩弦大以無外

小以無内下焉曰牝上焉曰玄朱砂鼎偃月
爐一機密運復命關歸根竅衆妙兼全是門
也陽開陰闔開闔無窮曰往月來往來不已
上曰天關中納乾甲下爲地户内蔵坤癸無
邊無傍非有形也一圍一闢是爲門矣高卑
配合大矣哉至矣哉來去周游出乎此入乎
此請言夫此竅何竅人所同有非門謂門世
其鮮知蓋天地常交合於往往來來之際而
神氣每渾融於綿綿續續之時今此鑿破鴻
濛之穴築成眞一之基以諸辰而論下牝居


子合八卦而觀上玄屬離門焉如是分也竅
則渾而一之所以紫陽備述罕知之語不然
老氏曷陳同出之辭嘗謂冥冥牝户深居滄
海之間巍巍玄關遠在崑崗之上一陰一陽
黑白可辯非色非空丹青難狀四正於此布
勾般乎子午卯酉兩躍於此運攢簇乎晦弦
朔望徴哉妙哉玄牝二宇採之鍊之功夫片
餉是則下蔵白虎爲發火之樞機上有青龍
起騰雲之風浪噫傍門小法惑衆非一專門
名家以賢自居弗解講明於理學安能契合

於仙書以心腎名玄牝空費存想以口鼻爲
玄牝徒勞咽噓儻棄邪歸正獲知蹊徑之眞
也則造徴入妙豈在門墻之外歟盍思夫一
氣孔神曷是收蔵之根柢元和内運孰爲交
接之櫂輿抑評之虎白龍青奚云黑虎赤龍
玄上牝下何謂左玄右牝當知木火爲侣木
於火内以停蓄金水同宫金在水中而潜隱
此所謂玄之又玄妙之又妙者乎其造化講
論而無盡
　　　水中金詩

一㸃明金粟川源在水中九還成大藥片餉
顯神功元海陽和動寒泉氣脉通須臾爲白
液凝結滿黃宫蔵伏資坤土吹噓藉巽風何
當懷此寳去訪吕仙翁
　右易外别傳一卷爲之圖爲之說披闡先
　天圖環中之極玄證以參同契陰符諸書
　參以伊川橫渠諸儒之至論所以發朱子
　之所未發以推廣邵子言外之意愚雖弗
　暇專志從事於斯而丹之妙用非茍知之
　蓋嘗試之也故敢直指方士之所靳以破

　學者之惑嘗慨夫世所傳丹家之書庾辭
　隱語使覽者無罅縫可入往往目眩心醉
　而掩卷長嘆如蔡季通袁機仲嘗與朱子
　共訂正參同契矣雖能考其字義然不得
　其的傳未免臆度而已愚今既得所傳又
　何忍緘嘿以自私乃迷是書附於周易集
　說之後而名之曰易外别傳蓋謂丹家之
　說雖出於易不過依倣而託之者初非易
　之本義也丹道之大綱要領子於是書言
　之悉矣丹道之口訣細微則具載於參同

　契發揮三篇兹不贅云林屋洞夭石澗眞
　逸俞琰玉吾叟書
　右易外别傳一卷先君子之所著而附於
　周易集說之後者也先君子嘗遇隱者以
　先夭圖指示邵子環中之極玄故是書所
　著發明邵子之學爲多近刊陰符經解兒
　楨請以是藁繕寫同鋟諸梓併沁園春解
　三書共爲一帙將與四方高士共之因請
　總名之曰玄學正宗云
　至正丙申春正月男仲温百拜謹誌










