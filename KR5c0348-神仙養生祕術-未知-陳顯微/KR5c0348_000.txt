








神仙養生祕術松十
　　　　太白山人傳
　　　　後趙黄門侍郎劉景先受
　　　　宋抱一子校正
　　　其一靈砂
靈(少一料/石七斤)水銀(一/斤)硫黄(四/兩)
　先將硫黄化開次下水銀炒成砂子住火
　了或是湘陰瓶或是西蜀嘉定瓶或是沙
　瓶老酒瓶甘泥固濟三寸厚陰乾裝入瓶
　内用鐵燈盞一箇坐其口盞内水長要不

　乾用甘泥固濟口縫留哨眼一箇用鐵線
　一條穿定燈盞瓶耳入爐用炭一百二十
　斤早晨下火至來日早晨住火晌午出爐
　打破瓶取出要做心紅研為細末若做靈
　砂再有别法
　　　其二心紅
水銀(一/斤)硫黄(四/兩)
　先將硫黄化開次下水銀或是湘陰西蜀
　嘉定瓶或是沙瓶老酒瓶甘泥固濟三寸
　厚陰乾裝入瓶内用燈盞一箇坐其口盞

　内水長要不乾甘泥固濟口縫留哨眼一
　箇用鐵線一條穿定燈盞瓶耳入爐用炭
　一百二十斤早晨下火至來日早晨住火
　午時出爐冷定打破瓶取出揀了核子研
　為細末用水五桶或是盆甕一處再研之
　伏時或是盆甕内坐起水定上面是板紅
　第二是二紅底坐是心紅用刀劙開用花
　日頭曬用銀紙包裹隨更用紙包
　　　其三死汞
水銀(一/斤)　黑錫(一/斤)　山澤(一/斤)

　黑錫打成盒子一箇山澤打成盒子一箇
　山澤盒子先裝水銀封閉不透風錫盒子
　盛銀盒子在内入鐵鼎内用赤石脂生蜜
　固濟鼎口牢固用鐵線上下縛定入丹房
　静室處用炭二百五十斤戌時下火來日
　卯時出打開鼎不見黑錫不見汞山澤二
　斤任意使用此是祕術
　　　　其四點白
硇砂(四/兩)　膽礬(四/兩)　雄黄(四/兩)　雌黄(四/兩)　硝
石(四/兩)　枯礬(四/兩)　山澤(四/兩)　青鹽(四兩各/自制度)

　右為細末如粉作匱用樟柳根鹽酒醋調
　和為一升用甘鍋一箇裝雲南銅四兩入
　爐用風匣搧又瓦蓋鎔開下硇砂二錢攪
　匀次下前藥二兩山澤一兩再搧混葺一
　處住火青如滑池内冷定成至寶也任意
　細軟使用
　　　其五拔毛
山澤(一/兩)　白礬(一/兩)　硇砂(一/兩)　水銀(一/兩)　白
鐵(一/兩)　膽礬(一/兩)　硝石(一兩各/自制度)
　石斫為細末甘鍋一箇用銅半斤入炒煉

　三便如桃花色甘鍋一箇下銅二兩於在
　爐内炭火燒之用風匣搧一瓦蓋之下山
　澤五錢硇砂半錢混葺再下前藥二錢半
　住火出爐走滑池三便再入甘鍋消成至
　寶任意使用或作細軟或作器盒此是祕
　訣也
　　　其六縮賀
　用白錫十斤鑄成牌子縮賀勝如法人間
　世罕聞闊一寸長三寸頭上留眼子一箇
　用菉豆鐵條穿牌子放在池内不要着地

　三七二十一日取出牌子鐵鍋内化開再
　鑄牌子八十一日取出化開再鑄成牌子
　一百五十日取出化開再鑄牌子三百日
　取出化開再鑄牌子六百日伏火為度更
　着鐵鎚為度造成器盒如要做細軟再六
　百日成至寶千年不變此是祕術也
　　　其七作池
　方圓二丈七尺深用磚砌合麻搗石灰泥
　縫池上蓋厠室存大糞可用五尺深别無
　疑慮經心修時用錢馬獻供不許人知泄

　漏天機非人勿示
　　　其八潑銅緑
　用銅十斤鑄板用銅鍋一口淳醋一檐硇
　砂一斤與醋相和用火燒煎火常不離用
　藥醋澆板到二時辰住刮去緑再澆如板
　白剩三分不用將澄緑就便焙乾任意使
　用也
　　　其九作線頭
　用黄牛膝骨一箇旋成珠子如豌豆大鑽
　眼子用銀箔百十餘箇金脚信一錢用處

　磁内煞研細口含膠水旋旋的吐在碗内
　研一遍用清水淘一遍七遍為度用線一
　條一頭結榾柮一箇穿珠子用新葦一管
　塗箔在珠子上又用净綿花按定如有毫
　光者為度如淡再度入口不退色為度任
　從使用非人勿示不問大小隨意做造此
　是祕術
　　聚八仙點阿
　　　其一
桑花　槐花　栀子花　皂角花　白鶴花

蜜蒙花　款冬花　地棠花
　右八味各二兩研為細末用蜜一斤於銅
　鍋内化開隔年葱白不拘多少點蜜滴水
　不散下藥一兩姜黄半錢住火攪匀坐水
　盆内定任意使用
　　　其二
松花　地丁花　皂角花　蜜蒙花　桃花
黄茨梅花　黄菊花　杏花(各一/兩)
　右為細末用蜜一斤於銅鍋内化開用隔
　年葱白五七根用手攪蜜滴水不散下藥

　一兩姜黄半錢住火攪匀坐水盆内定任
　意用之
　　　其三
金剛花　兔絲花　芙蓉花　夜合花　曼
陀羅花　白芍藥花　木荆花　白樟柳根
花(各一/兩)
　右為細末用蜜一斤銅鍋内化開用隔年
　葱攪蜜死滴水不散住火攪匀下藥一兩
　再攪匀下姜黄末一錢坐水盆内定
　　　其四

松花　曼陀羅花　蒼耳花　桑花　蜜蒙
花　牡丹花　銀杏花　春花　杏花(各一/兩)
　右為細末蜜一斤銅鍋内化開用隔年葱
　白汁點蜜死滴水不散下藥一兩姜黄末
　一錢住火攪匀水盆内坐
　　　其五
金盞花　望江南花　摘金盞花　白葵花
皂角花　桑花　栀子花(各一/兩)
　右為細末蜜一斤銅鍋内化開用隔年葱
　汁點蜜死滴水不散下藥一兩姜黄一錢

　住火攪匀入水盆坐
　　　其六
黄菊花　曼陀羅花　蒼耳花　望江南花
白鶴花　松花　皂角花　桑花　苦參花
黄芫花　天仙子花　白牽牛花　甘菊花
蜜蒙花　款冬花　黄茨梅花　栀子花
珍珠花　地棠花　牡丹花　春花　白芍
藥花　金靈子花(各一兩/曬乾)
　右為細末用蜜五斤銅鍋内鎔開用隔年
　葱五斤取汁入蠟内前藥一斤半攪成一

　塊丸如彈子大重二錢半蜜一斤銅銚子
　内化開下藥一丸藥化盡去了甜味滴水
　不散坐入水盆内如色淡加姜黄末一錢
　　　其七
青蒙花　皂角花　銀杏花　桑花　狗兒
花　臘梅花　西瓜花
　右七味各一兩蜜一斤銅鍋内化開用隔
　年葱白攪蜜死滴水不散下藥一兩姜黄
　末一錢住火攪匀坐用
　　　其八

金錢玄胡　白玄胡　瓜蔞根　甘草　桑
黄　卜固因(各等/分)
　右為細末蜜一斤銅鍋内化開用隔年葱
　白攪匀蜜死滴水不散下藥半兩姜黄半
　錢住火攪匀坐用歌曰
　金錢玄胡瓜蔞根　甘草桑黄卜固因
　百花一斤藥半兩　此法益利勝燒金
　　　其九聖蠟法
菉豆粉(十/斤)栀子(二/斤)因粉鵝黄色蠟(一/斤)
　右置銅鍋内化開下粉一斤松花一兩有

　松花下一斤无松花下半斤住火攪匀乾
　盆内坐用
　　　其十
寒水石(五/斤)姜黄(四兩攪匀爲末/二味和爲一處)
　右為細末如粉細蠟一斤下藥半斤住火
　攪匀乾盆坐用
　　　其十一
白膠香(十/斤)用茄桿灰(五/斤)
　右淋水一桶煮白膠香共升炁息為度蠟
　一斤銅鍋化開下藥一斤姜黄二錢住火

　攪匀乾坐用
　　　其十二
　陳葵子一斗炒香熟去皮研為細末十斤
　姜黄末一兩一處攪匀蠟十斤銅鍋内化
　開二味和一處住火攪匀乾盆坐
　其十三造白蠟法
烏桕油(五/斤)
　右銅鍋内化開住火用綿濾過蠟十斤銅
　鍋化開下入烏桕油一處住火攪匀分作
　三塊

　　　其十四造黄蠟法
松花(四/兩)　黄米粉(二/斤)　栀子(二/兩)
　右熬水同粉黄色曬乾蠟一斤銅鍋内化
　開共藥一處攪匀住火乾盆坐用
　　　其十五
菉豆粉(一/斤)　寒水石(一/斤)　葵子末(半/斤)　蛤粉
(一/斤)　姜黄末(一兩/半)
　右五味研為細末如粉蠟五斤銅鍋内化
　開共下藥一處住火攪匀乾盆坐分作三
　塊住香下共藥一處住火攪匀乾盆坐

　　　其十六
松花(四/兩)　白礬(四/兩)　寒水石(四/兩)　蛤粉(四/兩)
　右為細末蠟三斤銅鍋内化開下共藥一
　處住火攪匀乾盆坐作二塊
　　　其一秤輕粉訣
水銀(一/斤)　硫黄(四/兩)
　先將硫黄於鐵銚内鎔開次下水銀於硫
　黄内一處炒成砂與用蜜陀僧四兩焰硝
　二兩作麯子春夏三日秋冬七日將前件
　砂子於麯子一處攪匀用鐵大𨫼一箇攤

　砂子在上用瓦盆一箇蓋𨫼用蜜調赤石
　脂固濟口縫底下用木炭火文武燒之早
　晨下火午時住火冷定揭起藥在盆上掃
　下用木匣子盛之四兩一匱任意使用盆
　底是粉霜上面是輕粉此是奥妙祕術
　其二七寶温凉硫黄盞
用舶上硫黄(一斤分四處/一箇是四兩)硃砂　心紅　膽
礬　輕粉　青黛　官粉　銅緑
　右每味各一兩各自制度研如粉盞一箇
　用藥三錢水盞内坐用處州磁盞一箇用

　生絹手帕一箇中心留眼用茶托子一箇
　或酒滿上蓋之日晩放上酒來日早晨空
　心服冬暖夏凉治一切下元虚冷
單硫黄盞
　治下元虚冷同前七寶盞一般用嗅硫黄
　一箇不問大小同前盞一般置造用度
　　　其三擦揩白如銀治銅法
膽礬　枯白礬　真燒銀　水銀　鹿角灰
硇砂(各五/錢)
　先將白鐵於鍋内化開次下水銀就熱攪

　匀研為末次將銀子化開下硇砂朋砂就
　熱研為細末枯白礬膽礬鹿角灰研為細
　末總藥八味一處再研如粉如要使用先
　將皂角水洗銅器三遍然後用葉揩之用
　紙封裹七日一遍三遍為度此是妙祕或
　定也非人勿示
　　　聖蠟燭法
白膠香(四/兩)　硫黄(四/兩)　槐角子(四/兩)
　八月收先將槐角子搗爛將白膠香硫黄
　一同鎔開用竹筒長七寸將藥灌之一條

　可燃一月神妙
　　　省油方
浮萍草(六月/收)瓦松(六月/收)遠志黄丹
蛤粉(各一/兩)
　右為細末每油一兩用藥一錢可點一月
　　　聖蠟燭法
槐角子(二斤八/月收)　白膠香(一/斤)　硫黄(四/兩)
　先將槐角子搗爛用沙鍋化開白膠香次
　入槐角一處熬爛次下硫黄一處用槐條
　攪匀用竹筒長七寸麤如大指灌入筒内

　陰乾去其筒子不用每一條可點六十日
　妙
　　　治墨法
松煙(十/兩)　阿膠(四/兩)　藿香　甘松　姜汁
猪牙皂角
　四味用水熬少時去滓沾清十兩中化阿
　膠四兩膠用金箔三箇銀箔二箇和煙一
　處攪匀用杵搗一萬下取出過成錠子次
　入灰池内春五日夏三日秋七日冬十日
　取出任意用

　　　死蜜法
　先用白沙蜜一斤用无油鐵鍋一箇次下
　蜜在銚内隔年葱十根攪葱熟取出再將
　新葱十根攪匀文武火煅之次用水一椀
　將蜜滴水中不散不沾牙不沾手此即成
　寶脱胎换骨也悟修合祕之後同細藥取
　顔色如黄金
馬皮包(去皮取裏面白/的好一兩半)桑花皂角花槐
花　白天門冬　葱花　兔絲子　臘梅花
蜜蒙花　甘菊花(各一/兩半)

　右為細末和匀一處每一斤蜜用藥一兩
　半攪匀取出傾在冷水成塊此即是死蜜
　祕法任意用之仙方
　　　百花膏
　蜜蒙甘草瓜蔞根　玄胡桑黄白芨停
　百花一斤藥二兩　勝如燒金共燒銀
右為細末用為一處銅銚内化開百花將
前藥倒在一處攪匀用生絹濾入水中摶
成塊任意用
　　　妙靈丹

　食栢葉百草常飽不飢避難絶食
杜仲(一斤去麤皮醋浸一宿/焙乾炒搗羅爲細末)荆芥穗(一斤搗/羅爲細)
(未)白茯苓(一斤/去皮)甘草一斤去皮薄苛(半/斤)
　右為細末煉蜜為丸小指大將栢葉水洗
　浄和藥同入口内細嚼食為妙
　知命丹避難絶食濟饑
木香　白茯苓　赤石脂　乳香　水銀
　黑錫與水銀同結子砂器另研細硃砂
雄黄蜜陀僧(已上各/一錢)黄蠟(六/錢)松脂(三/錢)
　右九味都為細末將松脂黄蠟鎔開為丸

　可重一錢如服藥時飽喫糯米粥一頓後
　用乳香湯下一丸至五七日又服一丸服
　至二丸盡用棗七箇初一日都服七枚每
　日或盡棗永不饑已發渴飲水
　　　呪水法
唵霹靂火公奉勑攝
　存太陽取炁一口吹在水中飲水時呪之
　絶食後心清意浄内想不出外想不入昔
　日有傳方太醫嚴仲山自癸巳年七月初
　三日逃避唐州危難无食至死嶮矣服藥

　全家絶食四十九日得保身安康復舊如
　初
　　　仙酒方
糯米(用一二升/亦可用度)好麯(四/兩)大麥蘖(一兩/半)
醉子(二/兩)
　右為細末用水五升煮粥取出次入藥一
　處攪匀復明酒香其效如神不誤修合
　　　乾酒方
肉桂(一/兩)　黑附子(一/兩)　好蜜(一/兩　)川椒(一/兩)
兩生姜(二/兩)　杏仁(二兩去/皮如泥)　神麯(一/斤)

　右為細末用粟米二升淘浄蒸熟將藥末
　和飯一處攪匀入瓶罐内三宿取出搗爛
　丸如雞頭大入瓶内盛了用紙封口勿令
　透風至七日取出見風時一箇時辰再入
　瓶内依前封不計年分若要喫酒時將熟
　水五升藥一丸放在水内濕紙封口不多
　時聞酒香蓋用獻聖飲
　　　神仙餌生地黄延年法
　生地黄不以多少肥者陰乾爲細末煉蜜
　爲丸如梧桐子大每服如湯酒下三十九

　日進三服百日顔如桃花至三年令人長
　生矣
　　　神仙餌蒺藜方
　蒺藜一石常以七八月熟收之採來曝乾
　先入臼舂去刺然後爲細末每服二匙新
　水調下日進三服勿令斷絶服之長生服
　一年後冬不寒夏不熱服之二年老返少
　頭白再黑齒落重生服至三年身輕延年
　　　絶粮方
　黑豆四升妙去皮火麻子四升煮搗爲末

　每服一合水調下日進三服十日可斷穀
　冬夏不令寒熱也
　　　神仙服槐子延年不老方
　常以十月上巳日取在新甆器内盛之以
　盆合其上密泥勿令走氣三七日開取去
　皮從月初日服一粒以水下日加一粒直
　至月半却减一粒爲度終而復始令人可
　依夜看書久服此氣力百倍
　　　辟穀住食方凡欲住食必先住心
秫米(一斗小油/六兩炒冷)　鹽末　川姜　小椒(各等/分十)

(兩)　蔓菁子(三/升)　乾大棗(五/升)
　右六味為細末每服一大匙新水調下日
　進三服如饑渴漸有力如喫諸般果木茶
　湯自意不可食肉大忌也
　走死的馬　飲殺的驢　脹死的牛
　紅眼的羊　自死的猪　有彈的鱉
　懷胎的兔　無鱗的魚
　自古有書云皆不可食之若食之者生百
　疾也
　　　辟穀方

　永寧二年二月十七日黄門侍郎劉景先
　表言臣遇太白山隱士得此方臣聞京師
　米粮大貴宜以此濟之令人不饑耳目聰
　明顔色光澤如有誑妄臣一家甘受刑戮
　四季用黑豆五升浄洗後蒸三遍曬乾去
　皮又用大火麻子三升湯浸一宿漉出曬
　乾膠水拌曬去皮淘浄蒸三遍碓搗次下
　豆黄共爲細末用糯米粥合和成圓如拳
　大入甑蒸從夜至子住火至寅取岀於磁
　器内盛蓋不令風乾每服三塊但飽爲度

　不得食一切物第一頓七日不饑第二頓
　七七日不饑第三頓三百日不饑容貌佳
　勝更不憔悴渴即研火麻子漿飲更滋潤
　臟腑若要重喫物用葵子三合杵碎煎湯
　飲開導胃脘以待冲和無損此方勒石漢
　陽軍别山太平興國寺



神仙養生祕術










