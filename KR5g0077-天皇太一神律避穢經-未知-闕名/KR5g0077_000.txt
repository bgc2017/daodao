








天皇太一神律避穢經
夫上界仙都以避神穢攝生治化以避人穢
寳符行火以避天穢合藥鍊丹以避江河之
穢飛符使鬼以避生産之穢固際禁法以忌
日月之穢大穢之宗略而序之
夫求仙隱遁伏鍊金丹總有三千七百二十
道俱從此禁門而行之萬不失一夫十二穢
皆道之所忌值此辰爲之永劫不成丹也
黄帝幸中華丹穢辰年辰月辰日是子年子
月子日是十二辰倣此不可爲事造丹不

成
紫雲初成龍虎穢迅雷發日忌之不可成丹
日月行道穢日月蝕日不可掛爐固際忌之
天龍交會穢三月上辰日末下旬辰日不可
爲丹忌之
北斗眞行穢正月平旦斗指寅十二月可知
又云北斗不見不可作丹忌之
蒼天神龍交會穢天有赤雲及有龍形出者
不可作藥封爐犯之如雲坼太歲在卯其
神見申不可爲丹忌之

府藏寳器穢古墓中無泉地婬女地産生室
龍居地古湫地古城營古寺基古市古神
祠古獄地古窑地此等處不可爲忌之
天地流星穢古仙聖所居之處不可作丹忌
之
陰陽交會穢春丁卯夏甲午秋庚申冬壬癸
作丹忌之
玉女追遊穢每六丁日是不可作丹忌六丁
女也
有色穢日有朝霞作丹忌之

天魔戰血穢石鼓鳴如地雷日忌之地神驚
奔不安靜而後鳴七日不得作藥流入黄
泉化飛盡矣
右件忌穢無問大小金丹藥物切宜愼之又
以丹華印印諸藥泥塗房室并物無令五辛
産女雞犬入室愼之愼之



天皇太一神律避穢經
