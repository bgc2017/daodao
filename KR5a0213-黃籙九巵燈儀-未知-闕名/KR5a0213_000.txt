








黃籙九巵燈儀
　　　法事如式啓白
焚香供養
三清道主四帝天眞十方救苦天尊得道聖
衆九州社令神君九幽地獄冥官三界職司
主執眞宰伏願啓運慈悲證明祈叩奉爲齋
官某人依按明科然㸃九巵神燈上照三境
諸天福堂之内明徹光景輝映十方中照中
宫神州境域妖惡潜消凶災殄滅下照九壘
重隂諸大地獄之中陽光所到罪苦咸原勝

利所資存亡獲福敢憑大衆同爲讃揚
　　　舉隨方救苦天尊
東方燈照震宫卯位上通青華元陽之門洞
清之炁暉映青靈始老蒼帝九炁天君華林
境界靜景眞人無極之國惠靜裝嚴中照三
宫青州分野消蕩凶災掃除氛穢下照風雷
地獄用破飛戈飄㦸之難
東南方燈照巽宫辰已之位上通始陽生炁
之門梵行之炁輝映梵炁天君碧霞境界眞
安眞人無極之國妙寂裝嚴中照四宫徐州

分野蠲消邪惡驅逐凶災下照銅柱地獄用
破身體焦爛之難
南方燈照離宫午位上通洞陽太光之門洞
陽之炁暉映丹靈眞老赤帝三炁天君丹天
境界赤明眞人無極之國端化裝嚴中照九
宫揚州分野消除災異掃蕩妖氛下照火翳
地獄用破吞火食炭之難
西南方燈照坤宫申未之位上通元皇髙神
之門梵陽之炁暉映梵炁天君耀眞境界瓊
光眞人無極之國善救裝嚴中照二宫荆州

分野勑攝凶邪屏除疫癘下照屠割地獄用
破倒懸割體之難
西方燈照兊宫酉位上通隂靈金闕之門少
隂之炁暉映皓靈素老白帝七炁天君金光
境界法寳眞人無極之國利益裝嚴中照七
宫梁州分野掃除氛穢蕩滌凶災下照金剛
地獄用破金鎚鐵杖之難
西北方燈照乾宫戌亥之位上通九陽梵行
之門梵元之炁暉映梵炁天君妙道境界濟
苦眞人無極之國眞仙裝嚴中照六宫雍州

分野蕩滌妖惡馘滅邪精下照火車地獄用
破兵刄火輪之難
北方燈照坎宫子位上通隂生廣靈之門洞
隂之炁暉映五靈玄老黑帝五炁天君眞空
境界救苦眞人無極之國救度裝嚴中照一
宫冀州分野洗滌凶邪屏除災翳下照溟泠
地獄用破冰池楚毒之難
東北方燈照艮宫丑寅之位上通禁上之門
梵元之炁暉映梵炁天君長樂境界妙音眞
人無極之國周帀裝嚴中照八宫兖州分野

廓清災癘摧滅凶邪下照鑊湯地獄用破鐵
义煑漬之難
中央燈照中宫一十二炁天君上通大羅飛
梵之門光徹玄都玉京金闕七寳玄臺三境
諸天帝君無色境界上聖髙眞自然眞人無
極之國紫霄裝嚴中照神州境域五宫豫州
分野疫毒咸消邪惡自屏四民康樂百榖順
成瑞慶大來兵戈偃戢下照中央普掠地獄
用破劒林刀山之難
　　　諷經向來回向





黃籙九卮燈儀(終)
















