








二圖同卷國五
七域修眞證品圖
玄覽人鳥山經圖


七域修眞證品圖
黄帝燕居之暇登啓明之臺六聖侍焉天老
力牧大鴻太山稽隰朋張若語以無爲之道
長生修眞之要黄帝曰若謁紫府君於青丘
寗先生於青城太和君於炎洲天眞皇人於

峨嵋問五牙三一之㫖飛升長生之妙力而
行之未能盡解且人之受生形骸血肉塊然
之有也道之爲用虚無冲澹泊然之無也以
有質之礙證無形之道其可得乎天老對曰
天地萬物順道之化自無而生有人倫飛走
得道之用自有而歸無由反掌耳苟能修之
得道之要自精而爲神自神而爲氣氣與道
合雖形骸骨肉之礙山川河海之大騰而舉
之變而化之無所不可也無所不能也天老
謂黄帝曰世人者道之子禀氣而生分形而

治其生也天與其神地與其精道與其氣三
者相得而人乃生旣得其身當保其氣愛其
精存其神三者相得乃可長生世人不知身
從道生棄本逐末自求於死迷之甚矣修道
之法從凡至聖升降七域一域所修凡萬四
千法七域之中九萬八千修道之門户登眞
之徑路皆在勤而能久可𦤺升天矣太上道
君道㖟曰學道者有九患皆人之大病若審
知患病則仙可得矣九患者一患有其志而
無其時二患有其時而無其犮三患有其犮

而無其志四患有其志而無其師五患有其
師而不學六患能學之而不勤七患能勤而
不能守道八患能守道而志不固九患能固
其志而不能久故曰常人者千而知道者一
知道者千而修道者一修道者千而專精者
一專精者千而勤久者一修而勤久道可冀
矣若少而好道一志不移水火不能懼其心
榮華不能惑其志修眞抱素久則遇師不患
無也如此則不須友而成亦不須感而動也
此學仙之廣要言也修道之士思而勤之修

道證報品儀條列如左
仙道有八素眞經太上隱書
九眞中經黄老袐言
太清上經變化七十四方
除六天之文三天正法
黄氣陽精藏天隱月
三元布經道眞之圖
黄素神方四十四訣
黄書赤界長生之要
赤丹金精石鏡水母

青要紫書金根衆文
玉精眞訣三九素語
石精金光藏景録形
丹景道精隱地八術
白簡青籙得道之名
紫虚炎光夜照神燭
七變神法七轉之經
大洞眞經三十九章
太丹隱書八禀十訣
天關三圖七星移度

九丹變化胎精中記
九赤斑符封山遯海
金液神丹太極隱芝
九轉神丹服之化爲白鶴
天皇象符以合元氣
白羽紫蓋以遊五嶽
三皇之文以召天地神靈
玉珮金璫以登太極
神虎之符以威六天
流金之鈴以攝鬼神

素奏丹符以召六甲
金眞玉光以映天下
八景之轝以遊行上清
飛行之羽以超虚躡空
紫繡毛帔丹書飛帬
白羽黒翮以翔八方
翠羽華衣金鈴青帶
曲晨飛蓋御之體自飛
三十七色之節以給仙人
道君曰仙道之妙皆有方也能盡此道便爲

九宫眞人不但登仙而巳然道之多方各備
則可知矣人生於世不知道者與草木無殊
與禽獸無異謂之凡人凡人之中有了然覺
悟知有大道起心修學欲求度世者謂之道
人亦謂之行人也
第一初果洞宫仙人(十七洞天之宫)
學道之中初修下品洞宫九轉仙行一者可
從二者閉塞三者度生四者勸助五者布施
六者大願七者身慈八者口慈九者心慈如
上九行修之不缺仍具百八十戒有千二百

善功兼修太清經位爲名山洞宫仙人給玉
童玉女一百二十人其所居在地中十洞三
十六洞五嶽名山洞府之中自有日月分精
金樓玉堂仙宫莫不畢具焉
第二次果名山之上虚宫地眞人(隱玄)
(虚宫曜眞虚宫音華虚宫華陽虚宫幽墟虚宫小有虚宫極眞虚宫總眞)
(虚宫九宣虚宫大有虚宫十大洞天)
山上虚宫仙人初修九轉眞行一者善救二
者不恃三者不爭四者不欲五者不有六者
不積七者體一八者自知九者處上巳上有

九行修之不缺仍具二百四十戒有二千善
功兼修太清經位爲五嶽名山上虚宫地眞
人給玉童玉女五百人其宫闕在五嶽名山
之上玄虚之中凝雲結氣化爲宫闕曹府所
治僉然畢具
第三次果爲九宫眞人(青元宫碧落宫始丹宫太)
(玄宫大福堂宫少陰宫太丹宫中黄宫始素宮太素宫)
九宫仙人初修前兩種九轉之行或修仙行
或修眞行九轉不缺行三百大戒有三千善
功兼修靈寳之經者位爲九宫眞人在五嶽

虗宫之上太空之中分有九位位綂一方得
九宫仙人者執三色之節諸仙侍從給玉童
玉女三千人
第四次果證位爲太清上仙(三元宫太赤天)
(太清境太清宫丹臺紫閣)
太清上仙初修前九轉之行有四千善功兼
修中品眞道不備者位爲太清上仙其宫在
太清境中太上老君所治得太清上仙者賜
五色之節駕龍輿飛煙羣仙導從給玉童玉
女一萬人

第五太極眞人果位(三華府靈宫太極宫藥珠宫七)
(映臺)
太極眞人修前九轉之行及三百戒有六千
善功蒹修上品眞道不備者位爲太極眞人
賜紫毛之節衆神導從給玉童玉女三萬人
其宫闕在太清之上上清之下老君所治
第六果位爲上清眞人(青珠宫清微天上清境明)
(光宫太華宫)
上清眞人修前九轉兼三百大戒有八千善
功兼修三品眞道者位爲上清眞人賜七色

之節乗飛雲丹輿羣仙導從鸞鳯驂軒給玉
童玉女六萬人其所理在太極之上上清之
境太上玉晨大道君之所治也
第七極果爲玉清聖人(東華宫眞北宫玉京金闕)
(清微天紫微宫玉清境七寶臺大有宫西靈宫南極宫)
玉清聖人初修前九轉之行及三百衆戒有
一萬善功兼修太上之道及三品眞經者位
爲玉清聖人賜九色之節乗三素之雲萬靈
導從龍虎驂軒駕紫雲飛軿十二瓊輪給玉
童玉女九萬人證種高尊與衆聖齊位非言

象所及與道混體洞入自然消則爲氣息則
爲人者也
後序曰天尊之好生甚矣道君之垂教廣矣
老君之度人至矣三聖輪化拯擢昏迷皆欲
使全肉血之形比金石之永延朝菌之命齊
大椿之年自凡而登仙自仙而登眞自眞而
證聖馳騁龍駕遨遊太虚拔九祖於幽隂享
遐齡於億劫而世人禀道之氣從道而生厭
清虚恬澹之宗逐勞役繁華之境猶如牛馬
引重趣泥不能自出轉増陷没豈不痛哉所

願上士勤行自求多福也


七域修眞證品圖





