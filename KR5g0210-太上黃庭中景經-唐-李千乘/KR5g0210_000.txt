








太上黄庭中景經典六
　　　上清元命眞人李千乘注
黄老黄庭經(洞房經云人有大室正房黄庭/庭中黄老君所居元始也龜山)
(籙經云黄老君在上清金珠府理化黄者是/中正色也庭者四方之中也外取在天中地)
(中雲霞之上内取於腦中心肝脾之間爲道/者莫不煉存形神尅成羽化以致長生超出)
(圓羅之表故曰/黄庭者也)
念吾頭頂戴天神(三元之氣降生三八景神/生於人身上洞天部一景)
(生腦神之府有元氣人腦有九瓣内生九眞/皆列次位以繞丹田而外其面以禦不祥上)
(眞上向高眞南向太眞東向神眞西向玄眞/北向二十四神行事訣云腦神在頭九宫正)
(九當頂内腦膏之中形長一寸一分高/五分半向前面外坐守丹田神是也)

髮爲星辰萬餘綸(髮神名玄父華字道衛形/長二寸一分色正玄在軀)
(皮内膏外周流髮根正在頭上萬物之中人/之最貴一形之内包含天地日月星辰社稷)
(剛柔無所不法亦立天子置三公九卿二十/七大夫八十一元士百二十郡千二百縣萬)
(八千鄉三萬六十亭長十八侯亦有宫闕宅/舍門户竈井諸神飲食而知修者即得長生)
(所以頭圓象天足方象地髮爲星辰目爲日/月眉爲北斗耳爲社稷口爲江海齒爲玉石)
(綸理也髮之始/必一又存神也)
紆長槃屈光若玄(紆迴屈曲槃結櫛髮不必/解髻面有神庭髻腦之華)
(心悲髮焦髓滿骨堅不洩精氣頂上中央名/通天入髮際一寸頂名通天棲神之宅也)
孔德之容大如錢(道德經云孔德之容唯道/是從爲衆妙之門者也)
天星和氣從此間(頭爲三台天星/九眞君其上矣)

養人骨髓浸靈根(絳宫三景合明養人眞靈/根舌也本靈根者是也)
下和六府紹五宫(腸胃大小腸膀胱三焦爲/六府心肝肺脾腎爲五宫)
消除惡氣出臍門(下丹田入命根精神之本/截五氣分陰陽之户也朝)
(餐玉饌暮爲穢/滓之氣是也)還念兩目白黑分(目者是身/之明鏡也)
(林夫人咒曰目童三雲兩目眞君丹字紫書/云常存目中三神合眞内視即見五藏腸胃)
(久行神/仙矣)左目爲日天神存(左目象日神名上/明字英玄一名飛)
(靈/也)象長一寸衣丹玄(目中童子人長/一寸服玄衣)十二神
女迴四邊(左目外有十二眞/人周迴營衛目也)右目爲月太一
然(右目象月神名太一字晨嬰一名明珠鷄/鳴時存東方青氣從月來滿泥丸泥丸中)
(有青煙又從目出鬰鬱然變成二/童子著青衣如嬰兒形狀者矣)神長一寸

衣白紈(左目眞人長一/寸白紈素衣也)十二神女周成還(左目/十二)
(神女十二眞人/周還坐衛目也)日月相去三寸間(日月兩目/相去三寸)
中有北斗七政陳(存北斗七星天中帝卿帝/卿玄宫玄宫從准頭直上)
(至髮際五寸於夜半東向平坐散髮呼上元/三眞眞中嬰兒大人面各有門户七政如北)
(極紫房也面上眞人神皆有方/位若視北極紫房玉闕是也)上有元一五
華君(元一五華/五藏神也)當頭如居圓如槃(太一在頭/頭法天圓)
(槃堅固/者也)象長七寸變化神(形長/七寸)耳象晝夜空如
聦(修道先令目明耳聰爲事主也耳目是尋/眞之梯級綜靈之門户夫目欲得數按抑)
(其左右亦令無數使人聰徹/所以營理城郭名書玉皇也)中有黄庭主聽
門(黄庭是腦/中眞人也)欲下天神如赤丹(九眞降下於/腦宫丹者仙)

(服/也)蓋長三寸青幘冠(耳神名嬌女一名空閑/字幽田形長三寸青幘)
(冠/也)常居鼻上候百神(大洞經云鼻神名山源/一名鬼井有三元之山)
(嶽能候萬神爲/邪正之主也)念鼻通利芳如香(引靈注體/調和百神也)
中有一人衣黄金(鼻中眞人/黄金仙服)神長二寸出居
人(鼻神長二寸二分半向外/坐主神他居在人中上)清虚神氣處中
央(鼻中嶽處中央内通腦雙孔丹田清眞之/氣爲邪正之氣都府是一身之武津道者)
(先塞山源鬼井悔/吝不動長生無咎也)令我不惑知四方(齋戒常/革夷心)
(注立是不惑耳鼻舌/各居一處爲四方者)念口鴻赤大如方(含氣/養精)
(易曰觀我朵/頥自求口實)多淤玉液涌金糧(口中津爲玉/液不食五穀)
(吸風飲露金糧/不飲之貌是也)神長七寸赤如强(口中眞人/名赤虚丈)

(人字素明在玄扉之下形長七寸一分高三/寸半向外服赤衣强者猶堅盛之貌也)
左右展轉吸玉漿(展轉反覆中有眞人/能吸津液徃來不倦)象斗
鉞初受四方(眞人器鉞遏邪之狀初調神之物/學道之士先當拘魂𩲸消滅尸鬼)
(常以月晦日庚申甲寅之辰清齋入室以眞朱/筆點左目眥下雄黄筆點右鼻下令一小入谷)
(中訖微咒叩齒三通咽液三過以左手第二指/捻右鼻孔下右手第二指捻左目下各七遍當)
(按之勿舉手也於是都畢此二處是三魂七𩲸/之門户鉞滅精邪之津梁也故朱黄之精塞尸)
(鬼之路乃太極上法行之則魂𩲸和氣尸穢散/絶靈通徹視行之三年色念都泯四支無疾以)
(長生/者也)神長三寸衣玄黄(神在腦中第一節/居於骨形長三寸)
(高一寸七分/半向外坐也)固其神女東西厢(體中皆有男/女眞君列陰)
(陽之位厢左右洞房明堂官/眞人在其中央位相望也)扶持黄泉五味

長(黄泉是頷下喉上五味入/口咀嚼而咽皆眞人扶持)此道妙神利鋒
芒(自然妙有神通鋒芒利器夫人道所生神/所育含靈受爽以成乎身百姓日用不知)
(萬物得之而不見潜/行内運或曜無方矣)神長七寸衣赤丹(神長/七寸)
(在玉枕中腦内户髓/膏内向前坐丹赤衣)群神化養滋五常(眞人/爲群)
(神五常陰陽之主衆聚曰群/滋生也眞人化養生人身也)大管蕃茂令上
方(大管玄膺在舌下喉上一名下管受上下/膺其管受精蕃茂形長八寸故曰蕃也)
能知舌道壽未央(舌者無英之龍機/若能修之致長生)舌根玉
□赤如丹(玉𦞣舌名也若用機/行能以消剛柔者也)主禀滋味通
醴泉(舌是心之官舌和則審/五味醴泉津唾者也)下念喉嚨十二
環(喉神名虎賁眞氣之路津液之源一名重/堂在頷下故曰下念絳宫重樓十二級外)

(應十二時/亭長也)自下通流兩乳間(喉嚨向下也兩/乳名天府玉堂)
(眞人居/其間)中有陰陽夫妻仙(左乳屬陽男眞所/居右乳屬陰女眞)
(所居形長八寸高四寸各面就/坐相對向似人相對曰夫妻也)對持玉戟四
方邊(持猶執也玉戟猶眞人之以守喉/嚨四方謂胸隔上下乳内外也)飲食
不累詎令還(上焦旣通水穀不/積能歸下元也)念肺五葉象
玉光(五藏次第肺最爲上對胸/有五葉如紗映縠者也)青白皓皓若
氷霜(氷霜皓皓肺主西/方金之正位也)鄒震覆心衛四方(肺/在)
(心上故曰覆鄒仙兵也衛近也/肺葉四垂以近心故曰四方也)上有玄童象
月光(肺神名皓華字虚成在肺中神長四寸/半白衣向斗坐月陰精肺主陰如月光)
(也)眞精華蓋内修明(肺心之華蓋在/肝上故曰明也)肺中空

洞上下行(肺藏魂𩲸之官魂性虚浮鼻通天/氣垂五葉以掩内孔相應爲上下)
(行/也)大如銳孔通太常(保氣則得通神保精也/保精則神明肺體輕浮)
(隱孔内屬精氣徃/來自然昇降也)乏絶道使享之亡(六府調/和神明)
(則住三部不寧我/眞必散享去聲也)絶立無萬神不詳(道去身/人死水)
(乾魚終萬神皆/散豈不亡也)養性審之喘息端(修身養性/閉氣一名)
(煉氣一名胎息從夜半至日中爲生氣從日/中至夜半爲死氣常以生氣時偃仰冥目握)
(固閉氣無息於中心至百二十口中出之日/增其數如此身神見五藏安至二百五十日)
(即絳宫神守泥丸常滿丹田盛數至三百日/華蓋自明耳舉身無病引息之法寒熱不畜)
(水穀無滯一日一夜萬三千五百息經千焉/具能養一身具元氣則無門不通無脉不齊)
(無畜不散仰頭縮鼻而氣上昇龜導縮頭含/息精氣下行蛇導正屈不直而氣上昇即周)

(旋人導閉口微息氣入丹田能明嘘吸/神眞内備飛上紫清由喘息之所致也)上有
流神五形彰(流神五藏神明彰明審/而思之其形乃明矣)風伯雨
師調陰陽(風伯名比君號曰長齋雨師名馮/修號拊徒在人腦户曰廟在人項)
(後名仕在脾端名稷在人大腸曰風伯在臍/傍名雨師易曰一陰一陽之謂道近取諸身)
(遠取諸物南華經曰天在人中地在/人中包含萬物自然玄運在身也)伏羲女
媧或存亡(伏羲三皇之王女禍上古之君皆/創立革抉制造權輿人三宫五藏)
(之内有此君王胃太倉/乃三皇五帝府傳之也)肺合太白華陰鄉(肺/雍)
(州之分主西/嶽華山也)出駕白虎乘風雨(肺神在外爲/白虎大洞經)
(云肺君白元君也居洞房宫出駕白虎/或乘白氣從官太和君二千六百騎矣)心紫
五寸銳下行(心爲帝君居肺下肝上對尻尾/下一寸心者一名絳宫爲一身)

(之主以管萬民呼吸諸神無不到者/銳者心中孔應八門萬神出入也)營若靈
根扶中央(靈根命根也玉液化清水灌之/子能修三寸長存心居中央也)明
珠赤白如日光(明珠即心中精面/色如縞映絳也)中有三孔
氣堂堂(心有三孔精氣流/行堂堂施張貌也)千乘一朝導明堂
(夫修道者皆灰心槁體坐忘遺彼聰内自爽/形神羅照一身之内見千乘萬騎眉間却入)
(一寸爲/明堂也)精營霍山在南方(心揚州之分/衡嶽霍山)心君要
妙衣太陽(心神童子一名要要/妙太陽之正色是也)縝緑曜赫履
朱冠(縝緑仙髮或心中暉赤之/色也戴華蓋朱雀是也)九度明帶服
赤兵(三部内各爲九度上元九氣爲冠蓋使/者中元九氣爲諫議下元九氣爲鴻臚)
(三九二十七大神皆部制神靈主運驅體然/義有兩說九度九竅也明帶赤脉交加連兵)

(捍武上部九變中部九孔/下部九名以通九州也)飲食華澧太陽東
(飲食水穀華澧津液旣從上流下須攝運/運心次肝左主東方故曰太陽之東也)當
如赤子精神澄(赤子嬰兒心神長九寸高/四寸半赤衣面向外坐也)出
駕丹車御三雙(丹車心正色居絳宫元陽府/出或赤氣三亭人心面主南)
(方陽心之位與面相應出則從/官南極老人三千六百騎衛也)隆蓋朱輿赤
帷裳(隆高赤烏蓋/丹蛇爲輿也)丹烏持符鼓翼翔(丹烏朱/雀乃敗)
(外象故玄武水玉液朱雀見終日用之故不/遍符氣也人氣從下向上出仰如飛烏舉翼)
(也)出入上下論九星(九氣化爲九神在人身/中大洞經云天皇九魂)
(變化爲/之也)計曾清神絶存亡(計念曾易清神五/藏神人能胎息養)
(氣必易生死則/神仙可得也)遷徙得天制其裳(心爲身主/制動爲神)

(微妙飛形深誠/正靜則五映也)下歷長城度九梁(崑崙山有/五城十二)
(樓人内亦有之在下部/九梁下元九氣是也)肝青七葉寄膽倉(肝/東)
(方木青左三右四葉/色如縞連膽故言寄也)狀如鳧翁鳥翼翔(取/鳧)
(外喻鳧水鳥若胎息旣眞神/虚必備肝滿則超如鳧欲翔)復似鵲葱走日中
(似九鶴鴝鵒也氣滿肝盛如/雉高飛若昇天入日中也)中多諸神東西
王(神者天映君一名公子一名含明肝元眞/神靈寶經云无英公子白元尊神下鎮人)
(身在泥丸/宫是也)宫屬皇叠紫亭鄉(肝有青陽宫中/有無英眞人其)
(神主生録叠精也紫亭鄉目也目氣紫主肝/也人飲濁肝盛則目暗至人道虚肝滿則目)
(明若吐納旣備肝膽内充則精/神和精以成一德無傾覆殆也)肝之妙神衣
青光(肝色青東方/木星正色也)形長八寸乘青龍(長八寸/青色之)

(衣居明堂宫出乘青龍青色之車/從官東極老人三千六百騎也)上包歲星
岱嶽宗(歲星角亢岱/宗東嶽青州)膽在肝中色緑漿(膽在/肝中)
(左右葉之間水延下碧緑/色盛水青黄白緑漿是也)大如鷄子中正黄
(二十四神行事訣云膽色/青黄緑大如鷄子是也)神長三寸衣青陽
(膽名龍躍形長三寸八/分青黄色向外坐也)精爲螣蛇辟蜚祥(膽/爲)
(六府外爲螣蛇亦爲青龍膽剛勇奮發/能除不祥蜚毒蟲或云三尸蟲是也)名曰
軌敵御四方(六府之神膽最壯勇人行邪正/皆在膽膽正則無事自安膽邪)
(竅之見滅常能外禦軌則法膽主/捍敵夫修上道莫不由於膽也)胃受三升
應日月(胃太倉隨五藏逐四季而行胃水/穀之海大腸之委輸神靈所舍)上白
中澤赤文章(胃色外白中則/潤赤有文章也)中有和氣上微

王(和氣眞氣也微王胃中眞人胃開五藏明/胃閉五藏暗爲萬靈之溢塞成一軀之要)
(津雲行雨施/皆由其始也)渴思其水當玉漿(大洞經云夫/服玄根之法)
(心存胃口有女子如嬰兒無衣正立胃管張/口承注魂液仰吸五氣口中津液滿口咽之)
(遣入玄女口中五過畢叩齒/三通咽液九過皆依是法也)飢思其内象黄
糧(飢則咽液是自然/之糧黄中央正也)神長三寸衣中央(神名/黄帝)
(子形長三寸衣黄衣/向外坐消磨食物也)變化丹田百病亡(赤子/居上)
(丹田眞人居中丹田嬰兒居下丹田一神名/眞人字子丹一名光堅人能存之即無病夭)
(眞人貴三田合而/成一神仙之本也)脾之嬖媵色正黄(脾黄庭/之宫也)
(脾横胃上/色黄明也)兩木頗銳迫太倉(兩木兩邊銳堅/迫著胃爲太倉)
(兩邊/也)狀象金墜色混熿(金堅剛脾有故膏膜/如縞裹黄白混横是)

(也)常甘包裹開庭堂(凡爲道者令三關常調/是根精固髓三關調五)
(藏安則身/無病也)神長九寸衣黄光(脾長九寸黄衣/八景神童名字)
(人欲存時則形長三寸横於胃/朝爲老君暮爲明堂太一君是也)出乘蒼車
駕龍翔(脾爲明堂宫太崇府中有玄光玉女/丹田之女出乘黄龍之車從官黄老)
(君三千六/百騎也)上連鎮星少室堂(鎮星玄房少室/者中嶽豫州也)
主生五味養四行(脾分五味制强/四方是爲主)可以不飢
禀神明(精液内備神具體安不飢不/渴長生久視定慧自然也)腎黑俠
脊當臍居(腎居下部水宫在臍下三寸附著/脊左爲命府右爲太和左司徒右)
(司寇腎在臍内兩邊主運三焦之氣灌溉津/液通之路元陽子云寒暑相生男女相形腎)
(中二神青衣左男戴日右女戴月至/夜半時人能精存思則可得見也)大如一

拳如覆杯(下丹田人命根神宅藏五氣左/青右黄上黑下白如大拳是也)又
似大鼠如關臺(腎如伏牛大小如鼠臺向腎/形腎部之宫玄關臺也)
快如純漆鳥憧來(腎色如黑漆旣若秠鼠又/復如鳥若胎息旣滿引腎)
(氣雙孚上如飛鳥而/欲飄舉憧憧然是也)黄白足脂若軀中(眞精/溢滿)
(如人體/光悅也)中多無形萬物神(無形生於有形隱/伏能生赤子也)
大寶之宫中天部(夫無用即有所寶無用而/常足者莫妙乎道故三度)
(之中各有九人右有司命左有司録左司廷/尉皆内外速記人善惡腎爲玄元君元陽子)
(命門一名玉都下丹田也精氣出入神居之/所當臍後是也故尋眞之士外身幽巖屏絶)
(人事恐犯女穢則下丹田危人鬰録冥司奪/算三一經云以夜半時甲子戊子壬子日呼)
(之曰北極名玄通女某乙欲得金液玉漿醴/泉可飲者因冥思念腎間有白氣左有司命)

(右有司録呼之曰司録六丁玉女削去某乙/死籍皆當言之生我能知三一神名可長生)
(矣易曰聖人之大寶曰/位言萬象在人身内也)神長六寸衣赤褐(神/名)
(玄冥字育嬰長六寸七/分半衣白外向坐是也)出駕玄武御神龜(玄/武)
(神龜北方正色腎爲幽暗府中有太一君出/駕玄武與飛龜從君官北極老人三千六百)
(騎是/也)戴水上下浸九州(腎兩邊名溪水中有/神龜呼吸養流行爲)
(兩分通四支週遍三一經云腎有神龜亦/爲玄武乃布流潤澤通九竅應九州也)百
脉孔竅盛以治(三部中九竅神龜戴水上下/九孔百脉皆和潤所以治也)
上有星辰相合持(五星藏内皆内應外運夫/至人不矜其細行朗然玄)
(照與天地合其德與星辰合其度一體離羅/萬象内應迴元行事訣云諸步七星之道存)
(眞人星從斗而來下飛入兆口注在肝中使/光照五藏内外洞明畢北向再咽液九過矣)

下與恒山相連扶(四維上下之中北方最下/恒山北嶽屬冀州分野是)
(也氣合玉泉下丹田也大洞經云三光陰化/成三官藉三宫中九神上中下三元君主命)
(是/也)神長六寸衣玄黄(神名嬰兒字元陽子一/名谷玄形長六寸高一)
(寸八分赤/衣面外坐)神妃十二同帷帳(神妃則青腰玉/女玄光玉女並)
(隨母所帷帳丹田/中也同守下元也)五光玄曜照四方(臍下都/五藏故)
(云五光周圓四方/故云四方是也)青赤白黑服外黄(腎在臍/外臍近)
(腎上是故/名外黄)周衛五重四門張(上下相連周衛/五藏相通五星)
(相通五重精液周流五氣和釋四門/臍四閉也上通於頂下徹包裹是也)中虚靈
臺華屋堂(中虚脾部靈臺心居華盖之下臍/爲下海總通六氣府與心連也)
朱樓二寸自相通(上清經云臍有黄闕金室/銀城朱樓是帝一君之内)

(宅三眞之/寶宫是也)神女游戲集中央(二十四神行事/訣云神女名逐)
(元馬字道極生男則陰莖内女在子藏中形/長二寸二分紫色向外坐能爲男女生雌雄)
(仙經云人臍中有崑崙弱水玄冥之淵日月/所行與外崑崙不異也唯至人游神於内則)
(見矣有一切神仙飛遊其上故天有日月下/臨地萬物皆明人亦如之日月下照臍臟腑)
(常明夜則日在胃照於臍故/臍正當天地三元中央是也)駕無極乘焉陰
陽(陰陽下丹田神陰陽之主含二氣變化/成形故男女媾精萬化生是眞神也)御
六蒼龍建左方(左主陽六蒼龍亦陽三如六/生象之始成形之質仙經云)
(左三右七戴九履一故/求眞之人存三守一也)白虎把弓居右方(右/陰)
(白虎弓弧也主陽易曰先張之弧遇/雨則吉此言陰陽成象斟酌變化也)朱雀前
引把五兵(心爲朱雀居脾上故引前五/藏之中各有神守是五兵也)玄武

提鼓在後行(玄武爲腎當脊兩邊故在/後下近胞囊爲提鼓是也)千神
萬騎引縱横(夫一體云内有三萬六千眞神/千二百精光營衛成形故至人)
(若隳支體黜聰明養精靈則千乘萬騎西昇/經云神生形形生神形不得神不能自生神)
(不得形不能自成言神人/内省便能致神仙是也)軒如高舉登九蒼(鶴/鳴)
(子和修成則應貞群/仙翼軒乃登九天也)持我黄神轉八關(黄神/黄庭)
(也八關八方若道行内修備/則周行六虚必遊晏八方也)與道合同相候
迎(提嚮必應養神見報與/道合同上昇紫極也)還復返我形中央
(天道不遠三五復返可乎不可然/而不然是形返神歸乎妙寂是也)恍惚出入
面無常(老子經云恍惚中有物眞誥曰面爲/尺宅西昇經云面常欲兩手摩拭高)
(下隨形使之令極熱令人面光澤皺斑不生/行之五年色如少女可謂山川行氣常盈不)

(設/也)莫能知之存與亡(能知眞道則/不衰憊耳)故曰五藏
六府王(五藏六府各/有司主之神)法象會一於丹田(名之/爲一)
(盛德日生道與一布化生三才人得一成形/而生三部存三守一與道同子能知一萬事)
(畢一身精/神是也)誠能通之度世方(誠實也方道也/能守其身必獲)
(度世之/道也)臍下一寸名丹田(下丹田名利機一/名精露一名交陰)
(一名命門三焦/右府之命也)諸腸之紆與脊連(諸腸大小/腸也傅著)
(脊雙承胃口對臍大腸左迴十六曲小腸右/迴十六曲通津流迴入腸爲滓穢之物清者)
(後胃過入腎胞注陰陽爲溺濁者從肺而分/入腸出乃爲糞故通者絶飲食而神靈爽是)
(也)方圓三寸名關元(關元在臍下三寸一名關明/一名液門男子藏精之閣)
(女子藏/胎之宫)縱横四方爲朱垣(四方四向也縱横/交會於垣墻者也)常

在中央兩關門(對兩腎/中央也)神長五寸衣金文(旦/暮)
(存之令人不衰長/二寸一分是也)能大能小變化神(神妙萬/而爲言)
(變化自然運/載一體是也)下念天門依命門(命門臍也一/神名桃孩君)
(攝景氣之命始君也是天地之元陰陽之宗/金門玉闕房户之寶夫人命由桃君所制魂)
(化精液/而生也)去臍一尺變化神(一尺陰下胞上在/大便前小便後兩)
(陰交會之門也中有眞人號曰制命又人主/年月之本命攝壽夭之間太一變魂而並列)
(司命之會而合對魂帝君故云司命之神主/典年壽魁柄長短之期是以混合之府籍莫)
(不由之一名/靈華神宗也)兩女夾侍敗亂人(兩女陰中之/神居命門下)
(和合陰陽皆由此若眞神竭而精液不通女/則胎落男則内神耗竭而禍自連也子欲不)
(死收精内視子欲長生收精返形夫人誰不/知生之可貴乎只自不能止交接耳旣泄之)

(以尾閭而氣濁液漏腦减髓竭徒益以消潰/故非本眞而邪其内與元神漸喪而衰朽日)
(逼也西昇經云人所以輕命早終者自令返/污之然非天地毁鬼神害以其形故也養生)
(之夫懇絶世事凑彼山林將欲/斷諸浮俗塞兌煉形保正吉也)能爲大小惑
人心(不見是而無悶欲何所/惑也自然心清意定也)意審三神病去
身(三丹田也志/誠必感也)安樂道經可備矣(一勞永逸/乃得長生)
(然後復何言乎唯天道/三一爲首門乾坤是也)合乾坤定六府(三生/六府)
(寂然不動感而不生/寂無爲也遂使念之)知機眞神窮理盡性(彼/膚)
(耳莫不遂内修成辟災厄長離膏肓利貞無/咎讀如法精義入神深研妙賾神精運化引)
(息相擁形質已具還部矣五藏生靈三田内/實却衆邪魔若干犯鬼賊逃亡去萬里入水)
(不濡猛獸不據秘五道守我黄庭蜜掘/闕鏡傳賢士受者獲福當朝太上也)

太上黄庭中景經




















