








生天經頌解島七
　　　　超然子頌
元始天尊
　至髙至大虛無祖　接引羣生萬法根
　三十二天都教主　如如不動號爲尊
說此生天
　生天生地亦生人　四象三才育五行
　無相無名天地始　有情有相物情宗
得道眞經
　深根固蔕始中心　復命歸根立本真

　鍊就九陽金鼎出　慧光朗照遍乾坤
爾時元始天尊
　泓濛混合未分源　似有如無恍惚間
　至寂至虚舍萬象　漸生五太立人天
在大羅天上玉京山中
　大羅天上玉京山　曠朗無塵絕往還
　覺悟刹那生静境　迷情如隔萬重關
告諸仙曰吾今爲汝略啓身心
　虛無妙相身心啓　暫假凡軀主妙規
　金口泄開天地奥　靈光射出混元機

明開道要
　道要玄微非有無　無中生就有形軀
　有中鍊出無形體　自在逍遙物外居
十方得道神仙皆從此經修行而通微奥
　萬八千篇立妙玄　生天得道始修仙
　愛河須仗舟船渡　到岸遺舟合自然
善男子善女人
　天尊普化遍十方　男女無殊一體觀
　大抵澄心崇至道　智愚凡聖總成仙
依憑齋戒是作津梁

　洗心防患真齋戒　除情去慾是津梁
　境滅心忘無垢染　靈眀何處不圓方
一切有爲顯諸真露
　色心未動本無爲　朴散形生自有爲
　籍假養直真露顯　莫因假物丧靈儀
體此法相乃可授持
　方求魚兔覓蹄筌　得兔忘蹄魚亦然
　乃可授持雖有相　有爲無作越中邊
能屏衆縁永除染著
　外行周圓託衆縁　莫將名利喪根源

　洪鍾在叩聲雖嚮　應物無心兩事全
外想不入内想不出
　六門長閉緊牢關　莫縱三尸恣往還
　二物調和収寶鼎　一條銀焰出崑山
乃得五臟淸涼六腑調泰
　四象中央一炁先　週流三界任廵還
　青龍火裏噴寒霧　白虎潭中吐赤煙
三百六十骨節之間有諸滯礙十惡之業
　三三六六結成形　口四身心眼耳馨
　始爲七情耽染著　屏除十惡認元宗

百八十煩惱之業
　七情三業䘮靈源　半是凡身半是仙
　鍊就極陽無相體　自然煩惱不相干
衆苦罪源悉皆除蕩
　三彭恣縱業根源　五慾身耽惹禍愆
　罪業屏除無苦惱　自然超脫死生關
即引太和真炁注想身田
　意定心寕莫强求　綿綿來往自通流
　華池澆灌三田潤　要長靈芝飼白牛
五臟六腑心目内觀

　五氣朝元五氣淸　六隂消盡六陽生
　慧眸踢超分明覷　内外無塵體自眞
真炁所有清靜光明虚白晃曜
　虛白靈光晃太空　輝輝煥煥古今存
　莫將明月淸風諭　風月何曾得久停
杳杳冥冥内外無事
　內無所感外無求　真樂真歡喜自由
　昏昏默默如醉夢　了無一物掛心頭
昏昏默默正達無爲
　混混茫茫有若無　昏昏昏裏性恬虚

　法界往來無所住　無爲無作了元初
古今長存總持静念
　浩劫綿綿非有有　不增不減不空空
　長江萬頃無波溢　湛湛澄澄息浪風
從兹解悟道力資扶
　迷雲消散靜乾坤　朗照虚無若鑒容
　玉兔奔馳投絳闕　金鳥飛入廣寒宮
法藥相助仍節飲食
　五地相和萬物沖　衣食調攝自然通
　抽添水火無虧溢　煉就神丹射九宫

驅遣鬼尸安静六根淨照八識
　隂魔遣却六神寧　寳鼎祥光晃太空
　八景返為八色水　結成雲篆出崑崙
空其五藴正妙三元
　五慾蠲除五藴空　五般霞彩闘爭新
　三宮昇降無窮盡　穏跨金龍赴玉京
得道成真自然昇度
　金丹煉就保長生　玉性玲瓏萬法空
　得道有如非得道　自然昇度九霄中
爾時諸天仙衆上白天尊言

　諸天仙衆各歸依　仰謝天尊潔衆迷
　雲散風停天瑩静　一輪明月照希夷
自從無始以來至於今日
　未分五太混元初　恍惚其中若有無
　浩劫長存無損益　有餘那得證無餘
未聞如是太乗經典
　視之不見聽無聲　非色非空絶我人
　只爲衆生著有相　教風權且立三乗
我等緣兹幸㑹廣及一切道果圓滿
　未暁前生作甚縁　今生同遇上真傅

　亘初業障皆消散　行滿功周赴九天
而作頌曰杳杳冥冥淸靜道
　無中生有隂陽道　五行内外俱顛倒
　忘心忘法亦忘形　杳杳冥冥淸靜道
昏昏默默太虛縱
　無拘無染越和沖　聲色非干萬法空
　得意忘言如酩酊　昏昏默默太虛縱
體性湛然無所住
　絶情絶意忘憂慮　慧光不染纎塵汙
　茫茫浩劫獨縱横　體性湛然無所住

色心都寂一真宗
　正眼拂開塵世景　靈臺不掛半毫分
　真淸真静玄中妙　色心都寂一真宗

　生天經頌解





