








上清無上金元玉清金眞飛元𡵯虚玉章明十
第一首
稽首禮天尊燒香歸十方
𩀱光十明轉飛梵法輪綱
諸天同斯慶齊駕轡存亡
流金煥太无眇眇至眞王
三周登玉界詵詵任虚翔
窈窕大羅上鬱鬱金元堂
第二首
金靈奇妙相玉秀自然通

乘景圓明上十方並金容
霄霄億天巔萬道皆齊同
散華日月精元始慶金風
逥是常沙劫常樂玉清峯
捻香朝道皇遨遊金玄中
第三首
錦霞撫生煙中有玉皇庭
莊嚴七寳相光明映上清
妙覺玄眞通遊行流金城
命召神霄送飄飄誦洞經

第四首
玉清衆妙都岧誕羅天端
無上元始王十方天中尊
飛華散太元寳蓋廕金輪
八鎮玄清上鬱鬱曜金無
蒨燦七寳林鳳歌唱飛鸞
左俠天寳童右侍玉眞君
洞明𩀱景象映照金華門
第五首
無上金玄宫虚峙玉天臺

玄眞乘空發庠庠廵虚逥
靈檜獸合舞法鼓振天來
十絶竒曜爍玄音靡不齊
清香竒雅樂保固萬齡開
第六首
金眞十觀妙希㣲入無形
俯命金晨童控轡並髙靈
香華隨風散玄唱自然聲
坐輦召天鈞飛眞奏瑶軿
晃朗大光中十聖悉齊并

第七首
湛寂大乘功十方天中皇
摩羅諸法輪眞相自煌煌
六度劫仞峯佩服金靈章
瑞應無量發流煥衆景陽
七寳自然生宫殿散虚茫
諸天並歡悅幡華散清香
第八首
大道無境際普度爲梁津
天尊降景䖏十華結成隣

至眞大聖衆散華開三便
俯仰法誡功長爲玉皇親
常湌玉烟霧理體並無塵
形受長存相道行自然新
坐徵諸天朝永劫斷寒因
第九首
迢迢玉玄京嵳峩金靈府
虚皇龍煙幡八㑹眞元固
提𢹂九天王顧盻金仙祖
逍遥玄景阿超超咸得度

容顔妙竒好吟詠飛玄𡵯
自非玉皇儔焉能同此路
第十首
騰景並玉駕齊誦長存牋
金羽巡虚空手執玉明蓮
儵忽解三羅保運劫數年
金童叩玉磬瓊鍾響諸天
㑹是大千衆玉虚散龍烟
飛華逸十方歡樂天尊前
妙无无无妙入鏡妙常玄

第十一首
虚元至眞玄虚自然
霐洞澄清凝素金眞
元上符命保天長存
元形道三光明洞然
流灌天地三景同暉
上清乘騎輔翼我身
濟濟靈降威光流明
眇眇入玄同登玉清
第十二首

鬱秀無上宫上極天寳庭
玄玄無等𩀱光明耀諸天
我身生七寳梵景入無形
玄妙至眞德飛天獻緑軿
解脫七世考玉帝來相迎
明輪十方景逍遥昇玉清
第十三首
燒香洞熏感㑹上眞
慶流三徒五苦同歡
金晨童子侍衛我身

八景玉輦送我登晨
金童玄女散華除紛
福流帝君諸天保言
嵳峩玉清森羅大千
衆眞時降詵詵上清
稽首稱善朝禮天尊
第十四首
虚玄玄玄燦煥玉清
金眞散花流灌諸天
奉誡絶想存思念經

修齋行香天寳衛靈
七祖同慶昇入無形
諸天唱讃道王應聲
鬱秀威光洞映上清
三界保度乘景飛行
天魔又手玉眞相迎
五苦時解逍遥上京
稽首三尊降形十方
超超洞清紫虛交映
髙眞並歡速身玉庭





上清無上金元玉清金眞飛元𡵯虚玉章





