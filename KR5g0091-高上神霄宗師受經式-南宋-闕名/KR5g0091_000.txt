








髙上神霄宗師受經式笙九
上聖開圖明華散藹眞元經粹妙範流芳粤
在浩劫赤明之初
元始之尊乗赤混太无靈積生之炁應化於
東方始青諸天與十方天眞大神上聖髙尊
妙行眞人無鞅數衆演說靈寳度人神霄衆
經並以授於
玉宸太上道君因命天眞皇人并上清諸眞
人緫其元義開品分條共爲六十卷以應六
甲之數皆以無量度人爲首其經旣成簡奏

虚皇遂使藏于紫微上宫仍今付於
神霄玉清眞王君袐於東極華堂瓊室之内
至於後劫方當下傳逮其炎宋興隆太平炁
至時際吉㑹神霄眞王當降世間以爲人主
遂舉其弟青華帝君代領神府之任眞王受
天明命紹承丕祚統御九有恊和萬邦顯彰
道化闡神元風政和壬辰之後青華時來宻
㑹禁掖神明齊契天人相通所以告於期運
者焉於是眞王飛神達變洞合紫清乃以神
霄瓊室所祕靈寳眞經六十卷又以昔侍元

始同登鬱羅觀覽三元靈光玊網之炁而成
髙上神霄玉清祕籙三卷嘗於上皇年間詳
考於玉晨之手定格於紫微之房亦在神霄
歷劫禁重今並當出乃遺左右仙卿仙吏將
其經籙著以人間之義易以世俗之迹置設
科式宣揚於志節之士若其得遇此道勤而
修之皆是夙簡元名形繪帝軒三華錬骨五
輝内纏克保爲壬辰受度之人學眞之士萬
劫之中際遇此時是爲難也可不勉之者哉
玊清虛皇元始天尊爲祖師

上清玉宸元皇道君爲宗師
髙上神霄玉清眞王長生大君爲眞師
巳上髙上神霄大道三師
髙上神霄太上洞玄靈寳度人經六十一卷
太上洞玄靈寳度人上品妙經清微金科上
品妙經禹餘玉律上品妙經大赤靈文上品
妙經玉宸大道上品妙經太一元精上品妙
經日精陽明上品妙經月華隂景上品妙經
離合五行化體上品妙經斷絶胎根閉塞死
戸上品妙經騰曜二景五星上品妙經扶桑

青陽上品妙經素景曜靈上品妙經五方正
炁上品妙經五行順治上品妙經天地八維
安鎭國祚上品妙經求延劫運保世昇平上
品妙經飛神召靈上品妙經降眞召靈上品
妙經十方聖境上品妙經
明體貫炁品
九霄髙玄上品妙經九宫仙籍上品妙經八
景神合上品妙經玉明運度上品妙經
赤符丹光品
紫光丹靈上品妙經碧落空歌上品妙經錬

炁變仙上品妙經神變炁化上品妙經生化
胎根斷除邪穢上品妙經迴骸起死上品妙
經長生久視上品妙經三晨光曜保命延生
上品妙經降眞延壽上品妙經保胎護命上
品妙經消禳國君王侯世土上品妙經太一
神變五福護國禳兵上品妙經七星除妖上
品妙經神符除難上品妙經洞神禳災上品
妙經祈禳水旱上品妙經消除災疫保命延
年上品妙經除禳水火漂溺上品妙經解禳
山谷瘴癘上品妙經消除病癘跛痾上品妙

經顯瑞符應上品妙經隂陽化生上品妙經
五行備足生靈壽域上品妙經安鎭九壘土
妖不祥上品妙經祈求嗣續慶延門閥上品
妙經蠲化水火災癘上品妙經玄明洞淵上
品妙經南宫延生上品妙經北都除殃上品
妙經斬馘不祥上品妙經斬滅五行邪怪上
品妙經追度上世亡魂上品妙經解釋幽牢
上品妙經濟度死魂上品妙經化尸受形上
品妙經永斷輪轉上品妙經
巳上經題各有太上洞玄靈寳無量度人上

品妙經字
髙上神霄靈寳度人經六十一卷並出於神
霄東極華堂瓊室之中乃歴劫禁祕永傳經
也得遇此道保巳則登昇三境爲人則却滅
百痾功德恊著克度神霄後當獲補宰制治
化之官矣世人受誦修奉如法即得福慶無
量功驗之應各如本經所載者
髙上神霄玉清祕籙
神霄玉清祕籙按太微科格與洞眞齊妙亦
上清之標冠矣可輔於大洞之品而受佩如

法隨其學功各如本籙所言
解註
混元上德皇帝道德二經之義乃宋徽宗道
君皇帝御製是也南華眞經逍遥遊眞義指
歸乃宋徽宗道君皇帝御製是也
補註
李玊德解靈寳度人經義眞王君制序右解
註眞義高上神霄眞玉說五方天中好生不
殺頌右出神霄東極華堂妙濟經科之中誦
之解脫物命夭枉之禍修好生不殺之功焉

政和御製金籙中科儀右科儀爲國修齋設
醮祈禳福祐大洞招眞通微妙章歩虚玊清
樂上清樂太清樂散花樂白鶴引右招眞通
微妙章受天明命歌金闕始青歩虚歌章髙
眞道德步虛歌章尤道太微歩虚歌章夏祭
地祇降格出現記髙上神霄眞王長生大帝
降生記上清玉書眞符照驗諸記冬祀天眞
降臨示現品記右諸眞記神霄紀聖祕籙乃
述長生大君同青華帝君前後飛神臨降禁
掖昭示靈化之事神霄玉府東西二臺掌治

諸仙卿祕傳右諸傳乃紀述諸仙卿修眞得
道掌領神霄職任之事右神霄内府所存三
洞四輔有自古以傳者或多見於世間有歷
劫未傳禁祕寳經一千二百卷分爲六等一
十二品列爲上中下三卷藏于東西華堂自
太平啓運壬辰庚子之後漸當降顯有得備
上一經法者稱神霄王天洞景法師虚元統
化眞卿道成得爲玉府上相上宰眞伯之任
有得備中一經法者當稱神霄洞化法師保
度合明眞卿道成得爲東西二臺仙卿仙侯

之任有得備下一經法者當稱神霄元化法
師靈妙通元眞卿道成得爲東西二臺仙官
長吏九宫眞宰之任其法服玉清雲臺寳冠
紫靈翠玉之簪飛雲鬱靄緑光之帔三十六
條褐黄裳飛青之裙朱陽之履洞靈碧瑶之
珪三炁交暉玉珮震耀消魔之劒長三尺六
寸躡九炁之壇若三階之中或得上經中經
下經卷帙未備或兼三洞在世一二經法當
稱爲神霄太平輔化弟子道成得爲諸天仙
眞之任或亦補爲神府散官仙吏之職但未

得專處髙清玉天之貴不能必掌神符上司
之權焉其法服素玉三華碧冠或三素元冠
紫精水玉之簪素紫之帔三十六條碧褐黄
裳緑青之裙黄華瑶簡朱履玉珮五炁丹精
之劒長三尺二寸躡三光八緯之壇若有受
其經法三階俱備道成則登三天髙皇道君
之位與諸聖齊倫者矣非拜表上章朝眞閱
籙行事其法服不可輙服靈官檢察墮道之
功
髙上神霄宗師受經式











