








二論同卷命四
　胎息精微論
　服氣精義論


胎息精微論
老君曰知道者天不殺含徳者地不害道徳
相抱身不襄老内食太和元炁爲首清淨自
鍊忘身放體志無念慮安定藏府洞極太和
長生久視諸炁不動意如流水行之不休得

道真矣每入静室守玄元炁(玄元者/一炁也)玄中有
玄是我命命中有命是我形形中有形是我
精精中有精是我炁炁中有炁是我神神中
有神是我自然德以形爲車道以炁爲馬魂
以精爲根魄以目爲戸形勞則德散炁越則
道叛精消魂損目動魄微是以守静愛炁全
精寳神道德凝宻魂魄固守所謂含道不言
得炁之真肌膚潤澤得道之根手足流汗精
之充溢不飢不渴龜龍胎息綿綿長存用之
不竭飲于玄泉登於太清還年反嬰道之自

然至道不逺近在已身用心精微命乃永存
令之修道者或服五牙八方四時日月星辰
等炁並悞但思自頂鼻而入雖古經所載爲
之少見成遂亦非食穀者所能行致爾是以
修炁者多不得其訣虚精勤矣既得其門復
悟其訣要在精勤无退懈耳凡胎從炁中結
炁從胎息生胎因炁中成(炁清則凝而結/炁濁則散而岀)胎
成即萬病自遣神靈居之三一守中尸蟲亡
墜即漸通仙靈矣今之學者或傅古方或受
非道皆閉口縮鼻貴其炁長而不知五藏壅

閉畜損正炁殊非自然之息此繁勞形神无
所益也道曰若抑塞鼻口擬習胎息殊无此
理口鼻炁既不通則畜損肺藏有何益哉餌
内炁者用力雖微而速見功成全在安神静
慮不煩不擾即炁道踈暢關節開通内含元
和終日不散肌膚潤澤手足流汗長生之道
訣在此矣内炁滿无飢渴初習即小難久久
甚妙(炁既不竭神真不亂道亦/如炁至識修之乃通靈)髪黑齒堅眼
瞳英眀筋骨全實壯勇胎神面貌光澤行步
舉輕心自无欲神不貪榮玄父赤子固際无

傾魂魄守元三一自真永寳其道静安其神
神自通靈道曰永實胎息元炁克成自爲真
人胎息之妙窮於此也
　　　内真妙用訣
訣曰欲得長生當修所生所生之本始於精
炁精炁結而成形(形爲受炁之本炁是受形/之根炁不得形則无因而)
(立形不得炁/則无因而成)則元炁所禀之時伏母臍下混
沌三月玄牝具焉(玄牝者/口鼻也)玄牝既立如瓜之
有蔕隂注母炁始於此也(母呼亦呼/母吸亦吸)綿綿十
月炁神備遂解胎而生母雖知貪恱於子當

不知形耗體枯分神減炁爲子之用矣既生
七日情見於外變嬰而爲孩指頥而能笑先
真議者以爲失道而後徳丧朴之本便終於
此何況十五成童二十弱冠目眩五色耳聽
五音役智運神間不容息如此則純朴之根
蕩然而盡(是故聖人知外用之无益所以還/元反本陛胎息之機得長生不死)
(真理/明矣)中胎經云形中子母何不守之且形中
以炁爲母以神爲子形炁先立而後有神神
由炁生故爲子矣(且聖人不思外事不視外/色不聽外聲常使神與炁)
(合合行循環/於藏府之間)御呼吸以上下久久修習則神

自眀炁自和(若神自明可照徹於五藏/炁自和則通使於四支也)故黄
帝三月内視注心一神則神光化生纒綿五
藏斯言可推而得也(黄庭經云仙人道士非/有神積精所致和專仁)
(皆其/事也)今之世人神與炁各行子母不相守(炁/雖)
(呼吸於内神/帶運於外)如此常使炁逐穢濁而神不虛
眀神不虚明則元炁漸散轉而相喻者以神
爲主人身爲宅舍(主人不營於内/日用於外也)自然令宅
舍空虛漸見危壞矣況非道之人勞神役炁
无一息而住於形中而猶冀長生不亦遠矣
(先生曰若知神炁之所主子母/之運行則修生之道了然見矣)若炁无所主

但任運呼吸者唯主通治藏府消化榖食而
巳终不能還隂返陽填補血腦則知凡人呼
吸與聖人之呼吸殊矣(是故南華經云凡人/之息以喉真人之息)
(以踵踵/猶根也)又云其息深根深根固蔕皆其義也
(先生曰凡人任自然之息至近而役之其所/利唯化食而巳至人以神爲宰缷呼而下流)
(吸而上之上至泥丸下至莖端二景相通可/爲救老殘至若呼不得伸宰則一息之中不)
(全吸不得神宰亦一息之中生病神炁當不/全若能息息之中神炁常合則胎從服炁中)
(結炁從有胎中息胎/息内結求死不得)尹真人曰若神能御炁
則鼻不失息斯言至矣(黄庭經曰日月布列/設隂陽二神相會化)
(玉英此謂隂陽二炁㑹合之時言二景相覿/之後情慾既動精炁悉降於莖中若不知道)

(者精炁皆被情欲所引求制不/得遂有畎澮之憂尾閭之患)若爲道之士
神與炁合行隨呼吸以上下不使停壅於下
宫是爲神交而精不散神雖㑹合常味於无
味(黄庭經云子丹進饌肴/正黄淡然无味天人粮)又云意中動静炁
得行道自持我神明光以次推之雖有情欲
動於精炁而精炁以道自持自然不動(道經/云化)
(而欲作吾將鎮之以无名之/朴无名之朴則胎息妙用矣)若習胎息日久
則神炁自正和柔可使(道經曰専炁致/柔能如嬰兒乎)若胎
息未成則真神不御於精炁謂精炁无主自
然隨欲而動情欲既動而精炁自散雖欲苦

制亦終无益若胎息道成精炁有主故使男
子莖中无聚精婦人臍中不結嬰雖有情欲
終不能與神爭也是謂胎息之真反精爲神
其文畢矣
　　　胎息神㑹內丹七返訣(亦名留精/回炁補腦)
損神终日談虛空不如歸命於身中綿綿不
住道自通煙昇雲降何濛濛七元三老從此
功我真不西亦不東常令體裏輕如風服之
以後必騰空世人見一不識一一廻存想一
神出只知一心望一切不知一日捐一日勸

君求真須識真世上道經多悞人開圖閱籙
並亂神此法不能留此身惜哉自有不自親
明昧汩汲於泥麈
夫修真學道者切在存神固炁養精保身骨
堅髓實精神者命之本也道之源也元炁者
神之根身者炁之宅心者神之舍精大用則
竭炁大用則絶神大用則衰是以人之存者
神也神之存者炁也精也炁衰則神弱炁壯
則神强儻使神衰炁弱宅豈能全治炁養神
切須固守以至魂飛魄落則追悔何爲立招

傷敗此可喻之於燈燈以油爲母母若既盡
燈何存焉黄帝内丹七返之門内丹者津水
唾血精腦炁是也夫欲養神先須養炁夫欲
養炁先須養腦夫欲養腦先須養精夫欲養
精先須養血夫欲養血先須養唾夫欲養唾
先須養水水者五華之津液元炁之精華在
人口中牙齒之傍則名水也(黄庭經曰灌溉/五華植靈根七)
(液洞流衝廬間體生光華炁香蘭却/滅百邪玉練顔此咽準之妙用致此)津液在
口中則名水及咽下到肺即爲唾唾色白故
象於金縁肺中唾屬金常被心脉来鑠其唾

流入心則化為血血色赤象於火縁心中屬
火常被腎來尅其血流入腎則化爲精精色
滋故象於水縁腎中精屬水常被腦脉來尅
脾炁應腦爲泥丸泥丸是土有兩條脉下徹
腎精其精在腎謂精流入泥丸則爲腦腦色
黃故象於土也腦有二條脉夾脊降到臍下
三寸是名炁海腦實則炁海王王則元炁盛
盛則清清則神生故水能長養萬物水竭則
萬物枯乾(黄庭經云王池清水濯靈根審能/修之身長存此言全論養命之道)
(也)悲夫世人耽迷嗜慾任意施泄(黄庭經云/兀炁敗丧)

(精神散大期之內自求短又日若當決海百/瀆傾葉去樹枯失青青炁亡液漏非己形長)
(生至慎房中急何/爲死作令神泣)房中之術百數妙在還精
補腦初修道之人元炁未通難見妙旨
胎息精微論






