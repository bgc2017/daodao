








洞玄靈寳五感文笙五
　　　　　　　陸脩靜集
此五感之文乃是道士修六齋之法皆出三
洞大經尊貴妙重不可穢慢若看之者皆洗
手著淨巾上蓄之者必著器中不得輕慢輕
慢者必被天殃
至道清虚法典簡素恬寂無爲此其本也而
世物浮僞鮮能體行競髙流淫信用妖妄倚
附邪魅假託眞正君子小人相與逐往昏迷
長寢曽莫甄悟致上危神器下傾百姓滅身

破國猶不以戒至乃濁亂正炁㸃染清眞毁
辱大道可爲痛酷余生值末世敎法綱頽人
皆趣彼而我竊守此法甚日損歸根食母卷
志謝芳潔之聲開懷受麈垢之汚乞免分競
之斧斤請保無用以自足旣閑且宴逍遥永
日研經翫理時修功德以癸巳年冬擕率門
人建三元塗炭齋科禁旣重積旬累月負戴
霜露足冰首泥時值隂雨衣裳霑濡勁風振
厲嚴寒切肌忍苦從法不敢虧替素各羸冷
慮有怠懈乃說五感以相勸慰井統序衆齋

標題門戸均塗異轍粗爲詳辯豈曰務誇數
十同志信好之士幸鑒之哉
若塗炭齋者無五感之心不得勸吾之意一
則費香徒勞二則成於虚誑三則輕慢法禁
四則毀辱師敎五則更招罪罰
一感父母生我育我鞠我養我出懷入抱嘯
含摩牧勞心損體辛苦憂勤我或不夷時有
疾病則愁我念我心如炙焚夙夜怵愓忘金
失眠増感憔悴泣涕漣漣願成願長我得如
今念此重恩不可稱量誓心上答昊天罔極

二感父母爲我冠帶婚娶積蓄貲財造買基
業苟欲我多不覺貪濫與物求競動生怨恡
致有愆尤或至無狀觸忤天地傷害人物或
外犯王法内犯冥科或刑罰所加及於性命
縁起有我以招斯患今落三塗嬰罹衆難循
於劔樹墮於刀山履於炎火鑊湯之熱没於
幽夜冰凍之寒或懸在笞押撾杖之下千痛
萬楚不可堪當悲惱憂厄時刻難忍希望免
脫無由自濟念此崩哽肝心潰亂五體戰懐
形魂失措不覺投地塗炭乞哀

三感普天之下貴賤男女皆受人身身口之
累有生所重食則五味衣則五綵旣飽旣暖
不復自裁服玩奢豪恣情快意追逐營求無
有厭足傷神害身永不自覺氣命旣凋形體
朽爛平生觸物竟復何用孤瑰獨逝遍受諸
苦誠此冥昧非世所了而餘財四散方爲後
患生奸起盜子孫所爭强者克多弱者獲少
與奪失得更相忿恨或告訟官司又被裁戮
或稱訴神鬼隂受凶禍骨肉之親共構架讎
天屬之重棄若遺土孔懷之愛自競錐刀身

滅家殘釁由貪奢悠悠一切相與淪没未曽
有悟悟不能捨過去皆爾來者復然遂用爲
常甘心無恨我識此非故背當世委離六親
遺榮遺累尋道求生積學自濟能及有益先
報我親平素之日鞠育之恩今獲神丹以濟
沉溺登此法橋度彼絶岸悲喜踊躍五情飛
越心馳神往忽忘四體不覺捨我歸命三寳
罄竭資財奉充法用唯懼弗及更無遺恡願
我父母上昇福堂長免八難無復憂惱庶此
微誠以備供養

四感太上衆尊大聖眞人開此大化出斯妙
法拯拔三塗接濟五道億曽萬祖積劫殃對
一旦釋然幽魂苦爽超昇福堂因縁種族咸
受慶惠我身得道後世蒙福此恩希有萬劫
一出旣得遭遇竭命奉行傾心盡節故無懈
怠
五感我獲此福事有所由因縁開度使我見
者我師之恩仰戴罔極有過天地故行道之
日毎至懇禱冀有微功上酬仁德身困體疲
不敢有辭

我得此法懽喜無量有若貪夫遇金玉藏衆
人不知唯我獨見伏身潜嘿肆力採掘積日
累月無有猒極唯恐寳盡不以爲勞負霜戴
雪渉水踐冰凍身切骨不覺爲寒﨑嶇嶮巇
不以爲難心怡情恱故無所惑
　　　衆齋法
道以齋戒爲立德之根本㝷眞之門戸學道
求神仙之人祈福希慶祚之家萬不由之旣
子識有明闇則入悟有利鈍資力有優劣則
所任有多少是以聖人階其精麤分析轍轍

大體九等齋各有法凡十二法
一曰洞眞上清之齋有二法
　其一法絶羣離偶(捨朋犮之交無妻奴之/黒狐相獨宴泊然窮寂)
　(形影/相對)無爲爲偶(端推好然無所一爲/胎息後梘心所神機)寂胃
　(冐以受食爲有事旣虚/息不食則泊然寂定也)虚申(請齋以咠爲/期至申而食)
　(今旣不食徒有/此中虚過而巳)眠神(神司外務蹂動今旣/無事怡靜内藏故謂)
　(之/眠)靜炁(炁者體之化神之舜神動則炁/奔今神遂内後則炁靜體寧神)遺
　形忘體(形以有待故椄物體之以有累不/可忘今内無飢寒之切外無纏纏)
　(之累洞遂虐漠故不/知四大之所在也)無與道合(道體虚无/我有故隔)
　(今旣能忘/所以玄合)

　其二法孤影夷豁(皆與上同伹混合/形神諷經有異)
二曰洞玄靈寳之齋有九法以有爲爲宗(某/徒)
　(衆盛典儀▲仰有節進退有度威威月齋/軌範洋洋振揚法音開化訪物使求楫者)
　(聞來見者見恢廓/弘徫難可備言)
　其一法金籙齋調和隂陽救度國正(法於/簬地)
　(玄壇廣三犬二天瀾纂四而開四爲用合/一門又於壇内立重壇廣二丈四天開四)
　(角上下爲十門各有榜題於壇中央女一/長燈長九尺上安九燈火圍壇四面安色)
　(燈合三十六燈壇外欲燃千百隨人也書/五方天文以五案盛之▲五方金龍五枚)
　(枚重一兩以鎭天文之上方一香火文用/五色紋繒隨方疋數都合三十六之道士)
　(結衆行道春則九日夏則三日秋則七日/冬則五日四季之月十二日一日六日仕)

　(射十方事竟焚天文/散龍繒爲功德也)
　其二法黄籙齋爲同法抜九祖罪根(法亦/立壇)
　(廣狹門戸與金籙同但圍壇四面安力十/燈十門三香火十方紋繒之信庶人一百)
　(三十六尺諸侯丈數天子疋數金龍十枚/枚重一兩金有上中下爲貴賤之差行道)
　(禮謝二十方日數如金籙隨四時之制事/竟投龍於水又埋於山餘紋繒散爲功德)
　(也)
　其三法明眞齋學士自拔億曾萬祖九幽
　之魂(法亦於露地然一長燈上有九大如/金籙燈法但不立壇門戸之式耳遶)
　(香燈行道一日一/夜六時禮謝十方)
　其四法三元齋學士一年三過自謝渉學

　犯戒之罪(法以正月七月十月皆用月半/日一日三時沐浴三時行道於)
　(齋堂中禮謝/二十一方也)
　其五法八節齋學士一年八過謝七玄及
　已身宿世今生之罪(法以八節日於齋堂/内六時行道禮謝十)
　(方/也)
　其六法自然齋普濟之法内以修身外以
　救物消災祈福適意所宜(法亦結徒衆亦/可一身禮謝十)
　(方亦一日三日亦百日千/日亦可三時亦可六時)
　其七法洞神三皇之齋以精簡爲上單已
　爲偶絶塵期靈沐浴玄雲之水燒皇上之

　香燃玄液之燭服上元香丸(合衆名香各/有分數䒱錬)
　(爲香珠青絲穿連暴今乾又以衆香前油/爲香又作香湯沐浴又和作香九服之皆)
　(有節度然三十六油燈又安三十六香鑪/以相開次侍燈待香晝夜不輟或百日四)
　(十日注心宻念燭燈行香呪願清眞妙辭/凡三十二言欲召神祗盡皇文召之所召)
　(所問求仙求/生在意所欲)
　其八法太一之齋以恭肅爲首(皆契同潔/巳勵志施)
　(爲唯法不雜異學跪拜/揖讓同法磬折盡節也)
　其九法指敎之齋以清素爲貴(祭酒籙生/共應用隨)
　(巨細無苦時遭飢食唯菜蔬向王之菜則/不得噉中食之後水不過齒思經念道不)
　(替須/㬰)

又曰三元塗炭之齋以苦節爲功上解億曽
道祖無數劫來宗親門族及已身家門無鞅
數罪拯拔憂苦濟人危厄其功至重不可稱
量(法於露地立壇安攔格齋人皆結同氣賢/者悉以黄土泥額被髪繫著欄格反手自)
　(縛口中銜璧覆臥於地開兩脚相去三尺/叩頭懴謝晝三時向西夜三時向北齋有)
　(上中下三元相連一元十二日合三十六/日下元限竟進中元十二日内加三過方)
　(謝中元竟進上元十二日内加五過方謝/於謝者向上下中中四面四角中一方謝)
　(増爲苦劇所以名三元者元則數之始也/一年有十二月三百六十日十日爲一旬)
　(月有三旬旬有上中下十二月合三十六/旬斯則十分之一分爲三元一元十二日)
　(是十二時/一周也)




洞玄靈寳五感文

















