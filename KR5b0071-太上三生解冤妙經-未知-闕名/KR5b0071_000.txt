








太上三生解寃妙經服九
爾時
尋聲救苦天尊與諸侍從廵遊十方世界化
度衆生出離苦海令歸正道不入邪宗觀見
西方於内一國王號淨梵此國人民多生淫
殺不造善功多沈地獄多失人身念彼衆生
遂即化身下降其國王夜夢神報來日
天眞自東而至何不迎之王心不寐坐而待
旦詔衆大臣后妃天親及諸市民逺離本所
迎接天尊至於城西有一大園樓閣嚴整花

太繁盛是時
天尊在七寳殿内金龍座上天童侍衞國王
大臣后妃天親及諸市民座下圍繞觀聽演
說正一妙法俄然瑞氣盈圍天花交散大衆
驚異喜恱難言時有皇后及諸貴妃焼香拜
禮跪而告曰弊居小國愚魯之邦未嘗得聞
如斯髙玄妙道今日過值深爲幸矣有少短
意欲訴道前伏願洪慈特賜允許
天尊曰汝有何言盡心而説皇后告曰今王
年老子嗣未立先有所懷數月之中遂致損

落其或月滿所得男女或一歲二嵗或三嵗
或五嵗之間即便死亡未知前生今世何罪
致得如是若蒙哀愍則仰受訣言
天尊曰是汝前生之中懐孕不愼殺落其胎
兒女心内憎嫌故得今身如此之報恐汝不
信吾今攝此𡨚䰟汝當親問天尊指處皇后
視之見一夜义面如葉籃眼如恠星指皇后
而言前生之時我受隂注投你爲母你身年
㓜全無惜䕶随性作爲因此不愼殺落我身
今欲還報縁汝前世生居中國敬奉天地日

月星辰勤侍翁婆孝順父母欽崇三寳至重
善人塑像造經略無慳惜蓋殿修壇竭力施
爲憫憐困苦濟惠貧寒積此善功今生證爲
小國之后若非此福我即殺你料應多日皇
后聞言心神懼怕戰戰兢兢拜跪道前我有
先身曽作如是今日雖知悔之何及伏望
天尊略示方便捨自巳之財盡爲布施願求
解釋
天尊曰善哉善哉汝雖前生建大功德廣作
福田即知不曾懴悔身中之𡨚結吾昔於

正一天尊受三生解𡨚妙經汝當随吾精心
誦之𡨚業自消夫人禀天地而生搆隂陽而
成三月之外始分男女可保而不可傷可養
而不可害命與大人一體無異誤損有落便
成𡨚債一日造𡨚三世報還豈不怖哉迷昩
衆生倚恃年壯懐孕之時全無將䕶恣意而
行登髙跳下負重急走或跨騎勞形或隂陽
不慎或撞或隱或搦或按或撲或揉或服藥
而損或針刺而傷或飡毒魚惡肉或喫硬物
冷漿如斯等事姙孕多傷或是自作或教他

殺害之因焉能盡說前生所作今身還報致
使懷孕多病疼痛纒綿飲食减少行立艱難
皮膚腫破腰似錐鑚巴明盻夜一日如年受
此痛苦啀至月足臨産多般或連日不分或
横逆不順親姻恐懼眷屬憂惶當此之時𡨚
家來害苦痛非常或母活子死或子活母死
或子母俱亡皆爲横夭之䰟若得託生依前
再受若未託生纒害親姻若遇此經志心持
念一切𡨚業盡總消除即説呪曰
　　晨昏運度　耀明古今　萬類受禀

　　給化成形　𡨚業悞染　三世相侵
　　正一之氣　解免𡨚䰟　聞之即散
　　聽之離分　天丁甲卒　扶䕶無傾
　　速生速免　各得安寧　元皇符命
　　時刻不停　急急如律令
是時念經七徧夜叉座前拜謝
天尊我今承斯功德徑徃中土託生冨貴之
家拜謝而去衆人聞之皆大歡喜
天尊曰此經非獨解一人之𡨚給汝等各發
誠心誦經百徧一國之人應有冤結悉皆解

脫于㑹下言同聲誦之至於百徧驀見隂雲
四布黒霧之中瑞氣垂空諸多類拜而言我
等特蒙
天慈降賜經法一國𡨚結已生未生罪無輕
重咸皆解脫倐忽之間雲収霧歛天氣朗清
人民歡慶讃謝天恩衆等告曰然頼道力普
得濟度雖無即目之𡨚慮有他時所犯作何
預修功德永離此苦
天尊曰吾今説此三生解𡨚妙經若有善男
子善女人毎日焼香誦經三徧己身𡨚結盡

皆消滅如精心抄一本與人合家眷屬同霑
福惠若復有人胎氣怯弱或數落不安轉禮
此經即得安穩必得智慧男女如睡夢中間
常見亡過兒女此是𡨚業又待重來精心毎
日旦暮焼香拜禮此經冤䰟自退普無驚怖
若復有人臨産多難即於難月之前請正一
道士法師對
三清聖像焚香誦經遂感善神護佑誕育順
理則無冤横之灾子母全安各保天年之壽
如行住坐卧精誠持念後世爲人冨貴聰明

形容端正子孫榮旺獲福無量歎斯因縁而
作偈曰
　　衆生多結𡨚𡨚深難解給
　　一日結成𡨚三世報不歇
　　我今傳妙經解除諸𡨚業
　　聞誦志心聴𡨚家自消滅
是時
天尊説經既畢諸仙大聖來迎
天尊巡遊他方濟拔羣品再爲國王后妃曰
自後依奉正道即生孝慧之男吾今付汝靈


符三道朱書吞之一符保身一符辟𡨚䰟一
符催速生汝等可以教世人遵敬奉行
　　　保身符



　　　辟寃符



　　　催産符




太上三生解𡨚妙經




