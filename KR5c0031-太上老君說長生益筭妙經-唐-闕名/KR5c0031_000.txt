








太上老君說長生益筭妙經女一
太上老君昔在禪黎國土碧落天中見有男
女抱病困厄壽不以理便當夭化筭未應全
太上老君以他心智洞究玄妙垂顔顧視即
召十方天官五嶽眞君長生司命侍從左右
同會七寶琉璃之座諸天宫主筭六甲符圖
天神地祇無鞅數衆俱來稽首長跪作禮端
簡恭肅受命教誨
道言下界之人信道者稀不知求生爲惡日
積其來以乆不識眞君致招衆禍恒嬰六疾

太上哀念兆庶即命東極長生眞君以召六
甲主筭神人各有無量騎乗遊行國界持經
教誨命受天人示其愚蒙賜其符籙佩服身
中轉經益筭齋戒爲常冀續年命免脫諸難
若有至心男女受持供養燒香灑掃情無猒
倦晝夜翹勤尊敬三寶大慈廣濟救護危厄
苦毒蒙原除魔消患滅惡澄清甲子將軍王
文卿從官一百三十九人生我益筭萬二千
道所護人身得蒙成就眞神鎭心除其惡疾
甲戌將軍展子江從官一百三十五人生我

益筭萬二千道所護人身體中除患却禍甲
申將軍扈文長從官一百三十一人養我益
筭萬二千道救護人身還魂復魄甲午將軍
衞上卿從官一百三十九人與我益筭萬二
千道保護人身一百二十歳之期甲辰將軍
孟非卿從官一百三十五人扶我益筭萬二
千道守護人身不令見惡甲寅將軍明文章
從官一百三十一人救我益筭萬二千道衞
護人身斷諸惡魔六十甲子三元道泰君萬
生益筭君若有命盡者大聖之恩能益其壽

萬道下生與我增筭道能覆愛道能救護道
能生成道能育養若人筭盡者是道能益一
萬二千九百九十九筭與道齊堅天地合德
萬物滋榮其道能生眞君下世與我長生益
我壽筭禀氣長存一萬二千七百種道下生
護人若疾病之者韓君丈人明醫玉女直符
小吏四萬八千人俱來救治若有魔邪祅魅
侵婬者大慈耀明等三千五百眞人俱時破
魔剪罰殃𦍙百禍崩消道化無窮與我益筭
三千道守護人身命得堅彊勇猛精進五百

諸仙下生與我益筭萬道護人身命九億萬
歳常得正道敷生大聖興隆益我年筭我壽
自然百千萬道常護人身開智慧門通達無
礙萬道下生爲我益筭三萬五千道保護人
身威儀備足衆魔摧闕九千萬衆眞人神童
與我益筭乗三千聖道救我所願爾時
太上老君及諸眞人仙童文始先生德然等
同趣眞宗普爲益筭衛護我身萬二千道神
符打鍜衆魔蠱毒山林社稷倚託形聲假稱
神勢盡令收滅

太上神符打鍜衆魔風王竈君殘殂水龍之
神土公害氣咸使銷亡六甲神符打鍜五魖
六耗惡夢歌吟野道呪詛魑魅魍魎血氣之
鬼盡令除蕩此經尊妙威力難稱衆經之王
降魔滅僞最爲第一勤修至理德流一乗大
福普帀愼勿輕宣行之如法祕而奉焉心當
存念道不虚言能依命者諸惡莫干毀削罪
録解散怨讎身康宅寧萬災絶源貪狼星主
惡氣巨門星主屍䘵存星主百鬼文曲星
主口舌廉貞星主惡夢武曲星主官事破軍

星主魖耗左輔斗星主人命筭右弼斗星主
鬼神三台星護人身命
第一惡星第二良星第三辟星第四熒惑星
第五危星銷災度難辟除天下疫氣疾病奸
非𡜍妒妨亂之鬼速去千萬里之外急急如
太上老君律令
第一開心符第二益筭符第三護身命符第
四金木水火土不相剋符第五主生人阿姖
死鬼虚耗神符所生之法一切惡物見符當
自散滅急急如律令

六甲將軍在上元甲子正月一日
太上老君與天師以漢安元年於蜀都五月
壬午在赤石城崖舍之中折石爲信奉道之
民若有壽終筭盡年衰月厄當自沐浴燒香
齋戒存心聞我
太上神符保護萬姓百年無闕若歲月日時
衰忌當佩神符無有衰厄大道眞符授與其
人過災度厄增年益筭受符之後壽命延長
九億萬道符護身命願壽登一百二十歲筭
得備足三宫丹田眞氣充滿身有光明諸仙

生我諸經載我日月照我玉光映我隂陽長
我四時養我五芝䕃我五雲蓋我五眞護我
六甲生我五帝助我五音樂我五兵翼我星
辰覆我眞聖衞我仙人扶我玉女侍我青龍
引我白虎俠我公侯吏人愛我百姓敬我萬
民營我長者順我郷里欽我弓箭刀兵盗賊
離我虎狼蚖蛇蟲獸避我五毒蠱道避我弟
子佩符之後天開四通百鬼伏從堕水不溺
履火不焼岀入吉慶不逢禍殃四海五嶽將
軍所護天道備衞萬法俱宣

太上神經賢聖衞我良藥餉我洞究吉凶神
符護我百鬼避我仙道念我天門通我地戸
閉我清泉飲我神人逹我風伯送我雨師除
道當吾符者死背吾符者亡符猒𡜍妒耗害
田蠶之鬼符猒死䘮新舊哭泣雌雄破殃復
連之鬼符猒山林社稷田君殘殂之鬼符猒
遊光精魅百怪之鬼符猒赤舌呪詛盟誓之
鬼符猒比舍起屋動土尸疰之鬼符猒日遊
土氣禁忌之鬼符猒腥血傷亡客死之鬼符
猒兵死獄死之鬼符猒男女殃𦍙之鬼符猒

無辜枉殺人之鬼弟子今受
大道神符行流動靜四道開通寢不惡夢善
瑞日臻所求所願皆得遂心千道萬法正眞
之威如符所勑急急如
太上道君律令
第一開心符





第二益筭符





第三護身命符







第四金木水火土不相剋符




第五主人生阿姖死鬼魖耗神符




符猒遊光之鬼




符猒山林之鬼






符猒五土之鬼



符猒遊止土氣之鬼



符猒客死之鬼




符猒獄死之





符猒無辜之鬼




符猒赤舌之鬼





符猒雌雄之鬼




符猒腥死之鬼






太上老君說長生益筭妙經



















