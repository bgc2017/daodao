







@fw元始无量度人上品妙經卷之四十<md:KR5a0001_HFL_042-001a>二
祈求嗣續慶延門閥品
道言昔於太始廣生天中紫霄洞歌大福樂土受元始度人祈
求嗣續慶延門閥妙品元始天尊當說是經周迴十過以召十
方始當詣座天眞大神上聖高尊妙行眞人無鞅數眾乘空而
來香靄浮煙翔鸞隨蓋赤光前擲瑤車轉雷縟彩仙雲絢葆千
色洞煥太空七日七夜諸天海嶽交碧揚霞日月星宿凝明並
照神風遠襲玉巖露煇天翠高虛絳氣飄<md:KR5a0001_HFL_042-001b>衍一國地土山川林
木鑑潔緬平仰矚毫髮重影沓見萬象同規土成柔玉紺靑一
色眾眞侍座元始天尊𤣥坐空浮蘂珠寶臺之上說經一徧諸

天大聖同時稱善是時一國男女悟識生根說經二徧定觀本
元不落苦趣說經三徧咸知至道生育之宗說經四徧生逢聖
運爲賢哲士說經五徧心行孝慈善於養老說經六徧陰陽合
德感化靈胎說經七徧得至法門生道不絕說經八徧雖有受
生不爲愛慾持結淫想說經九徧曉解希微雌<md:KR5a0001_HFL_042-002a>雄混合理參洞
𤣥說經十徧一切有情永延嗣續慶流海宇福及幽明是時一
國是男是女莫不傾心皆受護度咸得長生
道言是時元始天尊說經一徧東方无極無量品始生雲芽𤣥
露大神無鞅之眾浮空而至說經二徧南方无極无量品明性
雲芽寶華大神无鞅之眾浮空而至說經三徧西方无極无量

品大素雲芽感化大神无鞅之眾浮空而至說經四徧北方无
極无量品神水雲芽定嬰大神无鞅之眾浮空而至說經五<md:KR5a0001_HFL_042-002b>徧
東北无極无量品受識雲芽明智大神无鞅之眾浮空而至說
經六徧東南无極无量品縷絡雲芽攝用大神无鞅之眾浮空
而至說經七徧西南无極无量品賢質雲芽主福大神无鞅之
眾浮空而至說經八徧西北无極无量品陽運雲芽健育大神
无鞅之眾浮空而至說經九徧上方无極无量品碧菡雲芽九
宮大神无鞅之眾浮空而至說經十徧下方无極无量品靈藏
雲芽復命大神无鞅之眾浮空而至十徧周竟十方无極天眞
𤣥<md:KR5a0001_HFL_042-003a>化大神一時同至一國男女傾心歸仰悉悟道元傳立嗣續

生化之基繼其本宗聯芳襲慶其生无窮來者有如細雨密霧
无鞅之眾迮國一半土皆偏䧟非可禁止元始大慈欲使无量
眾生明識造化之先至道之奥所以妙極隱諱者爲明雌一雄
一之神偶而爲爻混合百神徊烟散風化生眞一卽是人備至
祕之道雖飛仙列眞未得道時皆以雲珠下投金液𤣥妙感合
生此靈胎神氣充備內顯眞身无動之體開演祈求嗣續慶延
門閥之<md:KR5a0001_HFL_042-003b>法存念生根始由元氣元氣之精微細如纎粒於是懸
一寶珠大如黍米在空𤣥之中去地十丈元始登引天眞大神
上聖高尊妙行眞人十方无極至眞雲芽生化玉嬰眞子大神
无鞅數眾俱入寶珠之中天人仰看惟見拂拂從珠口中入旣

入珠口不知所在國人廓散地還平正无復欹陷元始卽於寶
珠之內化舍蓮胎嬰之相說經都竟眾眞監度以授於我當此
之時喜慶難言法事粗悉諸天復位倐歘之間寂无遺響是時
天人遇值經<md:KR5a0001_HFL_042-004a>法嗣續昌隆福慶來臻全其本年无有中傷傾土
歸仰咸行善心行惠行和行弱行化行悲行恕行儉行慈行定
行仁言無唱宗口无佞聲齊同慈愛異骨成親國安民豐欣樂
太平經始出教一國以道預有至心崇奉禮敬皆得度世
道言元始天尊說經中所言並是諸天上帝內名生神育嬰隱
韻之音亦是眞魔內諱混化變胎以致嗣續慶延世系百靈之
隱名也非世之常辭開闡大法明道根元初從胎育<md:KR5a0001_HFL_042-004b>朱精白鉛

和混萬過三一鼓舞玉飴哺靈流珠啟明帝妃儛賡紫胞坼落
天嬰挺生號曰眞一字曰精延爲形之主百神之尊固道元命
生道眞身爾欲祈求賢嗣門戸亨榮使无絶氣與道无邊惟已
得道大聖能悉其章誦之十過諸天遙唱萬帝設禮聖母破券
司命定生監魂益善福慶駢蕃羣魔束形鬼精滅爽回屍起死
返胎更生至學之士誦之十過則天后衞房三界唱恭天機上
相注命得生嗣續傳世慶延門閥濟度生厄絶而保完所<md:KR5a0001_HFL_042-005a>以爾
者學士外滌世殗內臻化淵童君捧箎女君奏塤聲和神布妙
諱乃傳道胎靈孕嬰息自然召制十方保鍊胎仙克降嘉嗣無
有夭殤輕誦此章身則被殃供養尊禮門閥慶延世世昌熾與

善因緣萬災不干神明護門斯經尊妙獨步玉京度人无量爲
生道之宗巍巍大範德難可勝
道言凡誦是經十過諸天齊到爲爾開呈生錄降嗣繼賢永大
仙宗億曾萬祖幽魂苦爽皆卽受度上昇朱宮格皆九年受化
更生得<md:KR5a0001_HFL_042-005b>爲貴人而好學至經功滿德就嗣孫應仙葉葉受道門
閥慶延皆得飛昇金闕遊宴玉京也上學之士修誦是經爲諸
生民祈求嗣續使生道不絶民獲有後祭祀祖𤣥陰德垂裕皆
卽受度飛昇南宮世人受誦胄系綿昌則延壽長年後皆得作
尸解之道魂神暫滅不經地獄卽得返形遊行太空此經微妙
普度无窮一切天人莫不受慶无量之福生死蒙惠上天所寶

不傳下世至士齎金寶效心盟天而傳輕泄漏慢殃及九祖長
役冥官侍經<md:KR5a0001_HFL_042-006a>五帝玉童玉女各二十四人營衞神文保護受經
者身
道言正月長齋誦詠是經祈求嗣續慶延門閥感神眞風火之
君傳降台光使命得生智識明秀人中之英拔度上世亡魂斷
地逮役升上南宮七月長齋誦詠是經祈求嗣續慶延門閥感
金眞黃室之氣傳降幽精使形得備宮室內固百神入胎身得
神仙諸天書名黃籙白簡削死上生十月長齋誦詠是經祈求
嗣續慶延門閥感太𤣥眞一之精傳降爽<md:KR5a0001_HFL_042-006b>靈使性徹寥漠慧通
九冥懸知吉先與化同營爲國王帝主祈請聖嗣璇蕚萬芳百

靈稱慶普天䝉福安鎭國祚保天長存世世不絶常爲人君安
鎭其方民稱太平八節之日誦詠是經爲諸絶嗣眾生降致道
氣咸使有子克基其家得爲九宮眞人本命之日誦詠是經三
元返嬰白珠凝神道父道母長守泥丸司命定籍伯華益年魂
神澄正萬氣長存不經苦惱身有光明三界侍衞五帝司迎萬
神朝禮名書上天功滿德就飛昇上淸<md:KR5a0001_HFL_042-007a>
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐五色雲氣
之中內外蓊冥有靑龍白虎朱雀𤣥武獅子白鶴羅列左右
日月照明洞煥室內項生圓象光映十方如此分明密咒曰

无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經无量度人願所啟上徹<md:KR5a0001_HFL_042-007b>徑御
无上三十二天元始上帝至尊几前(畢)
引炁三十二過東向誦經






元始无量度人上品妙經
元始洞𤣥靈寶本章祈嗣慶門生化度人雌雄隱韻混合自然
空生三氣氣變赤文元始祖劫化生諸天對明雙景是起天根
傳氣立祖法道爲身五文開廓五臟棲神上有天闕<md:KR5a0001_HFL_042-008a>虛適羣仙
經絡血脈是爲至靈威制萬類身備天經傳孕嗣續紹祖列孫
祈求勝氣貴慶來庭胞胎受眞羅列交纏碧縷貫瞳綠繒爲筋
定爲仙宗應登高□體有朱誌舌有錦文三萬六千神符繞身
永輔帝化飛昇玉宸下逮民物皆著□文流布大梵身中之天
頭爲蕭臺腦爲玉山委曲九囘宮室相連前有明堂赤鑑三君
後有□堂九祖七□注記嗣續保慶家門元辰簡奏天馬驛傳

定子注孫繼續本先方寸虛盈列坐高眞紫衣絳裳狀如<md:KR5a0001_HFL_042-008b>天嬰
節會谿谷皆爲玉京百神會身渺渺劫仞若亡若存三華離便
大有妙庭金闕玉房森羅淨霐大行梵氣周迴十方中有度人
不死之神中有南極感降嗣續長生之君中有度世司馬大神
中有好生韓君丈人中有南上司命司錄延壽益筭度厄尊神
迴骸起死无量度人今日校錄諸天臨軒
東方无極飛天主福神王長生大聖无量度人
南方无極飛天定生神王長生大聖无量度人
西方无極飛天注嗣神王長生大聖无量度人<md:KR5a0001_HFL_042-009a>
北方无極飛天錫慶神王長生大聖无量度人

東北无極飛天益算神王長生大聖无量度人
東南无極飛天增品神王長生大聖无量度人
西南无極飛天送生神王長生大聖无量度人
西北无極飛天度厄神王長生大聖无量度人
上方无極飛天進德神王長生大聖无量度人
下方无極飛天輔聖神王長生大聖无量度人
十方至眞飛天降慶神王長生度世无量大神並乘輕霄流軿
翠霞瓊輦星車羽蓋綺仗風輪驂駕碧鳳神虎蒼龍建萬華之
節天騎<md:KR5a0001_HFL_042-009b>靈旛前嘯九靈齊唱後吹八渟同鳴獅子飛天嘯歌噰
噰五老啟途羣仙翼轅億乘萬騎浮空而來傾光囘駕降嬰度

生南昌上宰天機丞相金闕侍郎大𤣥司命紫靈仙君韓司主
錄監生大神執籙把籍齊到帝前隨所祈應生息蕃滋計考命
祿嚴校諸天普告三界无極神鄉泉曲之府北都羅酆三官九
府十二河源欲致貴勝嗣續綿綿上解祖考億劫種親疾除罪
簿落滅惡根不得拘留逼合鬼羣元始符命時刻升遷北都寒
池部衞形魂<md:KR5a0001_HFL_042-010a>制魔保舉度品南宮死魂受鍊仙化成人生身受
度劫劫長存隨劫輪轉與天齊年永度三途五苦八難超凌三
界逍遙上淸上淸之天天帝洞曜無色之境梵行
東方八天
十華招慶天帝洞覺好生

勝宗益賢天帝定世茂𤣥
澡明鍊光天帝陁明尚英
龍種玉嬰天帝觀福廣營
祖極承圖天帝妙無常生<md:KR5a0001_HFL_042-010b>
化樞運陽天帝肖眞元昆
厯符應台天帝果都祕空
傳福佑生天帝納液合烟
南方八天
光動降識天帝知無垠
辨息理明天帝務延宗

康囘遼澤天帝順子榮
傳機宗道天帝情何靈
孝始慶初天帝始育上求
素開皓都天帝玉蘭齊瑰<md:KR5a0001_HFL_042-011a>
繪微延霞天帝寂仙自盈
盟系靄豐天帝屹多裔暉
西方八天
景祈報慶天帝伯雲郁羅
辨華棄欲天帝眞交命神
冥緘密陽天帝兆先祉包

温醴濯支天帝乘氣赴儀
敦道亨成天帝握符通
窈洞遘甫天帝力孟成
日灌彩裔天帝鹿本太王<md:KR5a0001_HFL_042-011b>
九華含露天帝靜延定明
北方八天
冥婁總靈天帝孕咸同周
料度正緒天帝寥持野舒
積曜部俞天帝變蜞神
綱需第容天帝霞泮聰

淨變卵珠天帝窮宅報恩
述眞祀常天帝管師遙甯
默抱蘊和天帝揚嘉神英
鬱華九微天帝醜並福完<md:KR5a0001_HFL_042-012a>
三十二天三十二帝諸天隱諱生化之機諸天隱名育嬰徽稱
和陽合陰繼世嗣民神出空洞芒芽句茁自然靈章上眞隱名
召氣之音帝一胎尊結節之靈上隸眞魔育嬰之仙九陽和眞
十陰合神命嗣榮燿門閥慶延无量之奥深不可詳敷落神眞
普度天人今日告祈受度厯關諸天請滅胎注斬絶邪祅誕子
无殤命通太𤣥司命監舉无拘生門東斗禀氣西斗鑄形北斗

降魄南斗賜魂中斗內主泥丸尊神七寶宮室窓牖分明神氣
衝溢<md:KR5a0001_HFL_042-012b>總監眾靈靑帝護魂白帝侍魄赤帝養氣黑帝通血黃帝
中主萬神无越靑天魔王怒役威明赤天魔王變遷守眞白天
魔王憤擊虛成黑天魔王車轂𤣥冥黃天魔王持犯互爭五帝
大魔萬神之宗飛行鼓從總領鬼兵麾幢鼓節遊行太空恍惚
无常下入身中潛伏六根時巡九宮自頂達踵无不停容兆祈
嗣續願生天童淨蕩胎穢嚴攝北酆神王受命普掃不祥玉女
抱黃繡襦金璫聖母護生福慶堂堂都吏甲馬搜捕災殃神吏
甲馬斬付<md:KR5a0001_HFL_042-013a>天綱擲火萬里流鈴八衝敢有厭魅拒遏胎嬰金鉞
前戮巨天後刑屠割鬼爽風火无停千千截首萬萬剪形魔无

干犯鬼无祅精三官北酆明檢鬼營不得容隱金馬驛呈普告
无窮萬神咸聽三界五帝列言上淸元造開始龍漢延康體同
人胎混沌相包眼爲日月頭爲崑崙眉爲華蓋髮爲山林腸胃
江海呼吸風雲聲爲雷霆出初光明眇眇億劫其氣渾淪上无
復色下无復淵風澤洞虛金剛乘天天生地育外護百關金氣
堅剛質彊姿頑<md:KR5a0001_HFL_042-013b>立劫之初无幽无冥无形无影无極无窮溟涬
大梵遼廓无光赤明開圖運度自然元始安鎭敷落五篇赤書
玉字八威龍文保制劫運使天長存爾將降胎百神內存太一
幽寥來遇乂甯玉眞徹視華蕚流芳紫脈降絡曲折靈文腦膜
丹縷自然流雲固攝命根使命長生梵氣彌羅萬範開張元綱

流演三十二天輪轉无色周迴十方旋斗厯箕囘度五常三十
五分總氣上元八景冥合氣入𤣥𤣥𤣥中太皇上帝高眞泛景
太霞嘯詠洞章金眞<md:KR5a0001_HFL_042-014a>明郁流響雲營玉音攝氣靈風聚烟紫虛
鬱秀輔翼萬仙祈求嗣續繼先承門風迴烟繞紫虛梵胞千和
萬合自然成嬰嬰眞有神長生大君太乙主生司命紀年桃康
合體遘精丹田執符把籙保命生根上遊上淸出入華房八冥
之內細微之中永鎭人身泥丸絳宮中理五氣混合百神十轉
迴靈萬氣齊仙仙道貴生无量度人上開化源生如飛輪罪福
禁戒宿命因緣普受開度死魂生身身得受生上聞諸天諸天
之上各有生門中有空洞<md:KR5a0001_HFL_042-014b>謠歌之章眞王靈篇辭參高眞

第一欲界祈嗣迎慶之音
人道維何子孫是佑祖幹孫枝
英房實茂世當綿派淵胄遠久
積德賜賢嗣上帝垂慶延稔惡斷爾續
衰薾淪重泉帝心本無私福報爲善緣
生民寡嗣孫黑籙在三天悔過祈至眞
首罪露誠丹司命赦刑籍玉女抱眞還
爲爾千年後積善廣眞源金車登紫庭
慶積若邱山<md:KR5a0001_HFL_042-015a>
第二監生定嬰之章

眞一𤣥一合爲天精飛露墮珠
受胎爲人和氣肇元形模乃全
精延入勝知而能言識明眞妙
文武經綸爲帝爲王爲牧爲臣
祖基爲先嗣承厥後生道不泯
長生妙有積德垂代慶系无垠
念道思眞至聖无親爰有簡籙
福慧生民民亦何知謂天无神
殺盜貪嗔恣兆所行不知絶緒<md:KR5a0001_HFL_042-015b>
禍逮爾身天官執筆注其善功

百子千孫祿食萬鍾兆能祈願
醮禮仙公監生送魂九老降容
使兆世其家生氣永不終故知道妙本
太陰飛千龍
第三玉帝聖子歌曰
金闕絳霄飛龍繞嶽碧土紫房
洞淸寥廓帝有八子聖智神通
長生大君赤日瞳矓靑華東桑
三天列封蓬萊仙王制命萬靈<md:KR5a0001_HFL_042-016a>
神璽玉策翠袍羽巾是皆上靈

聖胄洪勳况爾下民貴繼其先
祀祖奠宗慶延其門明不仰至教
奏章敷玉文召氣得賢正祈爲聖君臣
道常愛生化連連無斷倫陰陽合太和
剛風舉其身
此三界之上飛空之中眞王歌音音參洞章誦之百遍道氣充
盈誦之千遍羣仙監臨萬遍道備感激神靈生端潔士爲世賢
人進道功業舉形上昇有聞靈音百神衞形勅制地<md:KR5a0001_HFL_042-016b>祇出入送
迎拔出地戸五苦八難七祖昇遷永離鬼官魂度朱陵受鍊更
生是謂无量普度无窮有祕上天文諸天共所崇泄慢墮地獄

禍及七祖翁
道言此二章並是諸天上帝及至靈眞王天機上宰垂系生民
注定嗣續不斷孳育流通化源使生幾无盡自外得者後裔孫
條孫枝擁茂自內得者雌雄神遇下接氣泉感生玉嬰禀受眞
正肖顏同體紹立仙宗身得神仙分形萬億幽栖方寸神徧十
方隱祕之音皆<md:KR5a0001_HFL_042-017a>是大梵之言非世上常辭言无韻麗曲无華宛
故謂𤣥奥難可尋詳上天所寶祕於神霄玉淸上宮運當下傳
垂教乃宣若有至人齎金寶質心依舊格告盟十天然後而付
焉
道言夫善信之士嗣子未立先胄不繼門閥萎落或屢生女男

夭殤不成纔及幼孺便卽淪没凡有此災同氣皆當奏詞投款
祈懇上眞齊心修齋六時行香十徧轉經福德立降嗣息生成
慶延積世消諸不祥无量之文普度无窮<md:KR5a0001_HFL_042-017b>
道言夫末學道淺或福業未充祈求嗣續雖得生已未至成人
多被夭害同學至人爲其行香誦經十過以度夭殤如法魂神
徑上南宮隨其善功復得更生爲爾賢德之男慶延門第輪轉
不滅便得神仙
道言夫生民不知无後爲大定信此身滅巳綠盡未明大道以
生氣无終世世不絶爲本九𤣥七祖近世祖考廢泯時祀犯禁
彌甚或年齒旣大嗣續未立旣常誕育不遂婚宦或生輙愚魯

慧靈不開偶得成人不循四業所<md:KR5a0001_HFL_042-018a>習凡下遠遊无方貽親憂憤
弱穉縈疾治療无痊皆是父母先世殃注訟呼所延悉當行香
誦經祈求天司以招福慶夫齋戒誦經功德甚重上爲人君祈
嗣蕃衍下爲兆庶延續家門生死受賴其福難勝故曰无量普
度天人
道言凡有是經能爲帝主兆民行是功德祈求之日發心修齋
燒香誦經十過皆諸天記名萬神侍衞右别至人尅得爲聖君
金闕之臣諸天記人功過毫分无失天中眞主亦保<md:KR5a0001_HFL_042-018b>舉爾身得
道者乃當洞明至言也
諸天中大梵隱語无量音道君撰

元始靈書中篇
東方八天
綠應昭符黎學道蘇熙南允封
𢍆天合魚英晃爽夕麓素凝濡
神灨誠布聿詔大魁鑒蹟匪囘
蘄永壽言帝澤寶有霄飛意冥
道大眞龍禳慶沛度安祉變猷
寀勝廣定<md:KR5a0001_HFL_042-019a>
南方八天
綺綸斗包子還戌高天籍司枚

福溱效嚴奚盧忻恚閱空辭彬
洞𤣥幽計瑰罔筵頤酎陣嶮縛
鬼首樵肥鄒靈哿顏辨炳牛尼
嶽驅機相𤣥省都微曜强注生
監𤣥仰淵
西方八天
紀景靈定坤足邀明遙魔彥堅
武箕婁魔洞洪寥濱元圖隱哥<md:KR5a0001_HFL_042-019b>
澤弈肆宗邱騎旼還縣禀列暝
億健由灘支務海洛宜勤棣般

杳浦翹梭欹淇徧巒士浸蔚角
秋火戈山
北方八天
酆程窅都支溪遄蕪厯眞离周
氐室傳俞勿落盤濯神鳳著騫
槎皇卷鋤謹命瓛序依攸憫遷
覺稠倣傞雲兖披灊孟阿邢何
龜華異邊祕邈道琪神曹把筵<md:KR5a0001_HFL_042-020a>
仙碧露芝
道言此諸天中大梵隱語无量之音舊文字皆廣長一丈司命

大禁南宮上宰監生大神以鸞羽紫瞳之紱書於絳臺瓊房金
墉之上以爲正音大定生息道氣襲隆祕諱之要侍文玉童玉
女各六千人俠以寶華覆以龍巾有知其音能齋而誦之者諸
天皆遣飛天神王下觀其身書其功勤上奏諸天嗣續貴壽慶
延門閥大勳仙曹保舉上眞道備剋得遊行三界昇入金門此
音无所不辟无所不禳<md:KR5a0001_HFL_042-020b>无所不度无所不成天眞自然之音也
故誦之致飛天下觀上帝遙唱萬神惠澤三界普聞群祅束首
鬼精自亡琳琅振響十方肅淸河海靜默山嶽吞烟萬靈振伏
招集羣仙天无氛穢地无祅塵冥慧洞淸大量𤣥𤣥也


@fw元始无量度人上品妙經卷之四十<md:KR5a0001_HFL_043-001a>三
保胎護命品
道言昔於始靑天中碧落空歌大浮黎土受元始度人保胎護
命妙品元始天尊當說是經周迴十過以召十方始當詣座天
眞大神上聖高尊妙行眞人保胎護命三元六甲大神无鞅數
眾步景而來飛雲流軿泛霄紫輿翠輦金車彩蓋罙覆洞淸凝
光三色煥麗映徹空𤣥十日十夜諸天寶苑鬱京墉臺庭闕浮
積巍構萬壘靈綱神芒停璣駐燿海雲呈<md:KR5a0001_HFL_043-001b>瑞山嶽徊烟遠逮浩
杳近連陬壁雲煇鼓華仙澤飄曵觸衣聞香皆獲上道一國地
土山川林木碧䝉綿密蘭風靜注委霞繞落道聲夷由无量天

仙稱歎希有眾眞侍座元始天尊𤣥坐空浮一千二百天宮萬
龍虯揭明蘂繁珠大寶玉座之上說經一徧諸天聖母同時稱
善是時一國仙妃神女憶悟往因見道本元信知天地未生元
氣肇始神精吸粹陰陽定胎九十億劫三氣混淪九十大劫三
華始分五老保胎三元育魂七竅洞張大塊乃<md:KR5a0001_HFL_043-002a>坼二儀出胎始
建寰海說經二徧胎卵濕生毛鱗介贏无不備成說經三徧喙
鳴口語呼應調順眞協天律說經四徧膚革堅完金眞散靈剛
風宛轉說經五徧道出英妙才韻秀爽說經六徧至巧功成曲
遂天德說經七徧育嬰端就善慧滋身說經八徧婦人懷娠鳥
獸含胎已生未生皆得生成說經九徧胎臟發泄內寶露形說

經十徧道用神化自然成人是時一國是男是女莫不傾心保
胎護命咸得長生<md:KR5a0001_HFL_043-002b>
道言是時元始天尊說經一徧東方无極甲宮天冥保胎萬和
護命大神无鞅之眾浮空而至說經二徧南方无極丙宮天眞
保胎𤣥明護命大神无鞅之眾浮空而至說經三徧西方无極
庚宮天厯保胎肅靈護命大神无鞅之眾浮空而至說經四徧
北方无極壬宮天胚保胎順生護命大神无鞅之眾浮空而至
說經五徧東北无極癸宮天孕保胎護正護命大神无鞅之眾
浮空而至說經六徧東南无極乙宮天壽保胎樂化護命大神
无鞅<md:KR5a0001_HFL_043-003a>之眾浮空而至說經七徧西南无極丁宮天申保胎道寂

護命大神无鞅之眾浮空而至說經八徧西北无極辛宮天童
保胎𤣥祖護命大神无鞅之眾浮空而至說經九徧上方无極
戊宮天明保胎法義護命大神无鞅之眾浮空而至說經十徧
下方无極己宮天陽保胎道康護命大神无鞅之眾浮空而至
十徧周竟十方无極保胎護命大神一時同至一國男女傾心
歸仰來者有如揚埃積塵繁星散霧无鞅之眾徧滿一國九地
俱震非可<md:KR5a0001_HFL_043-003b>禁止於是元始舉身放光洞照十方上下良久攝光
從寶光雲葉中出上現元始天尊大慈玉相金容赫炳於其眉
間出寶珠相此珠微妙光出一尋內見虛皇玉闕天靈寶臺无
鞅天人行住棲止乘跨鸞鶴笑言顧矚一時同現水火交發山

川宮殿圓寸而足元始旣在太𤣥眞一廣大靜定卽此化身分
形无量登引天眞大神上聖高尊妙行眞人十方无極保胎護
命至眞大神无鞅數眾俱入元始珠光之中天人仰看惟見拂
拂從珠影中入<md:KR5a0001_HFL_043-004a>旣入珠影不知所在國人廓散地還虛曠无復
駢沓元始卽於神珠妙光之內說經都竟眾眞監度以授於我
當此之時喜慶難言法事粗悉諸天復位倐歘之間寂无遺響
是時天人遇值經法普得濟度保胎護命无有殞傷傾土歸仰
咸行善心不妄不惑不欺不欲不爽不違不思不怍不制不囘
言與天通口无二聲齊同慈愛異骨成親國安民豐欣樂太平
經始出教一國以道預有至心宗奉禮敬皆得度世<md:KR5a0001_HFL_043-004b>

道言元始天尊說經中所言並是諸天保胎護命神王內名隱
韻之音亦是保胎三元六甲內諱百靈之隱名也非世之常辭
上聖已成眞人通𤣥究微能悉其章誦之十過諸天遙唱萬帝
設禮天地萬類含胞孕胎無不生成祕解道先深得元奥大至
天地纎及昆蛸未有不深極胎眞受道眞氣布精凝血然後化
成一切聖賢諸天帝王高仙未有不從胎根育養而出故保胎
護命誦經召神易轉陰陽降福生人至學之士誦之十過則聖
母降<md:KR5a0001_HFL_043-005a>房司馬侍軒司命定籍五帝延生萬𢑥受形保胎護命壽
德齊明所以爾者學士內咒隱名外誦眞經召制十方與道同
榮伏御地祇束縛魔靈不但𨚫死亦可仙身謂其呼召三元六

甲十方胎神使護己命身中胎元十眞百節赤君聽命使子神
仙不惟女子胎孕之厄可以誦持而學道鍊眞不妨咏味輕誦
此章身則受殃供養尊禮門戸興隆世世昌熾與善因緣萬災
不干神明護門斯經尊妙獨步玉京度人无量爲萬道之宗巍
巍大範德<md:KR5a0001_HFL_043-005b>難可勝
道言凡誦是經十過諸天三元六甲九宮保胎護命福善大神
降應齊到斷絕六天惡鬼上世亡魂於一切眾生胎元命宮作
諸誣害使眞氣消落神華傾喪孕化不登子嗣難成故氣流接
注連累代速付北都斬戮鬼形考按錄籍善惡速分受道順生
得爲貴人而好學至經功滿德就自識胎眞皆得神仙飛昇金

闕遊宴玉京也上學之士修誦是經皆卽受度眞神自飛出入
胎宮女人受誦則得保<md:KR5a0001_HFL_043-006a>胎護命天人爲子寶精變嬰誕育之日
胎神護命无有損傷男子夙成福與道隆慶偕時興延壽長年
後皆得作尸解之道魂神暫滅不經生滅卽得返形遊行太空
此經微妙普度无窮一切天人莫不受慶无量之福生世蒙惠
上天所寶不傳下世至士齎金寶効心盟天而傳輕泄漏慢殃
及九祖長役鬼官保胎護命玉童玉女各三十二人營衞神文
保護受經者身
道言正月長齋誦詠是經速召上元六甲直<md:KR5a0001_HFL_043-006b>符保胎護命斷上
世亡魂追呼子孫訟在天官使胎不成絕孕无子鬼注孤𡞦七

月長齋誦詠是經速召中元六甲直符保胎護命斷咒詛蠱厭
妬害男女訟在地官使胎不成絕孕无子鬼厯著名十月長齋
誦詠是經速召下元六甲直符保胎護命斷冡訟濕注祖世牽
連鬼食胎精訟在水官使胎不成絕孕无子黑札定刑八節之
日誦詠是經護諸眾生一切命元使命无傾八方胎神各領官
屬入朝九宮太乙眞君延生保胎護命生根凡誦<md:KR5a0001_HFL_043-007a>是經普及生
民不獨女身而植道因天帝下觀得爲九宮眞人本命之日誦
詠是經速召胎神聽受眞經明堂三君保護胎精魂神澄正萬
氣長存不經苦惱身有光明三界侍衞五帝司迎萬神朝禮名
書上天功滿德就飛昇上淸

道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲氣之中內外蓊冥有靑龍白虎朱雀𤣥武<md:KR5a0001_HFL_043-007b>獅子白鶴羅
列左右日月照明洞煥室內項生圓象光映十方如此分明
密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經
