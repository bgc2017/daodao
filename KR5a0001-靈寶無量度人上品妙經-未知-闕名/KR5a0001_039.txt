







@fw元始无量度人上品妙經卷之三十<md:KR5a0001_HFL_039-001a>九
南宮延生品
道言昔於丹靈天中絳彩飊歌朱陵昌土受元始度人南宮延
生无量上品元始天尊當說是經周迴十過以召十方始當詣
座天眞大神上聖高尊妙行眞人南昌上宮天機內省延生保
僊上眞道君南宮延生天機上相眞宰天機上吏眞宰天機眞
僊眞宰天機直神眞宰丹元僊官三元僊官天機都吏甲騎神
吏無鞅數眾乘空而來彤霞神霄寶輿丹<md:KR5a0001_HFL_039-001b>輪鳳蓋垂蔭流明紫
光九色蓊蔚洞煥太空六日六夜南昌上宮星樞守躔候鼓不
鳴龍嶽水刻玉滴停注煙旗浮空霧帷卷香樞機二省十官秉

笏嚴領局部神風輕襲虛海澄映天容廓淸氣界昭曠一國地
土山川林木緬平一等無復高下土成柔玉紺膩純明洞徹圓
羅無有異色眾眞侍座元始天尊𤣥坐空浮六龍戲珠交昇雲
錦之座說經一遍諸天大聖同時稱善是時南昌宮中天機內
省注上兆庶延生保僊之名萬億論計得仙之<md:KR5a0001_HFL_039-002a>人九萬餘條說
經二遍南辰朱華映滿碧虛雲綱縈囘瑰衡蚪屈說經三遍琳
琅振韻讚美洞章說經四遍南宮啟關生育萬彙說經五遍天
機流運五德平昌說經六遍六星搖光萬神協慶說經七遍仙
算無終世壽遐遠說經八遍眞魔降券度兆延生說經九遍雨
花盈尺天香合雲說經十遍世無夭折樂慕靈眞是時一國是

男是女莫不傾心皆受護度咸得長生
道言是時元始天尊說經一遍東方无極无<md:KR5a0001_HFL_039-002b>量品延生至眞大
神无鞅之眾浮空而至說經二遍南方无極无量品延生至眞
大神无鞅之眾浮空而至說經三遍西方无極无量品延生至
眞大神无鞅之眾浮空而至說經四遍北方无極无量品延生
至眞大神无鞅之眾浮空而至說經五遍東北无極无量品延
生至眞大神无鞅之眾浮空而至說經六遍東南无極无量品
延生至眞大神无鞅之眾浮空而至說經七遍西南无極无量
品延生至眞大神无鞅之眾浮空而至說經八遍<md:KR5a0001_HFL_039-003a>西北无極无
量品延生至眞大神无鞅之眾浮空而至說經九遍上方无極

无量品延生至眞大神无鞅之眾浮空而至說經十遍下方无
極无量品延生至眞大神无鞅之眾浮空而至十遍周竟十方
无極南宮延生天眞大神一時同至一國男女傾心歸仰將聞
元始天尊宣示南宮延生之法成眞之要各相謂言我等位證
天人住諸天中未聞天司名品居處統治三元生死罪福功過
所在南宮延生但知大略南昌上宮爲南極長生大帝<md:KR5a0001_HFL_039-003b>君之總
司延生之所復在何治有何典宰主吏三元之民當何祈請遂
獲延生將享无極今日天尊敷陳綱括開曉天人我等宜各精
心歸依大法修證前詣再拜稽首來者有如細霧密雲无鞅數
眾迮國一半土皆偏陷非可禁止一切大眾圍繞座側瞻伫靈

顏覬聞妙法元始俯仰四顧攬几迴天儼紫金光容發言宣告
大眾曰夫天地定位君臣乃立三天上帝設官布政分治三元
紫微太微爲兩極之司以主生死世人罪福仙眞功過紫微<md:KR5a0001_HFL_039-004a>曹
局係於北斗太微案掾隸於南辰紫微天官之司則有太𤣥都
省以統三官太微大君之司則有天樞天機二省以延注生命
校領羣靈南斗第五星曰天樞第六星曰天機樞機二省爲上
帝之內司長生大帝正所御也天有三省以治三元則樞機之
司並屬於南昌上宮卽太微宮也三省之內金闕侍中上相上
宰侍郎仙卿司命以共治之兆能長齋奉詞天機省中懇禮長
生大帝嚴備供養勤誠不替則有九天採察考校眞官按兆功

過<md:KR5a0001_HFL_039-004b>上聞機省則上相注筆爲兆延生壽無紀極不必丹芝可俟
仙道大眾欣躍乞獲詳教渴伫聖言於是元始懸一寶珠大如
黍米在空𤣥之中去地五丈元始登引天眞大神上聖高尊妙
行眞人天機內省上相眞宰靈官直符甲卒統騎南宮延生无
量大神十方无極至眞尊神无鞅數眾俱入寶珠之中天人仰
看惟見拂拂從珠口中入旣入珠口不知所在國人廓散地還
平正無復欹陷元始卽於寶珠之內說經都竟眾眞監度以授
於我當<md:KR5a0001_HFL_039-005a>此之時喜慶難言法事粗悉諸天復位倐歘之間寂無
遺響是時天人遇值經法普得濟度全其本年無有中傷傾土
歸仰咸得延生不殺不害不嫉不妬不淫不盜不貪不欲不憎

不𡜍言無華綺口無惡聲十二善行專則延生南宮自聞天機
列言七世命仙齊同慈愛異骨成親國安民豐欣樂太平經始
出教一國以道預有至心宗奉禮敬各得度世
道言元始天尊說經中所言並是上帝南宮延生內名隱韻之
音亦是天機省中上相內<md:KR5a0001_HFL_039-005b>諱百靈之隱名也齋戒誦之直符詣
天機省乞延生之籙太上度南宮之契兆得延生永世長存非
世之常辭上聖已成眞人通𤣥究微能悉其章誦之十過諸天
遙唱萬帝設禮南宮延生天機紀齡雙景照頂泥丸返精羣魔
束形鬼癘滅爽囘屍起死白骨成人至學之士誦之十過則大
君流遷三省言功魔精喪眼鬼祅滅爽濟度垂死絕而得生所

以爾者學士穢氣未消體未洞眞召制百神威未制天政德可
伏御地祇束縛魔靈但卻死而<md:KR5a0001_HFL_039-006a>已不能更生輕誦此章身則被
殃供養尊禮門戸興隆世世昌熾與善因緣萬災不干神明護
門斯經尊妙獨步玉京度人无量爲萬道之宗巍巍大範德難
可勝
道言凡誦是經十過諸天齊到南昌宮中天機省宰上相眞君
請長生大帝玉篆龍文九雲之書雲章寶籙統僊驅吏八鸞眞
符告下酆山泉曲之府使億曾萬祖幽魂苦爽皆卽受度上升
朱宮格皆九年受化更生得爲貴人而好學至經功滿德就皆
得神仙飛昇金<md:KR5a0001_HFL_039-006b>闕遊宴玉京也上學之士修誦是經南極丹元

左靈仙府眞官直符神吏爲兆延生皆卽受度飛昇南宮世人
受誦則九元八極四斗三眞十二仙官教兆隱遷延生長年後
皆得作屍解之道魂神暫滅不經地獄卽得返形遊行太空此
經微妙普度無窮一切天人莫不受慶无量之福生死蒙惠上
天所寶不傳下世至士齎金寶效心盟天而傳輕泄漏慢殃及
九祖長役治官侍經南宮玉童玉女各二十四人營衞神文保
護受經者身<md:KR5a0001_HFL_039-007a>
道言正月長齋誦詠是經南宮延生長生大帝敕太𤣥九仙君
太虛无上君太上九老仙都君爲兆開心通幽洞冥爲上世亡
魂斷地逮役度上南宮七月長齋誦詠是經南宮延生天機上

相告太虛紫元洞陽元君太素仙元君太上秀樂君爲兆辟妄
長獲至眞身得神仙南宮書名黃籙白簡削死上生十月長齋
誦詠是經南宮延生金闕侍郎請玉華洞靈君玉華紫靈君元
丹中皇君爲兆護身忠事至尊孝及一門爲國王帝主君臣父
子安<md:KR5a0001_HFL_039-007b>鎭國祚保天長存世世不絕常爲人君安鎭其方民稱太
平八節之日誦詠是經南宮延生玉淸三皇太帝華陽仙君紫
靈仙君洞陽仙君開兆八關得見眞仙得爲九宮眞人本命之
日誦詠是經南宮延生長生大帝敕太極仙君淸靈仙君九光
仙君十華仙君延兆生籍赦罪超神魂神澄正萬氣長存不經
苦惱身有光明三界侍衞五帝司迎萬神朝禮名書上天功滿

德就飛昇上淸
道言行道之日皆當香湯沐浴齋戒入室<md:KR5a0001_HFL_039-008a>東向叩齒三十二
通上聞三十二天心拜三十二過閉目靜思身坐紫赤絳三
色雲氣之中內外蓊冥有靑龍白虎朱雀𤣥武獅子白鶴羅
列左右南宮天機相宰神官俱降兆前日月照明洞煥室內
項生圓相光映十方如此分明密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋淸堂修行至經无量度人願所啟上徹<md:KR5a0001_HFL_039-008b>徑御
无上三十二天元始上帝至尊几前(畢)

引炁三十二過東向誦經










元始无量度人上品妙經
元始洞𤣥靈寶本章南宮延生上品天機度人太微隱韻離合
自然混洞赤精旡旡上眞化爲南極六司高宸天樞統兵總御
三元天機內省天政所干統攝南宮主校延生元始<md:KR5a0001_HFL_039-009a>祖劫化生
諸天開明兩極水火天根上無復祖惟道爲身九龍雲書八鸞
眞文攝氣命仙召靈招眞十極飛報玉章瓊文三省開廓普植
神靈太𤣥都紏樞機輔丞持印執法八天鳳文無文不光無文
不明無文不立無文不成無文不度無文不生是謂大梵天中
之天鬱羅蕭臺玉山上京上極無上大羅玉清眇眇劫刃若亡
若存三華離便南昌妙庭金闕玉房森羅淨霐神霄梵氣周迴

十方中有南宮延生之神中有南極長生大帝君中有神<md:KR5a0001_HFL_039-009b>府靑
華帝君中有天機上相上吏眞神眞宰眞君中有延生司馬大
神中有好生主錄韓司丈人眞君中有南上司命司錄延壽益
算度厄尊神迴骸起死无量度人今日校錄諸天臨軒
東方无極延生注善神王長生大聖无量度人
南方无極延生考察神王長生大聖无量度人
西方无極延生賞功神王長生大聖无量度<md:KR5a0001_HFL_039-010a>人
北方无極延生校錄神王長生大聖无量度人
東北无極延生定品神王長生大聖无量度人
東南无極延生紀壽神王長生大聖无量度人

西南无極延生上奏神王長生大聖无量度人
西北无極延生僊誥神王長生大聖无量度<md:KR5a0001_HFL_039-010b>人
上方无極延生帝司神王長生大聖无量度人
下方无極延生巡省神王長生大聖无量度人
十方至眞南宮延生神王長生大聖无量大神並乘紫雲琅輿
朱輦華蓋碧輪驂駕丹鳳五色靑龍建火鈴制魔之節六甲召
眞靈旛前嘯九部齊唱後吹八樂同鳴飛空遊僊嘯歌噰噰五
帥啟塗四靈翼轅憶乘萬騎浮空<md:KR5a0001_HFL_039-011a>而來傾光迴駕監眞延生天
機丞相南昌上宮韓司主宰延生大神執籙把籍齊到帝前隨
所應度嚴校諸天兆能投誠奏告南宮標紀生命月日時年奏

章通詞洞館隱天詣南昌上宮天機內省金闕侍郎南上司命
靈虛眞仙注筆丹籍延生續年已枯復榮已殘復完已滅復起
已朽復堅天機上生錫兆長生普告三界无極神鄉泉曲之府
北都羅酆三官九府十二河源上解祖考億刼種親疾除罪簿
落滅惡根不得拘留逼合鬼羣南宮符<md:KR5a0001_HFL_039-011b>命時刻昇遷北都寒池
部衞形魂制魔保舉度品南宮死魂受鍊仙化成人生身受度
刼刼長存隨刼輪轉與天齊年永度三塗五苦八難超凌三界
逍遥上淸上淸之天天帝洞機無色之境梵行
東方八天
玉厯司仁天帝慈持宗元

化植蒼靈天帝廣繁儀王
道華秀功天帝純平子夸
寶宸妙生天帝冲𤣥定僊<md:KR5a0001_HFL_039-012a>
太𤣥靜眞天帝慈持宗元
遘僊滌想天帝廣繁儀王
㟧龍布和天帝純平子夸
淸邱洞夷天帝冲𤣥定僊
南方八天
正紀黃元天帝覺浮丹明
朱房簡眞天帝絕洞九方

曲化耀威天帝恬昭延生
炎正宗成天帝殿公維良
皇極變成天帝放鐸卒馳<md:KR5a0001_HFL_039-012b>
丹明感僊天帝鍊歸牧𤣥
飛龍晨燭天帝育垠祕懷
神闕絳玉天帝浮棠嘉萌
西方八天
七靈素明天帝虎襄威
機輪皓都天帝勝元衍光
靜生太无天帝自眞定開

清明囘光天帝監印主收
敢司正刑天帝制懲檢冥
道嚴戒城天帝曜道离昌<md:KR5a0001_HFL_039-013a>
玉龍昇汭天帝昇奇纂神
盈虛總靈天帝對神把眞
北方八天
朝極靜順天帝烈華至彬
履剛召靈天帝常祐柯童
𤣥眞海遙天帝伯赤飄光
𤣥洞五雲天帝曷迴樞純

金呈禁理天帝保撫慶明
𤣥靈斗宮天帝契超燕宗
萬福帝皇天帝善持揭藍<md:KR5a0001_HFL_039-013b>
玉雲靉龍天帝母精羅源
三十二天三十二帝南宮隱諱南宮隱名天中空洞自然靈章
太微隱韻太微之音太微之尊南昌之神天機眞宰南宮之靈
九府十曹飛報上淸无量之奧深不可詳敷落神眞普度天人
今日欣慶受度延生永固厯關諸天請滅眾惡斬絕地根超度
五苦名列大𤣥東斗主算西斗記名北斗落死南斗上生中斗
大魁總監眾靈靑帝護魂白帝侍魄赤帝養氣黑帝通血黃帝

中主萬神無越靑籙眞<md:KR5a0001_HFL_039-014a>官吉多眞伯赤籙眞官擘山擎石白籙
眞官黃越赤靈黑籙眞官御雷鐵腹黃籙眞官天道神力五籙
眞官萬神之宗飛行鼓從總領僊兵麾幢鼓節遊觀南宮威聲
赫奕帝省言功南昌續生嚴攝北酆神府受命普掃不祥神龍
吐毒天馬四張金精前驅飛神仗旛擲火萬里流鈴八衝敢有
干試拒遏上眞金鉞前戮流火後刑屠割鬼爽炎飈無停千千
截首萬萬剪形魔無干犯鬼無祅精三官北酆明檢鬼營不得
容隱金馬驛程普告無窮萬<md:KR5a0001_HFL_039-014b>神咸聽三界五帝列言上淸
大洞啟厯道合自然恍惚結氣界域斯張君父臣民列職分庠
凝玉爲京初易龍康帝出而治左右紀綱三宮肇基三省闢張

三府總司按牘維防眇眇億刼混沌之中上空無色下空無淵
風鼓澤涸水堅爲山空生元土金剛乘天天有萬官命世經天
天上天下無幽無冥無形無影無極無窮自然神化變造形容
溟涬大梵與道合同民有耳目不知視聽潛默漠昧遼廓無光
赤明開圖運度乃宣元<md:KR5a0001_HFL_039-015a>始安鎭敷落五篇赤書玉字八威龍文
保制刼運三界長存符變僊眞官司臣鄰氣復成符象與空淪
梵氣彌羅萬範開張元綱星舍隨氣流演三十二天輪轉無色
周迴十方蔭蓋乘車階登紫房太𤣥都司大魁植彊旋樞厯機
據斗建綱掖帶二省統號南昌順行六儀回度五常三十五分
總氣上元八景冥合氣入𤣥𤣥上帝樞機天之喉舌下應體躬

心目爲𤣥𤣥中太皇南宮延生上帝高眞泛景太霞嘯詠洞章
金眞朗郁流響泥丸雲營在<md:KR5a0001_HFL_039-015b>中白珠連連玉音攝氣耳聽鍾絃
靈風自徊百神聚煙紫虛鬱秀輔翼萬仙千和萬合自然成眞
眞中有神長生大君靑華左公玉妃右神高上道王執玉垂紳
太一在前司命在後桃康合延吐英噏秀執符把籙保命生根
閱籍南宮請算北元上遊上淸出入華房八冥之內細微之中
下鎭人身樞爲腦空不動者空絳宮爲機索幽見微中理五氣
混合百神十轉迴精萬氣齊仙南宮延生无量度人機開八門
飛天法輪罪福禁戒宿命因緣普<md:KR5a0001_HFL_039-016a>受開度死魂生身身得受生
上聞諸天諸天之上各有生門中有空洞謠歌之章眞聖靈篇

辭參高眞
第一南宮延生天機上相飛空之音
天機據摛帝宮維南欲延爾生
無引機轅機軸不動道大勿用
機轅相馳不病則屍天機乘物
召則應之善惡功過率關帝司
機靜神動僊飛南宮謹機祕眞
卓爲靈人運機以天道法自然<md:KR5a0001_HFL_039-016b>
運機以心喪精失身心目爲機
象以四時我握其寶上帝所知

第二南宮延生天樞上相之章
六星在南上通朱陵炎炎丹霄
絳闕彤庭環樞者空空體無形
無形不動孰使其靈靈無使從
惟帝是膺天政以常勿伐勿矜
有相若助徒爲主名靜而無爲
道以公平象彼泥丸中居至神
混與空合百骸自生大樞任成<md:KR5a0001_HFL_039-017a>
無得無名我駕飛飈下觀億程
第三南宮延生長生大帝歌曰

電輪舞空命駕神宮雲旗燿熠
紫雲光襲下有萬仙龍翼我轅
紫霞爲蓋天衣河帶樂攜高上
席宴華童南昌列言道濟眞功
注善延生勳靄仙宗人無私機
正意爲師情念蜂起招魔致鬼
僊聖殊超然豈獨長生已浮身八景間
俯眄靑圓羅丹林覆諸天玉音揚洞歌<md:KR5a0001_HFL_039-017b>
憫此塵中人一瞬隨流波燒香捧靈篇
眞人自來過

此三界之上飛空之中眞王歌音音參洞章誦之百遍名度南
宮誦之千遍眞仙保迎萬遍道備飛昇太空過度三界位登仙
公有聞靈音眞王敬形敕制地祇侍衞送迎拔出地戸五苦八
難七祖昇遷永離幽關魂度朱陵受鍊更生是謂无量普度无
窮有祕上天文諸天共所崇泄慢墮地獄禍及七祖翁
道言此二章並是諸天上帝及南宮延生隱<md:KR5a0001_HFL_039-018a>祕之音統明樞機
之司爲上帝喉舌心目之任皆隸南昌上宮爲金闕之要地兆
能長齋封章奏告謁詣眞靈上吏眞宰敷功列言爲其延年身
享天福澤逮後昆皆是大梵之言非世上常辭言無韻麗曲無
華宛故謂𤣥奧難可尋詳上天所寶祕於𤣥都高上神霄玉淸

玉府道合治世應法以傳若有至人齎金寶質心依舊格告盟
玉淸然後而付焉
道言夫天地運度否終日月五星虧盈至聖神人休否末學之
夫疾傷凡有此災同氣皆<md:KR5a0001_HFL_039-018b>當齊心修齋六時行香十遍轉經福
德立降消諸不祥无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法天機上相爲開
南靈延生續命之簡注記善功魂神徑上南宮隨其學功計日
而得更生輪轉不惑便得神仙
道言夫天地運終星宿錯度日月失輝四時失度陰陽不調國

境歲災疫毒流行兆民死傷師友命過皆當修齋行香誦經夫
齋戒誦<md:KR5a0001_HFL_039-019a>經功德甚重上消天災保鎭帝王下禳毒害以度兆民
生死受賴其福難勝故曰无量普度天人
道言凡有是經能爲天地帝王兆民行是功德有災之日發心
修齋燒香誦經十過皆諸天記名萬神侍衞右別至人尅得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語无量音道君譔
元始靈書南宮延生祕篇<md:KR5a0001_HFL_039-019b>
東方八天

婁胃握樞裔延重波綽摩慶將
陸徒𤁒帝抱能興生仗仙獨麗
銳伯麟元綿洪騫熾角飛兼羅
吻悅遘慧越嘉童貽雲鐸府位
梵方應落彌迢緣遷辟都登廂
丙寗盈牋
南方八天
烏東寗駝畢蒼兖囘壯輔裒淵
星柯監摧爵邏謹韜闡時沂泉<md:KR5a0001_HFL_039-020a>
耀芒赤奕龜蹊宜陳聚掌滅魅

寂盧厯聽號炎都利軫冲格眞
漸旻蘇康嶽靈衝渦正并挾宥
棘囉達辰
西方八天
灝景太華扄韓附瑾變淸流濊
萌梁順忻曜燄剛式璞持妙成
梵度元品恢漠連濱常融殊邱
敵乾峩屏混化開兌偃池顫因
樞關崿都避爻魚圍質傍樊儲<md:KR5a0001_HFL_039-020b>
遍蕩掖奔

北方八天
𤣥漢巨漠螣輪腆陽龍堅華育
惠班至莊答落正位照艾虛危
錫河律多禀察興和瓚鼐幽仰
杞靈欽蓬晦洞室育俛墮熒敖
竺洛紀籍燕坤呈魔內殺醜祅
玉延終壁
道言此諸天中大梵隱語无量之音舊文刻書南宮鳳臺之上
召南極斗機眞人開兆玉<md:KR5a0001_HFL_039-021a>厯延生永世拔度七祖帝澤千重身
飛金房書籍朱童字皆廣長一丈長生大君昔寶其文以爲正

音有知其音能齋而誦之者諸天皆遣定眞神王下觀其身書
其功勤上奏諸天萬神朝禮地祇侍門大功眞王保舉南昌道
備尅得遊行三界昇入神霄此音無所不辟無所不禳無所不
度無所不成天眞自然之音也故誦之致神王下觀上帝遥唱
萬神朝禮三界侍軒羣祅束首鬼精自亡琳琅振響十方肅淸
河海靜默山嶽吞<md:KR5a0001_HFL_039-021b>煙萬靈振伏招集羣仙天無氛穢地無祅塵
冥慧洞淸大量𤣥𤣥也
