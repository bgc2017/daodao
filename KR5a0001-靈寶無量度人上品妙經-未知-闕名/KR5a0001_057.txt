






<md:KR5a0001_HFL_056-019b>
@fw元始無量度人上品妙經卷之五十<md:KR5a0001_HFL_057-001a>七
解釋幽牢品
道言昔於始靑天中碧落空歌大浮黎土受元始度人解釋幽
牢妙品元始天尊當說是經周迴十過以召十方始當詣座天
眞大神上聖高尊妙行眞人十方救苦天尊玉淸雲宮大慈天
尊大悲眞帝酆都九幽帝主仙官無鞅數眾乘空而來十方起
雲混如丹色瓊臺寶宇隱顯太空玉馬金龍驂霞泛景飛光鳳
蓋垂蔭珠軿瑞彩天光流煥四極蓊鬱淵<md:KR5a0001_HFL_057-001b>映明徹碧空七日七
夜紅霞搖曳遠羃神鄉天都紫微層影洞燿丹殿星宮瓊堂日
闕珠緯躔虛玉綱流演紫烟紛華山海凝碧瑞金爲界色雲合

防淸靜聖途明無纎玷眾眞侍座元始天尊𤣥坐空浮八山九
海伏龍翔虎十極太𤣥之座說經一遍天帝鼓節高眞洞詠是
時一國重冥陰域一時光明說經二遍地下重壘三十六皇俯
伏恭聽簡閱皇籍說經三遍氣流甘濡灑潤枯朽說經四遍殺
鬼滅爽魔眾失聲說經五遍地吐芝英八十一<md:KR5a0001_HFL_057-002a>種赬蒼秀異奇
文燕胎說經六遍酆山震搖黑海停沸說經七遍九幽地獄萬
里鐵城業火熾然億劫洞赤說經之際毒勢氷消炎牢淸蕩說
經八遍靈霞布空九色成字眞文廓現赦諸罪人說經九遍暗
氣凝雲傷血隕雨聞經穢淨神風掃塵說經十遍屍骨歘起靈
顏鮮瑩自然成人是時一國是男是女悟道知眞胞結解釋冥

關錄籍字迹除脫素幅鍊章了無罪目歸嚮天尊咸遂生養
道言是時元始天尊說經一遍東方無極無<md:KR5a0001_HFL_057-002b>量品大慈九氣救
苦天君無鞅之眾浮空而至說經二遍南方無極無量品大智
三氣赦罪天君無鞅之眾浮空而至說經三遍西方無極無量
品大明七氣執法天君無鞅之眾浮空而至說經四遍北方無
極無量品大惠一氣息苦天君無鞅之眾浮空而至說經五遍
東北無極無量品大悲梵氣破獄天君無鞅之眾浮空而至說
經六遍東南無極無量品除過梵氣九幽天君無鞅之眾浮空
而至說經七遍西南無極無量品大心梵氣拔罪<md:KR5a0001_HFL_057-003a>天君無鞅之
眾浮空而至說經八遍西北無極無量品大仁梵氣玉匱天君

無鞅之眾浮空而至說經九遍上方無極無量品普濟一十二
氣萬福天君無鞅之眾浮空而至說經十遍下方無極無量品
不動五氣𤣥母天君無鞅之眾浮空而至十遍周竟十方無極
天眞大神無量天君一時同至一國男女傾心歸仰咸荷慈恩
下逮淪亡俱霑聖澤感嘆之聲響動幽夜鳥獸悲嘷人鬼悵惋
來者有如沙塵飄委嚮風傾注於是元始遍視羣生彈<md:KR5a0001_HFL_057-003b>指微笑
金口發光光如皎月上極無上剛風頂際下極水輪泉曲九漏
無底陰谷無不照見一一光中皆現三界眾生善惡命根宿報
新緣互相酬對業果自明心目同證此光旋行暈成五色下覆
人間上接天境運如輕車灼灼圓象逡巡九道狀如日出東䝉

十方同色去地五丈炯爍停空元始登引天眞大神上聖高尊
妙行眞人十方無極救苦天君至眞大神無鞅數眾俱入九色
圓象之中天人仰看惟見拂拂從圓光中入旣入光中不知<md:KR5a0001_HFL_057-004a>所
在國人廓散境宇如初元始卽於九色圓象之中說經都竟眾
眞監度以授於我當此之時喜慶難言法事粗悉諸天復位倐
歘之間寂無遺響是時天人遇值經法普得濟度解釋幽牢無
有橫傷傾土歸仰幽顯披心不怨不憎不執不滯不著不愛不
害不欺不𡨚不爭言必諧理口有和聲齊同慈愛異骨成親國
安民豐欣樂太平經始出教一國以道預有至心宗奉禮敬皆
得度世

道言元始天尊說經中所言並是諸天上帝<md:KR5a0001_HFL_057-004b>內名隱韻之音亦
是魔王內諱百靈之隱名也非世之常辭上聖已成眞人通𤣥
究微能悉其章誦之十過則諸天遙唱九幽啓關冥海靜默業
山傾摧光徹幽夜積劫累代縲繫鬼都籍在三官朽骸積屍魂
魄囚考黑氣腥腐破膽裂腦火山氷池焚爍烹瀆以萬計期無
有晝夜聞此玉文天眞靈篇則太一錄魂南丹鍊神神還識明
捨妄歸眞鬱結𡨚負應時淸明太和眞氣入其身形蓮花捧履
龍瑞扶顏與天人樂大魔伺迎至學之士誦之十<md:KR5a0001_HFL_057-005a>過則岱宗凛
命紂絶凛恭此君奉書陰曹削名泥丸𤣥堂七祖故氣氤氲未
開內構胎血百節蟲官骨中注吏地虎風獸啖骸食氣之鬼守

禦泉府銅犬火蛇之神惡烟四激窮魂芒昧神官切齒百里洋
鑊千尋鐵壘不見三辰詎曉道境眞知沈淪罪根駢委牽連生
人追呼族緒冡宅之訟誣告天司冥漠無所一時萬死痛毒終
天聞此洞篇魔帥弭節黑帝停軒往劫古爽近世苦魂道力陶
冶變酷消仇玉厯定科紫雲覆座神風調逸墮魄飛昇<md:KR5a0001_HFL_057-005b>死戸無
拘逍遙三界輕誦此章身則被殃供養尊禮門戸興隆世世昌
熾與善因緣萬災不干神明護門斯經尊妙利樂幽靈度人無
量爲萬道之宗巍巍大範德難可勝
道言凡誦是經十過諸天齊到億曾萬祖幽魂苦爽皆卽受度
上昇朱宮格皆九年受化更生得爲貴人而有億劫結魂千載

滯爽太上不以聞宥上帝不以恩原禁獄幽牢在女靑天一王
平女沙九陰大禁都司檢形五老校錄暗黲芒窕之穴毒風醜
類藴墮四瀆海<md:KR5a0001_HFL_057-006a>閭枯削寒丁大魔勅制之魅誦此洞章歘然自
生光梵變𤣥屍胔得度與神同昇洗除罪咎靑籙紀名刺姧司
非不得鼓蝟鋒之斷筆韓君丈人將折簡於螭笈是皆𤣥司九
幽酆泉之重刑此經解釋渙爾泮散而好學至經功滿德就皆
得神仙飛昇金闕遊宴玉京也上學之士修誦是經節關開通
胎眞明正洞陰一府六峯遊精隨氣變化與時出入或感人呼
吸流毒飮食因蒭梗以兆體假冥漠以潛靈九府捕索三官定
書經道至神皆卽受<md:KR5a0001_HFL_057-006b>度飛昇南宮世人受誦誠貫十天幽牢苦

爽祖世親緣紀過泰山刋名北都皆得鍊質丹陵瑩魂炎海誦
聲成雲載此冥魄逍遙太无過度輪轉不經生死奉行之者則
延壽長年後皆得作屍解之道魂神暫滅不住地獄卽得返形
遊行太空此經微妙普度無窮一切天人莫不受慶無量之福
生死䝉惠上天所寶不傳下世至士齎金寶效心盟天而傳輕
泄漏慢殃及九祖長役鬼官侍經五帝玉童玉女各二十四人
營衞神文保護受經者身<md:KR5a0001_HFL_057-007a>
道言正月長齋誦詠是經爲上世亡魂斷地逮役度上南宮詣
三元洞宮主生太陽火官焚除罪簿赦免吞火食炭洋銅沸鑊
銅柱鐵床燒烹炮烙眾苦之罰經道神力變成淸池獄具惡器

悉爲蓮花七月長齋誦詠是經爲上世亡魂祖考宗姻昇遷鍊
化削滅罪緣慶流孫曾詣三元洞宮主死太陰水官漂蕩刑書
滌濯元釁淨除溟波海瀆没溺寒夜冰池雷震霹靂泉曲徒役
絞水暴注湍激驚濤眾苦之罰經道神力變成安室獄具惡器
悉爲<md:KR5a0001_HFL_057-007b>樂玩十月長齋誦詠是經爲上世亡魂姑妣娣姒往逝婦
姬解斷徴呼復連傳逮詣三元洞宮主生死罪錄官釋放考掠
訊訟簿錄證佐對定冤仇銜負悔恨喑鳴追召眾苦之罰經道
神力變成德友獄具惡器悉爲珍寶八節之日誦詠是經奉詣
九宮直符九府直事八方大獄九幽泉牢開通八門受生八道
天人鬼神地獄餓鬼畜生魔帥祅魅出離禁獄各乘生功度脫

九幽爲大施者本命之日誦詠是經爲北斗司命司錄主非典
禁命在斗<md:KR5a0001_HFL_057-008a>宮計年期月追召生魂上詣斗宮校定罪福度脫三
災四殺五苦六害七傷八難九厄十極事在三元考官冥曹譴
謫眾苦之罰經道神力不有害傷魂神澄正萬炁長存不經苦
惱身有光明三界侍衞五帝司迎萬神朝禮名書上天功滿德
就飛昇上淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲氣之中內外蓊冥有靑龍白虎朱雀𤣥武<md:KR5a0001_HFL_057-008b>獅子白鶴羅
列左右日月照明洞煥室內項生圓象光映十方如此分明

密咒曰
無上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋淸堂修行至經無量度人願所啟上徹徑御
無上三十二天元始上帝至尊几前(畢)
引炁三十二過東向誦經





元始無量度人上品妙經
元始洞𤣥靈寶本章解釋幽牢開光度人諸天隱韻離合自然
太始無文杳冥中眞元氣化生紫烟氤氳風火陶埴流精自凝
支勢低回鏤玉鎔金垂芒駕霞罙布十方混洞赤書命意寫形
離爲萬象合爲寶經累珠貫花激濁揚淸五老吐符皇人寫靈
造化以成三界開明天以之淸地以之甯人以之生神以之靈
物以之成梵氣左騰春夏肇興天光右馳秋冬滋榮元始上帝
命曰玉眞上無復祖惟道爲身五文開廓普殖神靈三辰揚煇
鬱羅玉淸九壘植根冥渺酆城下有大魔與道同生羅山龍源
醜都肆姧蕩蕩億程洞宮熒淩中有萬鬼鼓錞巨兵獄考幽陰

大劫匪捐火鐵億壘天地無門大悲道王天中之尊口放神光
光顯玉文瑞霞絡碧鳳氣成雲禁獄乃開黑界光明九龍銜符
鍊度種人是爲大梵天中之天繁薈庶生知識自營內構巨業
默與神爭神本自天元惡相纏苦魂冥冥墮拘重泉鬼帥執契
虎卒仗鞭按券呼名敢干我前黑甲噴火電母攝仙萬毒備形
閉以天關沈目塞耳寥邈南丹哀企玉符赦此幽艱碧空莽莽
九劫重山太一黃旗司命騁轅告命九陰典宰司殺元童都禁
大君北陰大神司錄主算捕魂化生四明五嶽泰山丈人解釋
幽牢無量度人今日校錄諸天臨軒
東方無極道化神王長生大聖無量度人

南方無極度生神王長生大聖無量度人
西方無極堅德神王長生大聖無量度人
北方無極𤣥照神王長生大聖無量度人
東北無極救苦神王長生大聖無量度人
東南無極拔罪神王長生大聖無量度人
西南無極濟苦神王長生大聖無量度人
西北無極赦罪神王長生大聖無量度人
上方無極昇度神王長生大聖無量度人
下方無極普惠神王長生大聖無量度人
十方至眞慈化神王長生度世無量大神並乘流雲彩車紫蓋

彤輪驂駕綠象白獸斑龍建招神之節返生靈旛前合九眞之
曲後奏八會之音天馬麒麟騰躍辟非六丁啟道七燿捧轅億
乘萬騎浮空而來傾光回駕監眞度生北陰右相洞淵化宮三
元助理太上靈君執籙持符同會帝庭隨所開度嚴誓百神普
告黃闕無極幽關悲歌九映故試大魔六天治獄萬鬼之營冰
池沸鑊銅柱火山飛戈飄㦸巨石刀輪三塗長役五苦夜河虛
皇有命皆使超升北都寒池部衞形魂制魔保舉度品南宮死
魂受鍊仙化成人生身受度劫劫長存隨劫輪轉與天齊年永
斷幽沈苦趣之難超淩三界受鍊洞陽洞陽之天天帝道元無
色之境梵行

東方八天
玉餘明報天帝蔚覽眞
蒼靈洞籍天帝耶殊覺氛
妙極神際天帝錄多淸夷
長智通奇天帝元胎保眞
救寂㥫和天帝元胥子明
玉回霞緒天帝招靈款神
赤瑜寶淨天帝珈輔龍琛
道明雲覬天帝淸宣左聲
南方八天

德育正化天帝傳明道因
𤣥靈妙濟天帝粤須延生
虛璲澄廉天帝露憫遞聰
彰容克間天帝彥韋常臻
奏須曆靜天帝婆藍宛都
太妙希𤣥天帝招眞烈元
和遲竟觀天帝部陀鬱彌
深極勝離天帝明朝紫賓
西方八天
鬼樞星映天帝光輿羅軒

超氣皇度天帝柏華月璘
昭寅澄觀天帝至輔虎林
蕩拂遠想天帝覺慮騫奚
靈微四極天帝彥光平舒
月廣燿虛天帝布華總陳
昌宜管祖天帝畢康參
勅嚴制魔天帝開圖祖𤣥
北方八天
紫華慶陽天帝辯惠源
常憫亟濟天帝羅遜義淵

征旗闢盧天帝虛岐杳宗
彊明拯機天帝魯評兟
太極允明天帝未京左邱
濯儲烈和天帝曜童齒南
浸微液華天帝瀦靈宛甯
河都曲泉天帝江定英
三十二天三十二帝諸天隱諱諸天隱名天中空洞自然靈章
諸天隱韻度幽之音降幽之尊感幽之神解釋幽牢化度羣靈
九幽十極變化幽冥無量之奧深不可詳道出神眞普度窮魂
今日欣慶受鍊厯關諸天請滅三惡斬絶地根飛度炎池名列

太𤣥魔王監舉無拘天門東斗主訟西斗司刑北斗出命南斗
變生中斗降神魂魄以靈靑帝授性白帝造形赤帝傳識黑帝
運精黃帝養胃出納分明木獄神王考掠爭析火獄神王燒焚
烙炙金獄神王斬摧钁戈水獄神王寒冰凝冽土獄神王䧟壓
埋壘五獄大魔禁獄之宗飛行肆兇總領鬼兵持刀負钁鼓氣
成風屠割幽爽酷慘莫容上天度人勅告北酆鬼相禀命晶皛
效祥鐵城摧圮火綱不張肩雉按㦸冒虎執鎗威具咸息惡氣
殄亡獄化仙苑人道翺翔敢有干試拒遏上眞金鉞前衝𤣥纛
後停屍鬼得度眾苦斯平千千出獄萬萬賦形魔王審對鬼神
考情三官北酆明檢鬼營不得容隱金馬驛程普告無窮萬神

咸聽三界五帝列言上淸
元陽玉匱區別冥魂大劫極於陽九小劫極於陰六是時水騰
火飛九六爲變兵刃誅刑山嶽搖響宇傾宙移風烟雜亂神州
玉京太𤣥之庭眇眇億劫非晦非明上達八剛不動之界下極
種民不易之鄉崑崙龍淵玉州黃庭三災不干有諸淸靈明爽
之魂皆道氣之佑不遷不馳自無營營元始大慈赤書合明煥
爛玉屈霏縻紫淸鳳戴龍負赦釋苦靈有在三官動經億劫成
壞之變業累無解囚閉幽牢劫載拘留墮黑暗城眇眇之中上
極無色下極無淵風震九虛不知其天無光無明洞幽洞冥形
影窮極出入死生汩汩混海昧魂交扃鎖鑄鉤鉗同業積生玉

章開明運度自然𤣥老奮戈龍銜五篇赤書紫圖靑華虎文芒
回露披金斗炳分保制劫運使天長存陰爽結羅道力開張北
山元阿徂東陂陁惡根流演三十六都輪轉井獄周回九幽斗
箕之緯旋厯五場萬八千牢總氣三元六洞列宮氣入太𤣥𤣥
中大魔業等高眞泛氣鼓烟承聽玉章金馬驛告拔宥鬼營淸
歌召神蘭音輔眞冥滯决舒隨感受生聖眞布化無幽不聞左
嘯紫童右扶帝宸陽健陰闢元精化身千和萬合自然成人輪
轉五道假受成形形中有神長生大君無英公子白元尊神太
一司命桃康合延執符把籙保命生根三官錫符嶽帝紀名隨
宿命緣三界乃生上極皇曾色界之天桂館華房八冥之內細

微之中下及酆羅洞陰𤣥宮中分九類二十四生泉瀆嶽磧冥
漠鬼神十轉幽關苦爽齊仙仙道貴生無量度人上開八門飛
天法輪罪福禁戒宿命因緣普受開度死魂生身身得受生上
聞諸天諸天之上各有生門中有空洞謠歌之章救苦靈篇辭
參高眞
第一泉曲府滅罪濟苦天尊解釋幽牢飛空之音
長川浩浩洪流九源波惡毒兮
汩沒沈淪業纏結兮攝縛牽連
大穴極無底杳杳藏萬凶冥冥眾苦爽
受報北羅酆汲汲泉山下督責𡨚何窮

鬼吏考業體哀號震寒空罪目在三官
苦網脫無門飛天下太元八道開幽關
洞文燭長夜拔度受生魂萬劫永逍遙
稽首荷𤣥恩
第二九幽府開光拔罪天尊解釋幽牢之章
崑邱嵳峩仰祝八騫遐觀十天
四睇諸方九幽大神變化億身
善功刻名朽骨成仙太一在上
綠宮光連幽壤在下穢氣紛紛
黑山東兮鬼獄長存鐵牢依南

萬劫火然遙遙九空流浹道恩
狴域清蕩嚴降高眞鍊鬼登𤣥
金籙簡文識坐蓮胎得度靈身
不經三途世世爲人慶雲飄飄
琅琅玉音
第三酆都府五靈洞陰天尊歌曰
北淵潭潭氣貫鬱羅鬼門四關
酆山嵳峩六天九府是鬼神家
癸海億萬嵌巖獸都洞陰流光
潛通太虛元始眞王伏御眾魔

飛雨甘露繽委天葩瑞臻福應
度魂其多功德咸備遏截妄邪
惟道爲謀罔識于他內眞自充
神登三華永謝羅酆道仙境由是過
超昇紫雲上翛翛入无何
此三府之上飛空之中高眞靈音音參洞章誦之百遍名度南
宮誦之千遍普攝魔魂萬遍道備解釋煩𡨚超度三界簡刻太
𤣥有聞靈音魔王敬形勅制地祇侍衞送迎拔出地戸五苦八
難七祖昇遷永離鬼官魂度朱陵受鍊更生是謂無量普度無
窮有祕上天文諸天共所崇泄慢墮地獄禍及七祖翁

道言此二章並是諸天上帝及至靈冥尊隱祕之音皆是大梵
之言非世上常辭言極幽黯歌洞靈筌故謂𤣥奧難可尋詳上
天所寶祕於𤣥都紫微上宮依𤣥科四萬劫一傳若有至人下
濟泉扃拔度幽窮救死回生齎金寶質心依舊格告盟十天然
後而付焉
道言夫依業託識依識顯神神爲來往之主識爲死生之根神
識業因三者爲一萬劫䝉蔽不脫幽關神雖不遷因業外變六
道四生天魔秉權注籍斯艱業力脗合氣精流傳歘爾爲人福
命所懸貧富貴賤簡記本緣神風運轉萬形允宣生死之時同
氣皆當齊心修齋六時行香十遍轉經福德立降消諸不祥無

量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十遍以度屍形如法道業淨戒之魂
在三官保命府左右侍中仙卿之間校記𤣥功者卽得乘駕飛
龍侍軒帝宸修眞鍊道致一守神之魂在東華淸虛東榮童初
遊散進功者卽得御素軿於北元朝太極於上宮位證高仙預
治天政主化行權淸明苦爽隨世希仙三乘之魂在山川福壤
主者之任者魂神徑上南宮隨其學功計日而得更生轉輪不
惑便得神仙
道言夫道無終始人有死生惟一眞大神與道同體永無變滅

業風乘神搏識滅性假於形類形同於物故有終盡終盡者形
之氣氣之限至神不終世人惑妄認爲死生執於業識墮於地
獄迷蔽自惑鬼官執錄永閉幽牢黑暗萬重不覩圓曜元始運
悲神文光麗玉書散芒醜形得度計日超昇沖氣滋融靈眸煒
煥臨將鍊易皆當修齋行香誦經夫齋戒誦經功德甚重上通
九天保鎭帝王下濟冥途以度罪魂生死受賴其福難勝故曰
無量普度天人
道言凡有是經能爲厯劫幽魂苦爽無量冥途行是功德開度
之日發心修齋燒香誦經十過皆諸天記名萬神侍衞右別至
人剋得爲聖君金闕之臣諸天記人功過毫分無失天中魔王

亦保舉爾身得道者乃當洞明至言也
諸天中大梵隱語無量音道君撰
元始靈書解釋幽牢洞篇
東方八天
厯阜輿衡謨民越琳迮池宛敷
果箕拒藍崔波雲陁魔夷鹿彬
滴無彥嘉明微奴銜至陳耀廬
仙期阿曇劔島玉提魔棲珞敦
鬼星皋房覺體運元善憫綠華
敵司毗南(內八字岱宗禁司)

南方八天
霄虛敞熾遠釋皆賓墟除岡甯
偃南俎澄月斗羅稽孟昏祉榮
寥扈景瑰紫微胡凌波陀臺阿
照徂曲征命延佐蕪路百祠輪
道定虞渚厯正孚瓊兆堯柏巒
洞淸湊營
西方八天
奏度球疑沖朋聯棲(此八字爲九幽太一號)
迷盧蘇支寂幾渠施汶漠協钁

神斗玉儀觀侔合積噓持米離
𤣥方碧羅陽志荒時七覺遙祖
卷逋索逵霞敷琯姬景育度元
混幾央卑鼓龍澤歌他墀半飛
龍皛由嵋(內八字酆城官諱)
北方八天
玉蹊亂基日淵孟池溥載願列
坡荒元祠絳洞妙弼邱目藴飛
定芒混逐坤齊建䝉激馘鬼鄙
煙營方仇卯畜旣明菩郎罕投

幽歌寒呱烈燔夢遊㦸旦悅攴
仙都霞周(內八字𤣥老內名)
道言此諸天中大梵隱語無量之音舊文書太𤣥北闕五靈長
樓之上以開度泰山九幽羅酆泉曲冥關累苦之魂繫在三官
不得自明逍遙𤣥空之者丹書揚之以濟淪苦昔天眞皇人詣
夜光元后模倣書之字皆廣長一丈八角垂芒委宛如印九六
之會離爲正音有知其音能齋而誦之者諸天皆遣飛天神王
下觀其身書其功勤上奏諸天萬神朝禮地祇侍門大勳魔王
保舉上眞道備剋得遊行三界昇入金門此音無所不辟無所
不禳無所不度無所不成天眞自然之音也故誦之致地獄釋

縛長夜開曉幽牢陰界息苦超生人道安甯鬼途解脫碧宮霞
覆丹陵發光鎭靜海嶽福及萬生天垂彩耀地湧玉英冥慧洞
淸大量𤣥𤣥也



















@fw元始無量度人上品妙經卷之五十八
迴生起死品
道言昔於紫空燿景天中𤣥風洞歌大靈妙土受元始度人迴
生起死無量上品元始天尊當說是經周迴十過以召十方始
當詣座天眞大神上聖高尊妙行眞人無鞅數眾乘空而來靈
煇燿虛瓊車玉輿扶華宸蓋雲旌四張瑞靄交鬱彌羅八𨇠五
日五夜諸天諸地陰陽機運一時停回𤣥綱振肅海嶽澄明品
物咸和普安其生一國地土山川林木凝鮮一等無復殘毁土
皆作異寶燦麗熠熠眾眞侍座元始天尊𤣥坐空浮萬氣雲華
寶座之上說經一遍諸天大聖同時稱善是時一國男女禍害

不作無有夭傷說經二遍災病蠲消說經三遍翁艾返嬰說經
四遍垂死得生壽獲永延說經五遍死入輪轉卽獲昇遷說經
六遍沈屍九鍊陰質迴生說經七遍受化太𤣥枯骨復形說經
八遍普世明悟道性還湻尚德貴正斷滅奸邪說經九遍學道
得道求仙得仙說經十遍妙氣周備混合神明是時一國是男
是女莫不傾心皆受護度咸得長生
道言是時元始天尊說經一遍東方無極無量品道化大神無
鞅之眾浮空而至說經二遍南方無極無量品明性大神無鞅
之眾浮空而至說經三遍西方無極無量品結氣大神無鞅之
眾浮空而至說經四遍北方無極無量品開慧大神無鞅之眾

浮空而至說經五遍東北無極無量品生魂大神無鞅之眾浮
空而至說經六遍東南無極無量品育形大神無鞅之眾浮空
而至說經七遍西南無極無量品保命大神無鞅之眾浮空而
至說經八遍西北無極無量品延年大神無鞅之眾浮空而至
說經九遍上方無極無量品迴生大神無鞅之眾浮空而至說
經十遍下方無極無量品起死大神無鞅之眾浮空而至十遍
周竟十方無極天眞大神一時同至一國男女傾心歸仰一切
淪化沈冥屍過䝉被道恩生氣入身旣死返形來者有如山嶽
出雲四塞彌漫無鞅之眾迮國一半土皆偏䧟非可禁止於是
元始開七寶山啟無邊目約衣斂几凝觀遐想以告眾眞曰眾

生迷誤罔覺𤣥眞旣離胎育情逐化遷緣類隨著遂生業因業
累敗性徇識爲愚利害交攻情色蕩意初爲童稚逮于壯時顧
視之間已及於老焦牢枯竭生氣旋盡至於死壞殊不知道爲
生德生爲道根心存於道常與生俱物有生死道無生死存道
於形生氣自續數極形盡道復能生生道旣固不從化遷保形
不化永存綿綿迴生轉死上眞所崇今爲眾等開演妙本普度
無窮於是元始振揚華拂景霧四騰如雲如煙靄浮空際去地
九丈元始攝引天眞大神上聖高尊妙行眞人十方無極至眞
大神無鞅數眾俱在景霧之中地還平正無復欹䧟元始卽於
景霧之上說經都竟眾眞監度以授於我當此之時喜慶難言

法事粗悉諸天復位倐歘之間寂無遺響是時天人遇值經法
普得濟度永植生根無有沈淪傾土歸仰咸行道心不競不擾
不任不勤不念不欲不貪不嗔不營不思言無藻麗口無怨咨
齊同慈愛異骨成親國安民豐欣樂太平經始出教一國以道
預有至心宗奉禮敬皆得度世
道言元始天尊說經中所言並是諸天上帝內名隱韻之音亦
是眞王迴生起死內諱百靈之隱名也非世之常辭上聖已成
眞人通𤣥究微能悉其章誦之十過諸天攝氣萬道齊眞靈化
開宣咸受𤣥恩生津永啓召魄收魂沈零結育以返屍形迴生
起死白骨成人至學之士誦之十過則五帝命靈三元策眞靈

眞降合死道散隳濟度垂死絶而得生所以爾者學士道氣未
純體未契眞保制萬神德未全至用可回度命機開導生津但
起死而已不復轉輪輕誦此章身則被殃供養尊禮門戸興隆
世世昌熾與善因緣萬災不干神明護門斯經尊妙獨步玉京
度人無量爲生道之宗巍巍大範德難可勝
道言凡誦是經十過諸天齊到生道開明返化結軀億曾萬祖
幽魂苦爽亦皆受度上昇朱宮格皆九年受化更生得爲眞仙
而好學至經功滿德就皆得舉形飛昇金闕遊宴玉京也上學
之士修誦是經皆卽受度飛昇南宮世人受誦則延壽長年久
視無窮後天長存運數雖極並皆得作解化之道遁變神明不

經絶滅常欣保榮逍遙十天此經微妙普度無窮一切天人莫
不受慶無量之福生死䝉惠上天所寶不傳下世至士齎金寶
效心告盟神霄而傳輕泄漏慢殃及九祖長役鬼官侍經五帝
玉童玉女各二十四人營衞神文保護受經者身
道言正月長齋誦詠是經爲拔度衰亡死滅極會之災得保生
存七月長齋誦詠是經神氣常全厄難蠲消名奏靑籙當獲長
生十月長齋誦詠是經爲普天率土保度民物仁壽咸臻與天
無傾世世衍溢戴仰人君安鎭國祚萬劫昇平八節之日誦詠
是經造化不愆金木交并神氣和同養育皇靈枯朽更生受其
鍊度得證仙眞本命之日誦詠是經身保淸貞體用日新禍患

永消長亯福祥天曹錄善地司滅連慶延七祖名奏三天功滿
德就飛昇上淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲氣之中內外蓊冥有靑龍白虎朱雀𤣥武獅子白鶴羅
列左右日月照明洞煥室內迴生起死𤣥化大神侍衞前後
項生圓象光映十方如此分明密咒曰
無上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啓所言今
日吉慶長齋淸堂修行至經無量度人願所啓上徹徑御

無上三十二天元始上帝至尊几前(畢)
引炁三十二過東向誦經
