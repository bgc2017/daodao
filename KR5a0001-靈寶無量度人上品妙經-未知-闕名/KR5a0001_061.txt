







劫種親疾除罪簿落滅惡根不得拘留逼合鬼羣元始符命時
刻昇遷北都寒池部衞形魂制魔保舉度品南宮死魂受鍊仙
化成人生身受度劫劫長存永斷輪轉先天無年永度三途五
苦八難超淩三界逍遙上淸上淸之天天帝洞光無色之境梵
行
　　　　　　東方八天<md:KR5a0001_HFL_061-010b>
　　　　玉娑平海天　　　　　　帝豪眞秉符
　　　　驕炎祥備天　　　　　　帝思順孝猷
　　　　雲碭龍磧天　　　　　　帝景命混圖
　　　　驪性希矇天　　　　　　帝齊邱綠符

　　　　鎭相流誓天　　　　　　帝古威罕常
　　　　嶽樊膏汀天　　　　　　帝兆籍監王
　　　　凝仙鹿觀天　　　　　　帝幾道元光
　　　　斗浦𤣥司天　　　　　　帝蕩淵慈宜
　　　　　　南方八天
　　　　崿鱗飛機天　　　　　　帝廓洞自幽<md:KR5a0001_HFL_061-011a>
　　　　洞炎赤圭天　　　　　　帝息覺除營
　　　　陽祁正父天　　　　　　帝杳晶皓黃
　　　　金律整靈天　　　　　　帝弼由肅沙
　　　　烏稷無變天　　　　　　帝密覩思微

　　　　神歸合明天　　　　　　帝蹈靈防离
　　　　太元機省天　　　　　　帝擇仝施虔
　　　　校錄定眞天　　　　　　帝育韓籌冥
　　　　　　西方八天
　　　　明𤣥聖皇天　　　　　　帝直義伯鑾
　　　　曲生司世天　　　　　　帝幽都仙<md:KR5a0001_HFL_061-011b>
　　　　總梵極元天　　　　　　帝閬騎遐非
　　　　𤣥化典法天　　　　　　帝祖定延眞
　　　　刑籍眞算天　　　　　　帝長靈度耽
　　　　華晶慶霄天　　　　　　帝玉誕昌

　　　　妙眞德女天　　　　　　帝九濟道戸
　　　　列星交微天　　　　　　帝應大法謠
　　　　　　北方八天
　　　　孕魂敗臼天　　　　　　帝遷洞伏機
　　　　卵化液流天　　　　　　帝遵犧眷雷
　　　　温胞育陽天　　　　　　帝洞混光臨<md:KR5a0001_HFL_061-012a>
　　　　媾玉中華天　　　　　　帝括保命生
　　　　池陰鎻神天　　　　　　帝師火交候
　　　　太極抱愛天　　　　　　帝道眞欲化
　　　　諱津人山天　　　　　　帝敵利寶龜

　　　　丹精朱闕天　　　　　　帝妙華玉剛
三十二天三十二帝諸天隱諱諸天隱名天中空洞自然靈章
諸天隱韻元始之音無形之尊不轉之神超象眞魔斷妄之靈
和合出流脫離化源永住諸輪變化上淸無量之奧深不可詳
敷落神眞無三界因今日欣慶受<md:KR5a0001_HFL_061-012b>度厯關諸天請滅三惡斬絶
地根永淨六染名列太𤣥眞王監觀無拘天門東斗發生西斗
義成北斗存道南斗降靈中斗運神九老三眞靑帝巧量白帝
堅登赤帝通化黑帝淵淸黃帝中極指呼萬神靑天魔王以文
定名赤天魔王知識散精白天魔王罪惡司刑黑天魔王智用
乃分黃天魔王大宗非聲五帝大魔生死元雄飛行鼓從總領

威兵麾幢鼓節遊觀太空軍騎赫奕佐天舉功永斷輪轉嚴攝
北酆神功受命普掃不祥八威吐毒猛<md:KR5a0001_HFL_061-013a>馬四張天丁把斧大帥
持旛擲火燎焚流鈴四揚敢有干試拒遏上眞金鉞前衝巨劔
後刑屠割鬼爽風火無停千千截首萬萬剪形魔無干犯鬼無
祅精三官北酆明檢鬼營不得容隱金馬驛呈普告無窮萬神
咸聽三界五帝列言上淸
元洞已迹紹厯龍康眇眇億劫輪轉無常劫終劫始太空難量
恍漫不期混沌之中上無無色下無無淵風轉九虛金景定天
天上天下無幽無冥無形無影無極無窮溟涬大梵<md:KR5a0001_HFL_061-013b>遼廓無光
不名生死無有去來三界輪轉皇道流行六氣變化忽合忽離

神依靈寶永固精根赤明開圖運度自然元始安鎭敷落五篇
赤書玉字八威龍文保制劫運使天長存梵炁彌羅萬範開張
元綱流演三十二天輪轉無色周迴十方旋斗厯箕迴度五常
三十五分總氣上𤣥八景冥合氣入𤣥𤣥𤣥中太皇上帝高眞
泛景太霞嘯詠洞章金眞明郁流響雲營玉音攝氣靈風聚煙
紫虛鬱秀輔翼萬仙千和萬合自然成眞眞中有神神無<md:KR5a0001_HFL_061-014a>方體
道寓姓名乃號南極太微長生大君無英靑華白元素眞太一
始生司命算程桃康合延致兆有生生爲死本輪轉不停道初
無爲豈毀豈成是爲仙眞養教種人執符把籙保命生根上遊
上淸出入華房八冥之內細微之中下鎭人身泥丸絳宮中理

五氣混合百神十轉迴靈萬氣齊仙仙道貴生無量度人上開
八門飛天法輪罪福禁戒宿命因緣普受開度死魂生身身得
受生永不輪轉上聞諸天諸天之上各有眞靈中有空洞謠歌<md:KR5a0001_HFL_061-014b>
之章眞王靈篇辭參高眞
　　第一欲界飛空之音
天道朗朗　　　　鬼道䝉䝉　　　　人道杳杳
沈滯輪囘　　　　仙道樂兮　　　　太虛爲家
男女相牽纏　　　我界居其多　　　聲色昧靈府
頑空張網羅　　　濁海流巨浪　　　塵山鬱嵳峩
但能錄其惡　　　安能遏其邪　　　遇我虛皇尊

演此大洞篇　　　頓然爲種民　　　色景何足過
憫嗟曠劫迷　　　空中起悲歌　　　茫茫愛欲徒
不悟當奈何<md:KR5a0001_HFL_061-015a>
　　第二色界眞王之章
峩峩無極山　　　上有飛天宮　　　羽衞羅億千
我得治其中　　　朝遊大有庭　　　丹輿駕靈風
夕歸校錄府　　　眞仙執瓊編　　　返神入太空
下觀諸天民　　　自然浩劫來　　　身猶染輕塵
未得斷輪轉　　　安能忘色根　　　一聞空洞章
合體皆虛明　　　息念七寶林　　　濯身天河津

永契皇極道　　　稽首禮天尊
　　第三無色界眞王歌曰
蕩蕩龍漢　　　　眇眇赤明　　　　皇極生神<md:KR5a0001_HFL_061-015b>
無形無名　　　　始立三界　　　　我居其尊
統制一切　　　　攝御眾靈　　　　曠朗諸天
境域四開　　　　緣習未斷　　　　猶有傾隤
乘運促會　　　　得升列眞　　　　元始敷化
大演眞機　　　　此道堅固　　　　悉入無爲
旣悟絶輪轉　　　大福享爾身　　　何慮塵沙劫
天地應不傾　　　靈光散十方　　　齊爲白玉京

此三界之上飛空之中眞王歌音音參洞章誦之百遍名度南
宮誦之千遍羣眞保迎萬遍道備飛昇太空過度三界位登仙
公有聞<md:KR5a0001_HFL_061-016a>靈音三官敬形勅制地祇侍衞送迎拔出地戸五苦八
難七祖昇遷永離冥關魂度朱陵超度死生是謂無量普度無
窮有祕上天文諸天共所崇泄慢墮地獄禍及七祖翁
道言此二章並是諸天上帝及神霄玉淸眞王隱祕之音兆能
誦之見道全體洞入無名得悟證眞永斷輪轉皆是大梵之言
非世上常辭言無韻麗曲無華宛故謂𤣥奧難可尋詳上天所
寶祕於神府東華藏室依𤣥科應運下傳若有至人齎金寶質
心依舊格吿盟<md:KR5a0001_HFL_061-016b>三天然後而付焉

道言夫天地運度亦有否終日月五星亦有虧盈至聖神人亦
有休否末學之夫亦有疾傷凡有此災皆氣數窮極往來始終
輪轉三界諸幻所生同氣皆當齊心修齋六時行香十遍轉經
福德立降消諸不祥無量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法魂神徑上南宮
隨其學<md:KR5a0001_HFL_061-017a>功計日而得昇𤣥不入輪轉便得神仙
道言夫天地運終星宿錯度日月失昏四時失度陰陽不調國
境不稔疫毒流行兆民死傷師友命過悉爲有世之患刑傷之
災皆當修齋行香誦經眞道內著永斷輪轉超出三界却滅刑

災神靈聞之卽當消解夫齋戒誦經功德甚重上消天災保鎭
帝王下禳毒害以度兆民生死受賴其福難勝故曰無量普度
天人
道言凡有是經能爲天地帝主兆民行是功<md:KR5a0001_HFL_061-017b>德有災之日發心
修齋燒香誦經十過皆諸天記名萬神侍衞右別至人尅得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語無量音
元始靈書中篇
　　　　　　東方八天

　　　　騤䗁禹崿　　元佐句野　　河魁杜軍
　　　　華侯張化　　沙洛維晃　　鏹神劉師
　　　　勅周靈采　　石完天眞　　陸髑附䰟<md:KR5a0001_HFL_061-018a>
　　　　符驅陰名　　祭賚謹戒　　護救齊仁
　　　　約誠奠私　　呼應合倫　　意通使捷
　　　　丁威昵鄰
　　　　　　南方八天
　　　　闔闢谷𤣥　　妙液交瓘　　混氣接心
　　　　道囿時會　　和迫知微　　兊意洪施
　　　　換忽眇漠　　𤣥諱德宜　　洞淸絶往

　　　　介尸端期　　邈默外世　　天眞俯攜
　　　　雙路並遷　　由夷指馳　　歸畢空冲
　　　　鬼路幽機<md:KR5a0001_HFL_061-018b>
　　　　　　西方八天
　　　　祖瑑開宗　　氣根霞龍　　梵演洞乘
　　　　恢化光容　　仙露昇格　　丹想文封
　　　　怪悟異生　　水激火攻　　壽隱解遙
　　　　遵叩祕濛　　守嚴修隆　　道㖟普風
　　　　隨舉觀代　　繼軌述從　　善教屏邪
　　　　權示𤣥籠

　　　　　　北方八天
　　　　一晶萬瓣　　生幾空常　　力弊紹新
　　　　化代周遷　　旋易旺弛　　輻轉逸連<md:KR5a0001_HFL_061-019a>
　　　　昧無動𤣥　　匪知鄙天　　泯斬繁職
　　　　圓廓獨空　　變囘實住　　圖析來還
　　　　曷出俄居　　恍字厥如　　泮微祈醜
　　　　混罔勿規
道言此諸天中大梵隱語無量之音舊文𤣥都九老仙君以黃
櫨漆液書於劫門帝闕之上至眞之人出三界離十方必登劫
門詠中篇以升無形下世末學住生死流居小乘位不誦其文

則地官錄其形質天司禁其魂爽取道暗杳不知至𤣥能味靈
文中池之神告<md:KR5a0001_HFL_061-019b>兆無極開大明於慧牖豁見海於定都也字皆
廣長一丈天眞皇人昔書其文以爲正音有知其音能齋而誦
之者諸天皆遣飛天神王下觀其身書其功勤上奏諸天萬神
朝禮地祇侍門大勳十眞保舉上淸道備尅得遊行三界昇入
金門此音無所不辟無所不禳無所不度無所不成天眞自然
之音也故誦之致三天下觀上帝遙唱萬神朝禮三界侍軒羣
祅束首鬼精自亡琳琅振響十方肅淸河海靜默山嶽吞烟萬
靈振伏招集羣仙天<md:KR5a0001_HFL_061-020a>無氛穢地無祅塵冥慧洞淸大量𤣥𤣥也
