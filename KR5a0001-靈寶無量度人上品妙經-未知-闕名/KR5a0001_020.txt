






<md:KR5a0001_HFL_019-018b>
@fw元始无量度人上品妙經卷之<md:KR5a0001_HFL_020-001a>二十
碧落空歌品
道言昔於始青天中碧落空歌大浮黎土受元始度人空洞靈
章自然之音碧落纏虛天霞流曼神風鼓激萬音合響浮沉清
濁抑揚宛轉錯而成歌其聲洞徹交唱諸天當於是時天地萬
物無聲之類一時能言敷道立教啟𤣥建宗一切生類通理明
法元始天尊當說是經周迴十過以召十方碧落世界飛霞結
縷妙於寶綱一切天人龍輿鳳葆倐忽往<md:KR5a0001_HFL_020-001b>來若經幽竇空碧炫
煥略無限礙光煇流影照一透萬中生神風徐速得度歌吟應
節虛琴法音徧無有量珠樓寶闕咸出靈韻讚道讚法讚仙勸

諸天人興崇善功深悟上道天眞大神上聖高尊妙行眞人碧
落至眞自然空歌金童玉女無鞅數眾乘空而來紺虛凝湛寒
碧洞清玉馬飊輪寶繖敷蔭天音妙梵隱密互作九光纒囬五
明泛燿七日七夜諸天內眞各陞亶樓齊擊天鼓龍虎號嘯星
機東揺二十四天寶宮殿中混然碧色嶽聳波<md:KR5a0001_HFL_020-002a>澄七辰瑩澤雲
容風寂灝景舒明一國地土山川林木緬平一等無復高下天
海涵環土玉葱蒨漻然洞歌無有異色眾眞侍座元始天尊𤣥
坐空浮九翠玉臺神龍萬珠之座說經一遍碧空洞歌羣響唱
善是時一國男女聽牖解關無幽不聞說經二遍華童散煇照
鑑无極說經三遍碧落成音神風緩奏言詞清越說經四遍大

智該廣法身普同說經五遍聞歌悟法還元復命說經六遍視
身與境潔如寶珠隨方現色道空不遷說經七遍悟<md:KR5a0001_HFL_020-002b>此空歌元
非起滅霞張風至音調自生入道登眞理從斯得說經八遍遊
宮浮闕泳蕩碧虛內音清歌流轉隱顯說經九遍空洞生華湧
成千界天人男女出入黃房沉碧還虛呈露道體說經十遍霞
布十方歌成九奏上極大明下開幽夜天人大慶靈寶示祥是
時一國是男是女莫不手結天維足躡雲綱飛形上清皆受護
度咸得長生
道言是時元始天尊說經一遍東方碧落空歌至眞大神無鞅
之眾浮空而至說經二遍<md:KR5a0001_HFL_020-003a>南方碧落空歌至眞大神無鞅之眾

浮空而至說經三遍西方碧落空歌至眞大神無鞅之眾浮空
而至說經四遍北方碧落空歌至眞大神無鞅之眾浮空而至
說經五遍東北碧落空歌至眞大神無鞅之眾浮空而至說經
六遍東南碧落空歌至眞大神無鞅之眾浮空而至說經七遍
西南碧落空歌至眞大神無鞅之眾浮空而至說經八遍西北
碧落空歌至眞大神無鞅之眾浮空而至說經九遍上方碧落
空歌至眞大神無鞅之眾浮空<md:KR5a0001_HFL_020-003b>而至說經十遍下方碧落空歌
至眞大神無鞅之眾浮空而至十遍周竟十方无極碧落空歌
至眞大神一時同至一國男女聞悟法音傾心歸仰來者有如
无量風雲之聲繁音大音無等之聲未覩形儀先聞如是音景

若歌謡笑語讚歎悲啼環珮履屧無邊眾音闠闠而來遍滿國
界非可禁止於是元始手挽碧落長縷之霞盤屈寶掌圓如碧
珠光明透徹十方世界碧落空歌無外之事若近眉睫俯窺傍
矚如淨瑠璃先示法筵次示大眾瞻<md:KR5a0001_HFL_020-004a>仰未久忽然之間擲於空
中去地九仞大如飛星元始登引天眞大神上聖高尊妙行眞
人十方无極碧落空歌至眞大神無鞅數眾俱入飛星妙光之
中一切天人無不登入神光晃粲外者見內內者見外上者若
附下者若仰表裏洞鑒不知所由內外咸觀湛然同體切處一
光空歌自鳴碧霞鬱密神風鏘鏘十方玉城融麗齊等無鞅天
人不知所在元始卽於妙寶光聚之中說此碧落空歌是出世

道是長生法是大化源是𤣥妙宗十方眾<md:KR5a0001_HFL_020-004b>生具此聖心眼耳口
鼻悉能了知一切道境而未有不從碧落之中空生洞歌至道
法音徧一切生類音言應答由是道生論法都竟眾眞監度以
授於我當此之時喜慶難言法事粗悉諸天復位倏歘之間寂
無遺響是時天人值遇經法普得開悟究識本眞知此碧霞本
元始精天地旣開霞精散遶經緯演布絡如絃縷風動其間五
音共作不從天造不從緣生故知道𤣥自然出音聞此靈音開
辨心目乃有分別得悟道眞無聲之中得聞遐<md:KR5a0001_HFL_020-005a>唱道無終窮傾
心歸仰咸行大心無作無欲無意無念無想無愛無執無得無
虛無實無滅無生言無矯妄語無惡聲齊同慈愛異骨成親國

安民豐欣樂太平經始出教一國以道咸露至心吟詠欽禮皆
得度世
道言元始天尊說經中所言並是碧落空歌天霞四飛神風濳
唱擊搏生音內演諸天上帝內名隱韻之音亦是十方神王空
歌內諱百靈之隱名也非世之常辭上聖已成眞人通𤣥究微
能悉其章誦之十過空洞成歌神<md:KR5a0001_HFL_020-005b>聲遠振萬帝稽首千眞竦聞
海平兵偃天谷藏煙三辰駐輪權衡停運八威鼓氣羣魔喪眼
綠骨增秀靈骸返生至學之士誦之十過則三元奉駕五帝同
軿封山召雲攝御鬼營濟病度厄絶命更生所以爾者學士身
洞眞極炁合青𤣥碧落之文刻記心骨可以召制三界政預天

司敕戒地官速送魔醜壽無盡年還形度生輕誦此章七世傳
殃頂護存禮道業興隆世世昌熾與善因緣萬試莫干靈人降
房斯經高妙獨步玉京度人无量明碧<md:KR5a0001_HFL_020-006a>落之音皇皇道宗妙莫
與勝
道言凡誦是經十過諸天齊到億曾萬祖幽魂苦爽皆卽受度
上升東華青宮空歌召魂魂知其音還來附身魂鍊炁眞返生
爲人能餐碧霞之𤣥芒濯神風以散襟而好學至經功滿德就
皆得神仙飛升玉闕遊宴碧空也上學之士修誦是經皆卽受
度飛升青宮世人受誦則延夀長生後皆得作尸解之道魂神
暫滅耳聞空歌心不迷妄去如解衣神安炁定復爲聖民不經

地獄用晦而明心與道<md:KR5a0001_HFL_020-006b>俱普度天人莫不受慶无量之福生死
蒙惠上天所寶不傳下世至士齎金寶效心盟天而傳輕泄漏
慢殃及九祖長役鬼官侍經碧落空歌青帝玉童玉女各二十
四人營衞神文保護受經者身
道言正月長齋誦詠是經以開碧霞始生之炁爲上世亡魂斷
寒池長夜之役生其魂神度上青宮七月長齋誦詠是經降碧
落之靈音澤金眞之剛炁使三田潔素身得神仙碧落成文記
書仙名青玉𤣥簡削死上生十月<md:KR5a0001_HFL_020-007a>長齋誦詠是經碧霞結篆空
洞成文𤣥匠之音奉慶帝宸青簡執符東極授經君臣父子享
德萬年四海太平世世不絶爲天下君安鎭十方劫劫長存八

節之日誦詠是經八風洋音碧落垂文服燕青芽得爲上眞本
命之日誦詠是經魂眞魄靈骨有玉英身得長生與道相宜不
罹世患胎景光明三老錫命五帝攝京神司朝禮上天書名功
滿德就飛升上清
道言行道之日皆當香湯沐浴齋戒入室<md:KR5a0001_HFL_020-007b>東向叩齒二十四
通上聞二十四天心拜二十四過閉目靜思身坐青黃白三
色雲炁之中良久變爲碧霞內外蓊冥有青龍白虎朱雀𤣥
武獅子白鶴羅列左右日月照明洞煥室內項生圓象光暎
十方如此分明密呪曰
无上𤣥元太上道君召出臣身中三五功曹左右官使者侍香

玉童傳言玉女五帝直符直日香官各二十四人關啟所言今
日吉慶長齋清堂修行至經无量度人願所啟上徹<md:KR5a0001_HFL_020-008a>徑御
无上二十四天元始上帝至尊几前(畢)
引炁二十四過東向誦經


















元始无量度人上品妙經
元始洞𤣥靈寶本章碧落空歌九變度人神音隱韻離合自然
混洞太无無无其无無爲浩空空與道俱空極而明明爲陽精
陽精爲火火爲元始洞陽赤炁赤炁之中化生黃暈<md:KR5a0001_HFL_020-008b>黃暈爲土
是爲火子火土之炁九鍊而堅堅者金性金伏爲鉛鉛化爲水
水成木居曰青黃白號𤣥元始三炁植根火力鍊之九萬餘歳
其色凝碧碧光熠燿其晶霏霏乍騰乍躍乍伏乍飛或出或沒
或步或馳陰火爲風陽光爲火風火合德碧晶混離若雲若霞
如東如西神風鼓之碧霞析支支勢曲折或正或𣣱圓者如環
銳者如珪屈伸匪常凡不可窺碧空落落光含四維霞張八極

變化神竒天老上帝按筆以施模爲天章洞音深微雲霞<md:KR5a0001_HFL_020-009a>之書
三元八威六十四體象各有宜龍升其天鳳翥帝軒麟卧寶衢
龜行澤邊三九五七星帶相連奎房畢觜鎭御十天碧霞縱橫
布峙機延落猶絡也縻之無巓中空含虛風吟其間神音自然
隱顯回騫洞歌玉文靈寶祕篇內明上眞超登之言一聞空歌
腦宮發煙紫氣盈室六丁來前無歌不光無歌不明無歌不立
無歌不成無歌不度無歌不生是爲大梵碧落空歌上清神音
脫離死生天中之天鬱羅蕭臺玉山上京上極无上大羅玉清<md:KR5a0001_HFL_020-009b>
眇眇劫仭若亡若存皆有碧落自然空歌歌詠至眞洞解天靈
天地萬神因歌得名碧空神音呼之卽聞是生神靈及諸上眞

祕諱所重因歌得明碧落之中恍惚杳冥中有玉眞口吐氤氲
碧霞梵炁周囘十方中有度人不死之神東極宮中青華之君
中有空歌神音自然之神中有好生青皇九靈太妙生德之神
碧空眞老天化丈人中有上清碧霞空極玉謡至眞洞文天一
之君度生鍊神无量度人今日校錄諸天臨軒<md:KR5a0001_HFL_020-010a>
東方无極碧落空歌玉音神王長生大聖无量度人
南方无極碧落空歌玉音神王長生大聖无量度人
西方无極碧落空歌玉音神王長生大聖无量度人
北方无極碧落空歌玉音神王長生大聖无量度人
東北无極碧落空歌玉音神王長生大聖无量度人<md:KR5a0001_HFL_020-010b>

東南无極碧落空歌玉音神王長生大聖无量度人
西南无極碧落空歌玉音神王長生大聖无量度人
西北无極碧落空歌玉音神王長生大聖无量度人
上方无極碧落空歌玉音神王長生大聖无量度人
下方无極碧落空歌玉音神王長生大聖无量度人<md:KR5a0001_HFL_020-011a>
十方至眞碧落空歌玉音神王長生度世无量大神並乘碧霄
綠輿紋輪驂駕青鳳蒼甲𤣥龍建碧霞之節十絶靈幢前嘯玉
琯齊唱後吹瑶籥同鳴神禽𤣥鶴和音噰噰宛與空歌音流
暢天卿秉策元帥扶轅億乘萬騎泛碧而來歌動海嶽聲越金
石傾光囘駕監眞度生諸天丞相上清公卿霄極神宮碧空大

聖雲營四司剛風九道監仙大神按籙御圖齊到帝前推校仙
名嚴劾六天能知碧落洞章空歌至音神包太空炁停大淵過
度世<md:KR5a0001_HFL_020-011b>厄宿命應仙普告三界无極神鄉泉曲之府自非天維所
關碧霞鬱壘九陽之界籍在三官列階九府十二河源上解祖
考億劫種親積逮復連冥考冡訟罪錄所刋速落惡根不得拘
留度魂命仙元始符命時刻升遷夜河積屍漏瀆寒泉隱停罪
役檢制形魂度品青宮碧霞絡骨神音入𤣥召集百神九宮復
完生身受度劫劫長存永不輪轉與道忘年永度傷柱景休開
生驚死八關超登長生過度留難逍遙上清上清之天碧落之
炁梵行<md:KR5a0001_HFL_020-012a>

東方六天(碧落之炁起角宿一度一杪一虛漸次北行)
碧梵𤣥无天帝罙覺會英
碧空臻際天帝辨極宛項
碧羅元始天帝洞眞飛生
碧合澄開天帝越常典興
碧顏朱景天帝惠廓孚生
碧宏虛曠天帝重盅途
南方六天(碧落之炁起箕宿十二度一匣之杪以次北行)
碧眞洞陽天帝九笳空𤣥
碧瑶絳宮天帝龍混覺<md:KR5a0001_HFL_020-012b>

碧霞明素天帝紫景空崇
碧无耀洞天帝茂極越宜
碧運始圖天帝元延九眞
碧浩正虛天帝都加遠稀
西方六天(碧落之炁起女宿三度十二杪之半以此北行近西)
碧神照智天帝常無覺
碧沖紫耀天帝定極太元
碧葢梵空天帝妙詢允延
碧洞霞陽天帝眇莾自眞
碧華開厯天帝無婁慶𤣥<md:KR5a0001_HFL_020-013a>

碧梵明遙天          帝子虛太明
北方六天(碧落之炁起井宿十五度二十四分之半此眞碧落之維)
碧光寒華天帝龍耀化眞
碧液注延天帝𤣥神太都
碧丹化炁天帝泥樓偃京
碧廓慈明天帝彥生元常
碧落歌音天帝浮黎妙孚
碧虛凝陽天帝妙恭太寗
二十四天二十四帝碧落隱文碧落隱名碧<md:KR5a0001_HFL_020-013b>落天中空洞自然
空歌靈音諸天隱韻天中之音天中之尊天中之神天中玉文

天中之靈九變六合變化上清碧落之奥深不可詳敷落至眞
普度天人雲章霞書曲折成音金清土濁木浮火輕太一爲水
渾然其音五炁就位五宮遂成碧霞絡空神風鼔吟流商抑徵
含宮蘊羽空歌合奏萬天起舞今日大慶受度碧天厯告三元
請斷五酉七世魔𡨚削落死根續命生元出離太陰乘駕青龍
存揖玉女正坐明堂下遊九宮伏藏天牢隱淪八<md:KR5a0001_HFL_020-014a>地出沒無方
碧落至眞玉音神王聚煙攝炁遏絶鬼門東斗玉光西斗皓華
北斗太妙南斗煇煜中斗黃雲覆我生方五炁錯霞碧空成章
青帝執竽白帝振錞赤帝伐鼓黑帝擲鈴黃帝奉塤吹噓揚音
合奏空歌碧落仙京中有太皇服御飛青左嘯伯華右嘯君成

青天玉音玉文自成赤天玉音神迹天經白天玉音戞石叩瓊
黑天玉音萬羽蔚興黃天玉音神謡太清五天玉音碧落俱登
空歌梵響詠道无名无極神王騎虎乘鯨吐火萬里飛<md:KR5a0001_HFL_020-014b>雷鎭兵
泛景碧空下極杳冥屠割馘裂誅斬鬼營諸天大魔嚴衞火兵
六天作炁百靈首名清蕩羅都鬱絶洞冥揮戈揚旛流矢沸鉦
號呼北山鬼無逃形五帝銜命四公校籍有功者錄有過者停
鬼主六目電師猪身流火騰毒八道速并敢有干試拒遏上眞
碧空神音自然之書玉帝之敕上清之符火鈴風鐸萬神前驅
普告無窮六天咸聽三界五帝列言碧虛
元始玉精光停碧儲泛乎杳冥神道以敷太<md:KR5a0001_HFL_020-015a>空莾莾萬眞開圖

上浮下沉東卷西舒流彩九門景賁三途太上神公威極有無
玉斧金霹萬天立呼洞章四張斑斑寶書碧霞吐芒龍翔鳳翥
縷飄仙錦雲蟠寶觚碧空道英變化無無天上天下無空無冥
無光無聲無色無名浩廓遐邈混一非成成與道形形爲玉京
碧峯峩峩大有妙庭中有元始貌奪雌嬰披服青袍摜帶月明
頭建神光足乘五靈碧霞凝空神風八衝谷神幽鳴空歌有聲
是爲靈寶赤書九天眞文保制劫運我道永存碧<md:KR5a0001_HFL_020-015b>落彌羅萬象
周張妙炁囘度二十四天輪轉角氐井鬼柳房炁入上𤣥隨斗
低昂元炁所行造化太陽炁鍊成文文錯爲聲聲因風激霞精
九靈音謡蕩魔下制冥河碧煙右旋總炁上元空碧冥合炁入

𤣥𤣥𤣥中玉尊抱日而明徘徊龍澤檢御朱兵敢干我者戮以
天丁神旗翻翠浪搖太清紫雲結華綠英散庭千離萬合鍊炁
成眞眞中有神碧眞上嬪霞章仙支太一高眞帝宸玉輔天老
同卿吹陰噓陽保命絳津上遊上清出入丹房三竅之<md:KR5a0001_HFL_020-016a>內下連
黃庭白雲幽門素霜層淩碧霧羅迎下鎭人身蘭臺有宮紫玉
重城中有大神號曰無英身輝青光口嚥玉津變化自然與空
無形中理五斗敕制百靈九道還明三元應仙仙道貴眞无量
度人上入𤣥門飛步九宸罪福禁戒宿命因緣身登華宮脫離
幽冥骨鍊屍滅飛魂生身身得受生上聞諸天諸天之上廓落
仙門中有神王碧落空歌道𤣥之章辭參高眞

第一東方无極碧落空歌玉音神王<md:KR5a0001_HFL_020-016b>之音
太无非神道受其靈化變無方
用之至神道不顯神至化冥冥
神煙蔚青逍遙玉京
第二南方无極碧落空歌玉音神王之音
眇眇逮臺化文龍書成此空歌
碧宮絳輿周遊九天令音簫竽
詠此道王至眞無餘
第三西方无極碧落空歌玉音神王<md:KR5a0001_HFL_020-017a>之音
奎張惟西落落明璣洞碧涵炁

炁與空齊眞炁無形眞道無名
藉此空無玉眞自成
第四北方无極碧落空歌玉音神王之音
大牛𤣥犂戌亥飤之陰胞已除
天斗陸離孕育萬類調養六儀
呱呱夜號鬼庭散披
第五東北无極碧落空歌玉音神王<md:KR5a0001_HFL_020-017b>之音
𤣥鳳在場洞洁至陽碧霞扇空
歌吟神風聲淒韻微道有希夷
我界黃丘萬生得宜

第六東南无極碧落空歌玉音神王之音
帝乘丹車號令天門碧書金函
部索冥魂鍊炁赤明青芽發生
歌洞神音大姥驂軒
第七西南无極碧落空歌玉音神王<md:KR5a0001_HFL_020-018a>之音
鳥母執幢水王捧節王鐀度人
九幽澡雪龍仙轉機東井浴月
今日大慶祖考分別
第八西北无極碧落空歌玉音神王之音
天父黃髮錦衣萬花口吹陽光

足蹈神蟆玉刀斷魔鐘鼓斯鏜
斬血𤣥黃碧落道昌
第九上方无極碧落空歌玉音神王<md:KR5a0001_HFL_020-018b>之音
碧霞浩浩彌羅玉清印空成字
八會洞文植至道根化生羣倫
巍峩天臺中有帝君
第十下方无極碧落空歌玉音神王之音
壘壘剛澤風海洞冥𤣥老校籍
火煙鐵城黑虺張牙毒獸啖形
天光時來萬苦息停

此碧落之上十方之中玉音神王自然歌音<md:KR5a0001_HFL_020-019a>誦之百遍名度青
宮誦之千遍神王保迎萬徧道備飛昇太空過度三界上清眞
公有聞玉音百靈衞形敕制地祇出入送迎超出地戸三災九
厄七祖升遷永離冥關魂升碧宮太一之家碧爲四宮御袞乘
龍匪若黑赤斗逆步凶碧空至眞知者大通壽年无極錄記𤣥
功有祕上天音諸天共所崇泄慢墮地獄禍及七祖翁
道言此洞章並是碧落神王十方玉音自然至眞神王隱祕之
音皆是大梵之言非世上<md:KR5a0001_HFL_020-019b>常辭以明碧落空歌爲至眞上道大
以參𤣥乘化出入萬機正運𤣥度開世成天小以身致神仙飛
昇上清夫碧落之炁於人爲耳目下通肝腎之精出坎入離晝

夜用之腦戸神鑪之中當有𤣥丹大如黍豆出子耳中子得而
服換骨易形上爲帝賓其道若成神遊碧土洞見碧城寶樓玉
闕龍虎崢嶸獅子白鶴蛟虯至循碧落世界萬里逡巡故非世
學難可尋詳上天所寶祕於𤣥都紫微上宮依𤣥科四萬劫一
傳若有至人齎碧玉之環青錦<md:KR5a0001_HFL_020-020a>之紋質心依格盟告上清然後
而付焉
道言夫高厚之運亦有差次三光九元亦有隱伏至聖神人亦
有隱顯末學之夫亦有人患凡有此災同炁皆當齊心修齋六
時行香十遍轉經空歌神音福慶自生𤣥眞立降消諸不祥无
量之文普度無窮

道言夫末學道淺或仙品未充運應滅度身經太陰臨過之時
同學至人爲其行香誦經十過使碧落空歌之音招其魂神碧
落之炁下連骨相六腑生明眞炁自生以度屍形如<md:KR5a0001_HFL_020-020b>法魂神徑
上青宮隨其學功計日而得更生轉輪不惑便得神仙
道言寅申失軌亦當修齋行香誦經儀璘勃暗亦當修齋行香
誦經水火激射民炁不調亦當修齋行香誦經國界侵虞兵盜
不息亦當修齋行香誦經異氣爲災民病疫癘亦當修齋行香
誦經師友命過亦當修齋行香誦經夫齋戒誦經功德甚重上
正天運中安帝王下除毒害以度兆民生死受賴其福難勝故
曰无量普度天人<md:KR5a0001_HFL_020-021a>

道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人剋得爲
碧落帝君青宮之臣諸天記人功過毫分無失天中神王亦保
舉爾身得道者乃當洞明至言也
諸天中大梵碧落空歌隱語无量音道君撰
元始靈書碧霞玉文靈篇
東方六天
銜鏡鬱峩霞露四空容景杳期
斗胃斯容明薄九陽周遊至宗<md:KR5a0001_HFL_020-021b>
會辨酉正入走八通丘坎鼎除

金錄月春抱明玉野靈章夷沖
南方六天
井生尾箕柳張合岐正鈴東嘉
雲龍瓊飴再命黃絡遘遇壁支
炁運普口林嵠玉眸道幾正圖
五陽交宮蘿媛紫景𤣥孚散公
西方六天
蕭池禺微珠明夜霏鬼柳冥疆
走籍火池洞馬調合玉妃散夷<md:KR5a0001_HFL_020-022a>
昴張並驅女室相宜陽霐曲淨

金鉉虎姬錯帝彥辰芺天太儀
北方六天
昆太傍由路正獄琳琳悔駿施
火公電侯正笑正池淨明仙謀
鉤合靈便殿軍伯修无无太罙
洞臨逆樓龍機河銘紫微九邱
道言此碧落空歌大梵隱語无量之音舊文字皆碧霞宛轉曲
折成文垂芒八會天眞皇人雲迹句留筆而錄之以爲正音有
知其音<md:KR5a0001_HFL_020-022b>能齋而誦之者諸天皆遣玉音神王碧空至眞自然大
神下觀其身書其功勤上奏諸天萬神朝禮地祇侍門大勳魔

王保舉剋得遊行碧落身御青門此音無所不禳無所不辟無
所不度無所不成碧落神風自然之音也故誦之致飛天碧空
大神下觀上帝遙唱萬神朝禮三界侍軒羣祅束首鬼精自亡
神風振響碧落洞清十方交暎海嶽淵澄空洞凝光照暎合明
羣仙稽首飛騰玉京天地曠極神音泠泠冥慧无極大量𤣥𤣥
也<md:KR5a0001_HFL_020-023a>
















角集四音釋
汧(同汧音牽    水名)爓(音䀋  火門也)𢘍(古弼字)犇(音賁  牛驚也)朒
(音衄)嶪(音業)弇(音𤲅)䕡(音閭)涔(音岑)蚑(音祗)秷(音窒)稂(音郎)聻
(音伱泥上聲)闠(音潰)湟(音黃  水名)漻(音𦕅)屧(音夑)晃(同晄音恍)
盅(音蟲)錞(音純)芺(音夭)
















@fw重刋道藏輯要角集五
@fw元始无量度人上品妙經卷之二十<md:KR5a0001_HFL_021-001a><md:KR5a0001_HFL_020-023b>一
生化胎根斷除邪穢品
道言昔於始靑天中紫霄空歌太極𤣥土受元始度人生化胎
根斷除邪穢无量上品元始天尊當說是經周囘十過以召十
方始當詣座天眞大神上聖高尊妙行眞人無鞅數眾乘空而
來絳煙捧塗華晶燿輦丹碧浮駕洞光羽輪五明錦色蓋映霞
芳九氣合彩洞煥太空七日七夜諸天樓闕遥開玉毫隱顯星
珠絡緯日景自停神陰舒煇金波泛滉璇<md:KR5a0001_HFL_021-001b>璣玉衡還斡靈和注
浹空海神風囘混翠峯蟠偃天無浮翳四氣明淸一國地土山

川林木緬平一等無復高下土皆作碧玉無有異色眾眞侍座
元始天尊𤣥坐空浮七宸九華明离寶座之上說經一遍諸天
大聖同時稱善是時一國男女妙氣凝胎生根超秀說經二遍
邪穢斷除結節通解說經三遍神棲空洞梵氣冥涵說經四遍
骨有玉華顏揚金色說經五遍七世散仇福堂慶會說經六遍
紫煙灌身百神愷樂說經七遍雄雌混化三一<md:KR5a0001_HFL_021-002a>昇遊說經八遍
神光內映徹見百關說經九遍心悟洞靈證眞帝臺說經十遍
策名玉淸侍宸金闕是時一國是男是女莫不傾心皆受護度
咸得長生
道言是時元始天尊說經一遍東方无極无量品靑帝梁虛生

化胎至眞大神無鞅之眾浮空而至說經二遍南方无極无量
品赤帝仲明賓除穢至眞大神無鞅之眾浮空而至說經三遍
西方无極无量品白帝詡成豫化胎至眞大神無鞅之眾浮空
而至說經四遍<md:KR5a0001_HFL_021-002b>北方无極无量品黑帝元道冥除穢至眞大神
無鞅之眾浮空而至說經五遍東北无極无量品八景明微君
化胎至眞大神無鞅之眾浮空而至說經六遍東南无極无量
品八景𤣥靈君除穢至眞大神無鞅之眾浮空而至說經七遍
西南无極无量品八景眞華君化胎至眞大神無鞅之眾浮空
而至說經八遍西北无極无量品八景靈暉君除穢至眞大神
無鞅之眾浮空而至說經九遍上方无極无量品八景吟穴君

化胎至眞大神無鞅<md:KR5a0001_HFL_021-003a>之眾浮空而至說經十遍下方无極无量
品八景祕形君除穢至眞大神無鞅之眾浮空而至十遍周竟
十方无極天眞大神一時同至一國男女傾心歸仰來者各相
謂言元始天尊在始靑天中演說生化胎根斷除邪穢之法我
等自入流轉不出生死貪嗔愚癡墮在諸有雖福業因緣得生
天上而諸天人愛迷執戀纔捨塵染尚居細塵習氣不除動罹
結滯感化胎元不得淨盡生根堅固著於不滅以住爲本不知
道體𤣥妙包養太空九聖<md:KR5a0001_HFL_021-003b>十眞本無生滅胎根未斷致此撓競
互相變化遞爲種族屍血流行骨壞形朽我雖天人未出三界
形未獨化與道相隔縱使化身猶在色境故於相視接手語言

音聲不契大洞使三尸蕩流穢血生瘕邪魔乘襲背遠眞道今
當傾聞法音帀繞天座億刼之眾一時同會非可禁止於是元
始垂衣正視命黃素元君執方規之鑑天地眞形支勢成字白
素元君擊洞陽之鐘十方合響萬天交唱紫素元君垂浩景之
珠大如黍米在空𤣥之中去地<md:KR5a0001_HFL_021-004a>九丈元始登引天眞大神上聖
高尊妙行眞人十方无極至眞大神無鞅數眾俱入寶珠之中
天人仰看惟見勃勃從珠口中入旣入珠口不知所在國人廓
散天光煇映萬氣肅淸元始卽於寶珠之内說經都竟眾眞監
度以授於我當此之時喜慶難言法事粗悉諸天復位倐歘之
間寂無遺響是時天人遇值經法普得濟度解散結節斷絕邪

源傾土歸仰咸行至心忘累忘有忘化忘得忘念忘情忘識忘
動忘息忘形言無理宗口無欲聲齊<md:KR5a0001_HFL_021-004b>同慈愛異骨成親國安民
豐欣樂太平經始出教一國以道預有至心宗奉禮敬皆得度
世
道言元始天尊說經中所言並是諸天上帝內名隱韻之音亦
是魔王內諱百靈之隱名也非世之常辭皆生化道胎淸鍊胞
根斷除邪氣斬滅血屍修眞洞極之要言上聖已成眞人通𤣥
究微能悉其章誦之十過諸天遥唱萬帝設禮河海靜默山嶽
藏雲日月停景璇璣不行羣魔束形鬼精滅爽囘屍起死白<md:KR5a0001_HFL_021-005a>骨
成人至學之士誦之十過則胎根生化無有世緣邪穢凋落百

神合形五帝侍衞三界稽首魔精喪眼鬼祅滅爽濟度垂死絕
而得生所以爾者學士邪穢漸消心未洞𤣥以制十方威未制
天政德可伏御地祇束縛魔靈但得度身而已不能普濟萬生
輕誦此章身則被殃供養尊禮門戸興隆世世昌熾與善因緣
萬災不干神明護門斯經尊妙獨步玉京度人無量爲萬道之
宗巍巍大範德難可勝<md:KR5a0001_HFL_021-005b>
道言凡誦是經十過諸天齊到𤣥上丈人爲兆解禀胎已來宿
血瘕穢赤黑大滯西明君爲兆解胞中積水腥汚屍鬼潢溺泉
曲寒池之釁訟在水官考注不止連及生人生死之根災禍萌
孽不得興作使胎根生化玉液仙英妙姿自然得道七魄遊逸

魔彭伺姦外構邪鬼淫犯胎宮夜夢燕樂與鬼同營太上玉帝
以紫光九靈寶札詣南宮韓君丈人天機省中監簿按籍檢考
善功生化胎根斷除邪穢億曾萬祖幽魂苦爽皆卽受度上昇
朱宮<md:KR5a0001_HFL_021-006a>格皆九年受化更生得爲貴人而好學至經功滿德就皆
得神仙飛昇金闕遊宴玉京也上學之士修誦是經皆卽受度
飛昇南宮世人受誦胎根惡濁鍊化故氣尋得斷滅生化仙眞
邪魂穢魄淘澤淸淨則延夀長年後皆得作屍解之道魂神暫
滅不經地獄卽得返形遊行太空此經微妙普度無窮一切天
人莫不受慶無量之福生死䝉惠上天所寶不傳下世至士齎
金寶效心盟天而傳輕泄漏慢殃及九祖長役鬼官侍經五帝

玉童玉女<md:KR5a0001_HFL_021-006b>各二十四人營衞神文保護受經者身
道言正月長齋誦詠是經上部九宮靑帝羅文英執靑宮之符
開兆百關解散結節帝一內懽紫煙灌身神光洞照羽煇映𤣥
爲上世亡魂斷地逮役度上南宮天機省也七月長齋誦詠是
經中部九宮白帝㝢文昇執素靈之符爲兆生化胎根使斷凡
因流轉停關邪正速分穢垢淸蕩日霞瑩形太素生五臟七雲
入泥丸身得神仙諸天書名黃籙白簡削死上生十月長齋誦
詠是經下部九宮黑帝<md:KR5a0001_HFL_021-007a>鄭文通執黑帝之符入兆膀胱中使胞
胎屍滅百穢遏絕邪魔祅爽然骨瀝血兆體有五帝之玉暉面
有流金之皓姿常與太一公寢魁抱明月爲國王帝主君臣父

子安鎭國祚保天長存世世不絕常爲人君安鎭其方民稱太
平八節之日誦詠是經得爲九宮眞人三元三宮二十七眞雄
一无英雌一白元五宮奇耦交變又𤣥生化胎根掃誅邪源孕
精流光玉嬰生蓮帝一坐壇萬靈莫先本命之日誦詠是經十
二大結三百六十骨節八關<md:KR5a0001_HFL_021-007b>九宮神蓋童子中池內神感鍊變
易生化胎根斷除邪穢使身不傾魂神澄正萬炁長存不經苦
惱身有光明三界侍衞五帝司迎萬神朝禮名書上天功滿德
就飛昇上淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三

色雲氣之中內外蓊冥有靑龍白虎朱雀𤣥武獅子白鶴羅
列左右日月照明洞煥室內三部八景二十四眞環衞嚴肅
項生圓象<md:KR5a0001_HFL_021-008a>光映十方如此分明密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋淸堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經<md:KR5a0001_HFL_021-008b>














元始无量度人上品妙經
元始洞𤣥靈寶本章生化胎根斷除穢氣十囘度人百神定命
離合自然雌一變魄雄一化魂混洞變化中有帝尊呼陽召陰
鍊精玉胞升降明堂煇映景霄內結流珠融媾萬方紫霞素雲
玉嬰金光絳闕神池宛轉泠風下有北都萬鬼之營靑蠱白姑
蝕兆胎靈赤黑二魔賊命之基帝君符告勑斬血屍洗淨胎穢
與氣交并鼓冶眞元運化太冥上宮圓虛洞房𤣥丹明童持火
焚燼邪根嬌女聞簫辟<md:KR5a0001_HFL_021-009a>非和烟帝眞胞命策名上𤣥靈府散朗
位登高宸鬱罷蕭臺玉山上京上極無上大羅玉淸眇眇刼仭
若亡若存下備一身主制七關三部八景森列萬神三華離便

大有妙庭金闕玉房𤣥煇燿靈大布正炁周囘十方中有生化
胎根之神中有斷除邪穢之君中有混合百神之君中有解結
散節之神中有變胎易胞之神中有南極長生帝君中有東極
靑華帝君中有天機韓君丈人中有南上司命司錄延壽益算
度厄尊神囘骸起死无量度<md:KR5a0001_HFL_021-009b>人今日校錄諸天臨軒
東方无極飛天定生神王長生大聖无量度人
南方无極飛天感化神王長生大聖无量度人
西方无極飛天變胎神王長生大聖无量度人
北方无極飛天斷根神王長生大聖无量度人
東北无極飛天易胞神王長生大聖无量度<md:KR5a0001_HFL_021-010a>人

東南无極飛天解結神王長生大聖无量度人
西南无極飛天散節神王長生大聖无量度人
西北无極飛天極眞神王長生大聖无量度人
上方无極飛天去邪神王長生大聖无量度人
下方无極飛天除穢神王長生大聖无量度<md:KR5a0001_HFL_021-010b>人
十方至眞飛天神王長生度世无量大神並乘翠霞三景瑤輦
素雲十華丹輿羽蓋瓊輪驂駕朱鳳五色𤣥龍建九道招神之
節七絕霜羅之旛前嘯九鳳齊唱後吹八鸞同鳴靈眞導前吟
詠洞章羣仙景從嘯歌嗈嗈億乘萬騎浮空而來傾光囘駕感
化定生天機丞相南昌上宮韓司主錄監生大神爲兆胎根生
