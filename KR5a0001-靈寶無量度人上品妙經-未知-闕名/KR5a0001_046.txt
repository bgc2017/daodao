







无所不辟无所不禳无所不度无所不成天眞自然之音也故
誦之致十方下觀上帝遙唱萬神朝禮三界侍軒群妖束首鬼
精自亡琳琅振響十方肅淸河海靜默山岳吞烟萬靈振伏招
集羣仙天无氛穢地无妖塵冥慧洞淸大量𤣥𤣥也






@fw重刋道藏輯要
@fw元始无量度人上品妙經卷之四十<md:KR5a0001_HFL_046-001a>六
　　除禳水火漂焚品
道言昔於靜樂天中飛靑寥歌大无畏土受元始度人除禳水
火漂焚妙品元始天尊當說是經周迴十過以召十方始當詣
座天眞大神上聖高尊水火二司大將仙君將軍吏兵行水發
火官曹掾吏度厄拔難眞人无鞅數眾乘空而來紅黑奔雲虎
輿甲馬黃麾絳節翠葆朱旛疾雷沸天雄風偃嶽異彩祥光縹
緲鬱勃洞煥太空七日七夜諸天宮鑰震<md:KR5a0001_HFL_046-001b>鳴殿觀傾動日月星
辰靈芒噴射煒燿停輪仙梵伫雲迴霞繞斗碧影輕泛紫烟結

樓一國地土山川林木緬平一等无復高下土皆作蒼玉无有
異色眾眞侍座
元始天尊𤣥坐空浮五色自然飛仙十華之座說經一徧諸天
大聖同時稱善是時一國男女受福諸天常樂道化說經二徧
太微紫微水火二曹奏功紀德陰陽調平說經三徧日帝奉笏
月后致恭說經四徧二曜三元咸來禀命說經五徧水母運機
延劫永世火官<md:KR5a0001_HFL_046-002a>布算增厯益年說經六徧考罰得宜无有橫枉
說經七徧漂焚息苦燒溺業消說經八徧三界晏安不生驚擾
說經九徧地鑪天竈飛伏合倫說經十徧厄運俱濟人物乂甯
是時一國是男是女莫不傾心皆受護度咸得長生

道言是時元始天尊說經一徧東方无極无量品水火司功大
神无鞅之眾浮空而至說經二徧南方无極无量品水火司察
大神无鞅之眾浮空而至說經三徧西方无極无量<md:KR5a0001_HFL_046-002b>品水火司
罰大神无鞅之眾浮空而至說經四徧北方无極无量品水火
司直大神无鞅之眾浮空而至說經五徧東北无極无量品水
火司厄大神无鞅之眾浮空而至說經六徧東南无極无量品
水火司令大神无鞅之眾浮空而至說經七徧西南无極无量
品水火司錄大神无鞅之眾浮空而至說經八徧西北无極无
量品水火司禁大神无鞅之眾浮空而至說經九徧上方无極
无量品水火司命大神无鞅之眾浮空而至說經十徧下<md:KR5a0001_HFL_046-003a>方无

極无量品水火司非大神无鞅之眾浮空而至十徧周竟十方
无極水火二司典錄大神一時同至一國男女傾心歸仰來者
皆各頂禮讚歎已證天尊願不罹水火大小劫災三界遷易之
難尚處世身願不罹水火焚漂燒溺之厄不爲三官考按罪錄
刑在水火罰於漂焚乞使二曹順理天政和均人界淸裕鬼道
沈鎭邪神祅吏无妄行水發火作非橫之厄稽首元始欣聞至
要各以天寶妙具神州眞𧵥勢同雲集无鞅之眾迮國一半土<md:KR5a0001_HFL_046-003b>
皆偏陷非可禁止於是元始流眄十方俯觀眾會振衣進几迴
天轉地吹爲水光呵爲火燿二景交飛遊龍宛轉翔騰虛極良
久之間變成寶珠大如黍米懸處高空去地七丈元始登引天

眞大神上聖高尊度厄拔難眞人水火二司曹掾將吏漂溺焚
爇執罰大神无鞅數眾俱入寶珠之中天人仰看惟見勃勃從
珠口中入旣入珠口不知所在國人廓散地還平正无復欹陷
元始卽於寶珠之內說經都竟眾眞監度以授於我當此之時
喜慶<md:KR5a0001_HFL_046-004a>難言法事粗悉諸天復位倐歘之間寂无遺響是時天人
遇值經法普得濟度全其本年无有中傷傾土歸仰咸行善心
不猛不怒不侈不𨑙不察不蕩不㪚不時不諂不回言尚明析口无
惡聲齊同慈愛異骨成親國安民豐欣樂太平經始出教一國
以道預有至心宗奉禮敬皆得度世
道言元始天尊說經中所言並是諸天上帝內名除禳水火漂

溺焚燒隱韻之音亦是眞王內諱禁勅水火二司不得妄溢行
發二考<md:KR5a0001_HFL_046-004b>虐暴生民呼召主宰百靈之隱名也非世之常辭上聖
已成眞人通𤣥究微法寶已靈水火之變尋源得涇燔燎炎暴
知究祖因能悉其章誦之十過諸天遙唱萬帝設禮水土火藏
淵靜明離河海湛默赫烈防扃日月停景璇璣不行羣魔束形
鬼精滅爽焚爍潛息漂溺自平至學之士誦之十過則黑精守
位赤怪不生魔魅喪眼鬼妖滅爽濟度水火危厄不生所以爾
者學士丹宮未成水騰火降體未洞眞召制二司威未制天政
德可伏御姦<md:KR5a0001_HFL_046-005a>祅束縛遊火大醜故氣但卻邪度厄而已不能使
水火二神絕諸考罰輕誦此章身則被殃供養尊禮門戸興隆

世世昌熾與善因緣水火不干神明護門斯經尊妙獨步玉京
制御水火除禳漂焚爲萬道之宗巍巍大梵德難可勝
道言水火二司有大威神號五嶽總領眞君主放大水漂流蕩
溺發暴火焚爇燒延護善去惡考罰罪人下逮地獄寒池火車
漂焚重苦烹注亡魂謫役泉曲火山之府煮漬焦然<md:KR5a0001_HFL_046-005b>悉𨽻眞君
天有二燿陰陽靈根照映下民而惠災福非行禍厄之權也此
大威神與九天司命採訪使者五嶽丈人五嶽都司共治水火
水火之罰有六將軍以布令行災主水之將河魁將軍杜元吉
天錄將軍張子華執符將軍沙伯晃主火之將捷疾將軍劉天
鏹定界將軍周君采發火將軍石完夫世界有水火之穴伏藏

陰陽之精化爲水火之龍民有危厄則飛龍降災水火併至北
斗中勑北帝列司領水火神龍之政號玉光紫靈夫人官<md:KR5a0001_HFL_046-006a>吏數
千典掌其職生人先世有罪幽魂在水火之獄徒水火之役運
水灌四瀆之穴伐薪煎百里之鑊洪波滔天烈火亘地一日一
夜受苦無量凡誦是經十過諸天齊到受苦眾生出離水獄遊
神紫臺出離火獄上昇朱宫格皆九年受化更生得爲貴人除
禳漂焚福慶自生而好學至經功滿德就靈寶成丹身生水火
七返九還皆得神仙飛昇金闕遊宴玉京也上學之士修誦是
經眞水上浮靈火下温日蔵於海萬竅生雲皆卽受度飛昇南<md:KR5a0001_HFL_046-006b>
宮世人受誦則延壽長年後皆得作尸解之道魂神暫滅不經

地獄水火漂焚卽得返形遊行太空此經微妙普度无窮一切
天人莫不受慶无量之福生死蒙惠上天所寶不傳下世至士
齎金寶效心盟天而傳輕泄漏慢殃及九祖長役鬼官侍經五
帝玉童玉女各二十四人營衛神文保護受經者身
道言正月長齋誦詠是經爲上世亡魂斷地逮役水火功考度
上南宮七月長齋誦詠是經除禳水火漂焚身得神仙諸天書
名黃籙<md:KR5a0001_HFL_046-007a>白簡削死上生十月長齋誦詠是經除禳水火使二氣
和平爲國王帝主君臣父子安鎭國祚保天長存世世不絕常
爲人君安鎭其方民稱太平八節之日誦詠是經赤黑順界萬
物遂成得爲九宮眞人本命之日誦詠是經陰无僭陽臣忠於

君火降水升德下而尊魂神澄正萬炁長存不經苦惱身有光
明三界侍衞五帝司迎萬神朝禮名書上天功滿德就飛昇上
淸
　道言行道之日皆當香湯沐浴齋戒入室<md:KR5a0001_HFL_046-007b>東向叩齒三十二
　通上聞三十二天心拜三十二過閉目靜思身坐靑紫絳三
　色雲炁之中內外蓊冥有靑龍白虎朱雀𤣥武獅子白鶴羅
　列左右典總水火二大靈司神官將吏備衞前後日月照明
　洞煥室內項生圓象光映十方如此分明密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今

日吉慶長齋淸堂修行至經无量度人願所啟上徹<md:KR5a0001_HFL_046-008a>徑御
无上三十二天元始上帝至尊几前(畢)
　引炁三十二過東向誦經



















元始无量度人上品妙經
元始洞𤣥靈寶本章除禳水火漂焚保劫度人百魔隱韻從濟
自然二象交輪无无上眞元始祖劫神化无神有一未形氣生
空𤣥大器內温温則氣升升爲𤣥露降爲天津水爲<md:KR5a0001_HFL_046-008b>帝先太一
杳冥温氣成炎火爲神津火明水晦二象備成水盈器中火動
神温温久泫液結凝玉京九宮八門安鎭十方開明赤黑是爲
天根水火无祖一九化眞丹靈熒惑𤣥老大辰辟非朱鳳蒼龍
皛精百六陽九剪滅凶羣游火黑祅戰物災民道可除禳化空
成文是名大法𤣥中之𤣥三元八會鳳眞玉篇高祕神文億千
萬年眞王治世應運流傳普度生死一切苦魂咸悉應符永劫

長年厯水過火三災不登暴氣邪侈移變世間成災可除<md:KR5a0001_HFL_046-009a>將至
乃禳焚爇漂溺速離遠方帝君行令敢有來當太虛焚氣運轉
元綱中有除禳水火漂焚之神中有南極長生之君中有度世
司馬大神中有好生韓君丈人中有南上司命司錄延壽益算
度厄尊神迴骸起死无量度人今日校錄諸天臨軒
東方无極風力神王長生大聖无量度人
南方无極威燿神王長生大聖无量度人
西方无極金光神王長生大聖无量度人
北方无極洞淵神王長生大聖无量度人<md:KR5a0001_HFL_046-009b>
東北无極制姦神王長生大聖无量度人

東南無極熾𤓁神王長生大聖无量度人
西南無極水藏神王長生大聖无量度人
西北無極禳禍神王長生大聖无量度人
上方無極拔難神王長生大聖无量度人
下方無極度厄神王長生大聖无量度人
十方至眞除禳水火漂焚神王長生度世无量大神並乘宸霞
錦光玉輿紫淸瓊輦彩葢霓輪驂駕五鳳十二𤣥龍建招眞之
節八景靈旛前嘯金□齊唱後吹玉鑰同鳴獅子白<md:KR5a0001_HFL_046-010a>鶴嘯歌噰
噰列眞啟途羣仙翼轅億乘萬騎浮空而來傾駕水火監檢生
靈神霄府相靑華上宮韓君僊伯消災大神執籙把籍齊到帝

前隨所應度嚴校諸天普告三界无極神鄉連宛之府靈紐之
宮六天九獄冰池火山救解衝蕩漂溺焚燼過度生關沈屍苦
魂釋赦三官上解祖考億劫種親疾除罪簿落滅惡根不得拘
留逼合鬼羣元始符命時刻昇遷火翳寒庭部衞形魂制魔保
舉度厄南昌死魂受鍊僊化成人生身受度劫劫長存隨<md:KR5a0001_HFL_046-010b>劫輪
轉與天齊年永度漂沈焚蕩之苦超淩三界逍遙上淸上淸之
天天帝洞覺无色之境梵行
　　　　　　東方八天
　　　　慶華瑶虞天　　　　　　帝臺昌舞霞
　　　　厯明資𤣥天　　　　　　帝靈谷振光

　　　　控神九眞天　　　　　　帝巴慈引祥
　　　　日觀揚靈天　　　　　　帝都奇昇方
　　　　步奇乘角天　　　　　　帝統員羅
　　　　氐舍次東天　　　　　　帝眞陀流淵<md:KR5a0001_HFL_046-011a>
　　　　妙律垂科天　　　　　　帝閱道維美
　　　　定儀師微天　　　　　　帝伯初桃英
　　　　　　南方八天
　　　　爍寰理赫天　　　　　　帝孫思道弈
　　　　禁明威勇天　　　　　　帝鄱滿祁桓
　　　　安樂昭仁天　　　　　　帝鬱禎英

　　　　陽化度僊天　　　　　　帝幽雲靜坊
　　　　微境冲遊天　　　　　　帝子殊衡
　　　　史滔逸魂天　　　　　　帝符乾處甯
　　　　赤洞顯幽天　　　　　　帝徧常澤墟<md:KR5a0001_HFL_046-011b>
　　　　利泰猶和天　　　　　　帝召無僅剛
　　　　　　西方八天
　　　　梵氣七眞靈曜天　　　　帝繼元正基
　　　　白章文皇天　　　　　　帝越定莊
　　　　台𤣥極義天　　　　　　帝僊閔弗冥
　　　　江霞子湘天　　　　　　帝韜樞葢倉

　　　　中遥𤣥變天　　　　　　帝師元同瑰
　　　　靜妙委神天　　　　　　帝嶽錄華由
　　　　洞光素燿天　　　　　　帝落丘造章
　　　　制飛鎭精天　　　　　　帝穴汨求輔<md:KR5a0001_HFL_046-012a>
　　　　　　北方八天
　　　　麗正眞期天　　　　　　帝黃武明
　　　　超空昇化碧炎天　　　　帝詔智賓
　　　　玉奔紫景露陽天　　　　帝宗耀湟
　　　　祕淸瑶章神府天　　　　帝仲季綿
　　　　寶陳華几降龍天　　　　帝學吉隆

　　　　雲澤敷成天　　　　　　帝達司進行
　　　　紫融通微天　　　　　　帝芾儀開
　　　　正眞萬齡天　　　　　　帝建裕崑
三十二天三十二帝諸天隱諱諸天隱名天<md:KR5a0001_HFL_046-012b>中空洞自然靈章
諸天隱韻除禳水火漂焚之音水元太一之尊火元赤皇之神
發水大魔行火眞靈九陽十陰變化上淸无量之奥深不可詳
敷落神眞濟拔漂焚今日欣慶度厄除禳却氛禁勑典司厯關
諸天請滅漂焚斬絶邪冤飛度水火名列太𤣥魔王監舉无拘
天門東斗紀善西斗降祥北斗水考南斗火殃中斗定刑燎溺
存亡罪大殞命責輕受厄靑帝監魂白帝攝魄赤帝執炬風火

煥赫黑帝揚波漂蕩无極黃帝中主統行誅殛靑<md:KR5a0001_HFL_046-013a>天魔王監試
羣姦赤天魔王擲火騰煙白天魔王洶濤反山黑天魔王洪波
汩淵黃天魔王焦屍泛骸五帝大魔萬神之宗飛行水火總領
威兵麾幢鼓節遊觀太空熾爓赫弈滔天縛龍上天度人嚴勑
北酆眞王受命救難迎祥八威衞駕猛馬巡疆飛天息火大帥
塞洋除禳橫厄厭解擊衝敢有干試抗拒上眞司非定罪巨天
注名赤祅大醜收行天丁千千遏塞萬萬滅形敢有漂溺燒害
良民三官北酆明檢鬼營不得容隱金馬驛程普告无<md:KR5a0001_HFL_046-013b>窮萬神
咸聽三界五帝列言上淸
元洞同域水火二鄉陰含陽精陽賴陰疆二氣成物能柔能剛

眇眇億劫混沌之中上浮爲色下沈爲淵水火遍空合質凝天
天上天下无幽无冥无形无影无極无窮溟涬大梵遼廓无光
水火旣生三界境完久則氣勝進退升遷制暴遏邪水火立官
考校罪業泉曲火山醜類僭逆僞妄行權漂溺天人焚燎區寰
昊帝震怒符召百神玉章正氣赤文命靈黑精啟胞龍母拖紳
钁天振威王領萬兵郁<md:KR5a0001_HFL_046-014a>默執旗醜伯攝精元老奉詔掃蕩妖氛
收捕遊火開通水精不得犯縱明敬教言淸肅宇宙歸奏帝前
威光下照廓開八門普赦北酆受報窮魂悉令𤣥悟明道之根
因縁輪轉上生諸天永享大福鍊胎飛僊超出三界高居太淸
蘂臺遊宴齊對功貞玉音攝氣洪波自平靈風聚煙狂爓不然

停波息爓水火二光按科金律神文化眞眞中至神長生大君
御火旺德萬天稱尊飛形九霄統政萬靈无英輔相白元泳淵
太一冥燿司命光旋桃康二<md:KR5a0001_HFL_046-014b>景字合精延執符把籙保命生根
上遊上淸出入華房八冥之內細微之中下鎭人身泥丸絳宮
中理五炁混合百神十轉回靈萬炁齊仙除禳漂焚救苦度人
消滅厄會散解危迍帝君頒令罪福甄分普受開度死魂生身
身得受生上聞諸天諸天之上各有生門中有空洞謡歌之章
眞王靈篇辭參高眞
　　第一除滅水厄漂溺飛空之音
水官檢精　　　　總御北元　　　　理陰制陽

平定河源　　　　醜類亂天道　　　羣祅歸一時<md:KR5a0001_HFL_046-015a>
蕩蕩移山嶽　　　舟楫安能施　　　河伯遠避勢
𧕏蜃來助威　　　生民罹此災　　　空闊天難知
血肉飽魚鼈　　　骨骸落沙泥　　　悲風吹九陰
呱呱終夜啼　　　大命旣夭枉　　　流浪無所依
祅乘其祭祀　　　靈爽知何之　　　眞王降九霄
攝凶送七非　　　馘耳斷腰頸　　　山河戮其尸
玉符召靈　　　　死魂受生　　　　詠此洞章
丹簡書名　　　　皆受拔度　　　　上升朱陵
　　第二禳解火難焚爇之章

火官察惡　　　　領典南司　　　　大星熒熒<md:KR5a0001_HFL_046-015b>
老人赤衣　　　　臂弓鶉首　　　　乘駕辟非
萬物賴功　　　　流火玉池　　　　天機御省
六門景煇　　　　下官竊政　　　　亂行誅夷
中夜忽起　　　　疾風交馳　　　　碧煙如龍
烈𤓁橫施　　　　萬丈灼灼　　　　聲侔隱雷
驚呼垣奔　　　　迷不出帷　　　　肉潰脂流
殤鬼急追　　　　斷髻焦髮　　　　氣逐餘灰
魂遊冥冥　　　　猛火離離　　　　脫有來饗
惡鬼齅之　　　　渴不得飲　　　　困不獲栖

僊聖在天　　　　孰謂使知　　　　天官按行<md:KR5a0001_HFL_046-016a>
執凶糾非　　　　玉符制火　　　　鬼道莫違
帝君有命　　　　普獲純禧　　　　生民晏安
不涉傾危
　　第三除禳度厄拔難歌曰
玉淸之上　　　　神霄鬱開　　　　帝都九門
中有大君　　　　錦裳絳衣　　　　碧冠珠纓
統治三界　　　　十方萬天　　　　千二百曹
咸職列官　　　　八百七十　　　　按局羣僊
七元罪福　　　　水火氣元　　　　制命勑律

佐理億千　　　　校錄生死　　　　河海谿泉<md:KR5a0001_HFL_046-016b>
敢有故氣　　　　變化幽關　　　　妄行水火
毒害生靈　　　　焚爇漂溺　　　　猖獗不停
寶章玉符　　　　密告帝庭　　　　威劍巨斧
斬伐鬼精　　　　水平火息　　　　厄難無侵
誦詠洞文　　　　祈天引誠　　　　眞王下觀
靑籙記名　　　　除禳度死　　　　七祖超昇
氣鍊變僊　　　　神飛意靈　　　　萬世蒙福
俱登玉京
此三界之上飛空之中眞王歌音音參洞章誦之百徧永禳焚

溺名度南宮誦之千徧眞<md:KR5a0001_HFL_046-017a>王保迎萬徧道備飛昇太空過度三
界位登僊公有聞靈音魔王敬形勑制地祗侍衞送迎拔出地
戸水火厄難七祖昇遷永離幽冥魂度朱陵受鍊更生是謂无
量普度无窮有祕上天文諸天共所崇泄慢墮地獄禍及七祖
翁
道言此二章並是諸天上帝及神霄眞王隱祕之音除滅漂蕩
之厄禳解燔燎之災邪精魔類盜行水火毒害生靈妄求血食
鍾鼓之響眞王檢察斬戮邪魔安施玉符辟斷非橫<md:KR5a0001_HFL_046-017b>水火之厄
若有身歿水火魂魄精識爲上古傷鬼男女之𦍙所憑自赴水
火或世世水厄年年火災皆是邪神竊權天司擅興焚蕩學者

敬誦此經以爲救度卽能除斷皆是大梵之言非世上常辭言
无韻麗曲无華宛故謂𤣥奧難可尋詳上天所寶祕於神霄玉
淸王府東華藏室應運下傳若有至人齎金寶質心依舊格告
盟眞王然後而付焉
道言夫天地爲水火之神器天河在上則水鼎上居火海在下
則火鼎下儲太空在中日<md:KR5a0001_HFL_046-018a>月爲藥日月者水火之根本繫於南
北二斗爲太微紫微兩極都曹以水親火則水能尅火以火隔
水則火能尅水水火均等則旣濟成物水火有太少之運則萬
物爲之刑災上天以水火爲生化之樞機樞機得則天政成下
官故氣六天鬼魔盜水火而用之以害生類帝君出除禳之法

救濟在危厄者大至天地運度否終日月五星虧盈至聖神人
休否細至末學之夫疾傷凡有此災同氣皆當齊心修齋六時
行香十徧轉經福德立降消諸<md:KR5a0001_HFL_046-018b>不祥无量之文普度无窮
道言夫末學道淺或僊品未充運應滅度身經太陰此皆身中
淸霐之水與明堂之火未能升降身中之神與司命殺鬼戰於
水火之門臨過之時同學至人爲其行香誦經十過以度屍形
如法魂神徑上南宮隨其學功計日而得更生轉輪不惑便得
神仙
道言夫天地運終星宿錯度日月失昏四時失序陰陽不調國
境焚漂四民失業疫毒流行兆民死傷師友命過同學夭傷皆

由水火<md:KR5a0001_HFL_046-019a>不調勝負爲災天官墮政魔怪爲𦍙雖外无焚爇漂溺
之厄氣失其平奔注騰熾內爲失度暴發之咎皆當修齋行香
誦經夫齋戒誦經功德甚重上消天災保鎭帝王下禳毒害以
度兆民生死受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人尅得爲
聖君金闕之臣諸天記人功過毫分無失天中眞王<md:KR5a0001_HFL_046-019b>亦保舉爾
身得道者乃當洞明至言也
諸天中大梵隱語除禳水火无量音　道君撰
元始靈書中篇

　　　　　　東方八天
　　　　飊忽保靈　　蔚元浮砂　　覺濟飛泝
　　　　迎機濮耶　　駚江兖敷　　卽𤣥蘄㠓
　　　　允答貺策　　幽榭穆崇　　獻翰强憊
　　　　資氓逸聰　　熛定澱化　　制碑畢戎
　　　　弄斗閣越　　籍司奎鍾　　昊敘瀁建<md:KR5a0001_HFL_046-020a>
　　　　池鄒卷沖
　　　　　　南方八天
　　　　濡穴探益　　神命革遥　　聯彼洞宥
　　　　極京龍桃　　錯鑿棤阮　　㵧蹇漠常

　　　　杜鬲謹載　　晞蒸巴敖　　碧連運變
　　　　亨極盧楊　　檢勑方帝　　烈飊疾裒
　　　　熏露渙落　　統莫虛隆　　急制北律
　　　　萬呼冥冥
　　　　　　西方八天
　　　　梵度乾鍛　　慈傳龜喏　　漸截鬼憂<md:KR5a0001_HFL_046-020b>
　　　　并野部嬴　　詔端鼎察　　意謨虛形
　　　　曇現罔寂　　去河祭賓　　演漢洞譙
　　　　月姑張兌　　采迅茹華　　紫令遹盛
　　　　丁治鷺石　　刀丹錄魔　　胡賽判決

　　　　神靂渾微
　　　　　　北方八天
　　　　虎臼緣璇　　箕論頓核　　甎陽銲世
　　　　知閬遷火　　榜縉董掖　　麗珍元娑
　　　　井估候驛　　延蘇慶隨　　宊稼厥展
　　　　補因夸離　　剉減越絜　　靦疏柷基<md:KR5a0001_HFL_046-021a>
　　　　浩朏遘忽　　指嶽池瓖　　調明趨管
　　　　遼儺蘊綽
道言此諸天中大梵隱語无量之音舊文書北元逮臺水帝七
精之室南靈騫陁未館飛華之宮用平制水火舉抑璇璣進退

二候以成大化天地交泰日月運行陰陽發生仙聖變化升降
上下比之權衡斟酌量宜以畜萬有其道不忒三辰順躔攝受
失理則五魔盜柄太上所祕藏之寶缾神通自然一切无礙翔
爲龍鳳伏爲龜蛇道妙都括不使世知字<md:KR5a0001_HFL_046-021b>皆廣長一丈天眞皇
人昔書其文以爲正音有知其音能齋而誦之者諸天皆遣神
府玉郎眞王上吏下觀其身書其功勤上奏諸天萬神朝禮地
祇侍門大勲眞王保舉上淸道備尅得遊行三界昇入金門
此音无所不除无所不禳无所不度无所不成天眞自然之音
也故誦之致飛天下觀上帝遥唱萬神朝禮三界侍軒羣祅束
首鬼精自亡琳琅振響十方肅淸水无漂溺火不炎燔萬靈振

伏招集羣仙天无氛穢地无祅塵<md:KR5a0001_HFL_046-022a>冥慧洞淸大量𤣥𤣥也
