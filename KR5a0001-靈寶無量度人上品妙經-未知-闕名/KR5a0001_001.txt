





<md:KR5a0001_HFL_000-001a><md:KR5a0001_HFL_000-001b><md:KR5a0001_HFL_000-002a><md:KR5a0001_HFL_000-002b>
@fw重<md:KR5a0001_HFL_001-001a>刋道藏輯要
@fw元始无量度人上品妙經卷之一
道言昔於始青天中碧落空歌大浮黎土受元始度人无量上
品元始天尊當說是經周迴十過以召十方始當詣座天眞大
神上聖高尊妙行眞人無鞅數眾乘空而來飛雲丹霄綠輿瓊
輪羽葢垂蔭流精玉光五色鬱勃洞煥太空七日七夜諸天日
月星宿璇璣玉衡一時停輪神風靜默山海藏雲天無浮翳四
氣朗清一國地土山川林木緬平一等無復高下土皆作碧玉
無有異色眾眞侍座元<md:KR5a0001_HFL_001-001b>始天尊𤣥坐空浮五色獅子之上說經
一徧諸天大聖同時稱善是時一國男女聾病耳皆開聰說經

二徧盲者目明說經三徧喑者能言說經四徧跛痾積逮皆能
起行說經五徧久病痼疾一時復形說經六徧髮白反黑齒落
更生說經七徧老者反壯少者皆强說經八徧婦人懷姙鳥獸
含胎已生未生皆得生成說經九徧地藏發泄金玉露形說經
十徧枯骨更生皆起成人是時一國是男是女莫不傾心皆受
護度咸得長生<md:KR5a0001_HFL_001-002a>
道言是時元始天尊說經一徧東方无極无量品至眞大神無
鞅之眾浮空而至說經二徧南方无極无量品至眞大神無鞅
之眾浮空而至說經三徧西方无極无量品至眞大神無鞅之
眾浮空而至說經四徧北方无極无量品至眞大神無鞅之眾

浮空而至說經五徧東北无極无量品至眞大神無鞅之眾浮
空而至說經六徧東南无極无量品至眞大神無鞅之眾浮空
而至說經七徧西南无極无量品至眞大神無鞅之眾浮空而
至說<md:KR5a0001_HFL_001-002b>經八徧西北无極无量品至眞大神無鞅之眾浮空而至
說經九徧上方无極无量品至眞大神無鞅之眾浮空而至說
經十徧下方无極无量品至眞大神無鞅之眾浮空而至十徧
周竟十方无極天眞大神一時同至一國男女傾心歸仰來者
有如細雨密霧無鞅之眾迮國一半土皆偏陷非可禁止於是
元始懸一寶珠大如黍米在空𤣥之中去地五丈元始登引天
眞大神上聖高尊妙行眞人十方无極至眞大神無鞅數眾俱

入寶珠之<md:KR5a0001_HFL_001-003a>中天人仰看唯見勃勃從珠口中入旣入珠口不知
所在國人廓散地還平正無復𣣱陷元始卽於寶珠之內說經
都竟眾眞監度以授於我當此之時喜慶難言法事粗悉諸天
復位倐歘之間寂無遺響是時天人遇值經法普得濟度全其
本年無有中傷傾土歸仰咸行善心不殺不害不嫉不妬不淫
不盜不貪不欲不憎不𡜍言無華綺口無惡聲齊同慈愛異骨
成親國安民豐欣樂太平經始出教一國以道預有志心宗奉
禮敬皆得度世<md:KR5a0001_HFL_001-003b>
道言元始天尊說經中所言並是諸天上帝內名隱韻之音亦
是魔王內諱百靈之隱名也非世上之常辭上聖已成眞人通

𤣥究微能悉其章誦之十過諸天遙唱萬帝設禮河海靜默山
嶽藏雲日月停景璇璣不行羣魔束形鬼精滅爽迴屍起死白
骨成人至學之士誦之十過則五帝侍衞三界稽首魔精喪眼
鬼祅滅爽濟度垂死絕而得生所以爾者學士穢氣未消體未
洞眞召制十方威未制天政德可伏御地祇束縛魔靈但卻死
而已<md:KR5a0001_HFL_001-004a>不能更生輕誦此章身則被殃供養尊禮門戸興隆世世
昌熾與善因緣萬灾不干神明護門斯經尊妙獨步玉京度人
无量爲萬道之宗巍巍大梵德難可勝
道言凡誦是經十過諸天齊到億曾萬祖幽魂苦爽皆卽受度
上昇朱宮格皆九年受化更生得爲貴人而好學至經功滿德

就皆得神仙飛昇金闕遊宴玉京也上學之士修誦是經皆卽
受度飛昇南宮世人受誦則延壽長年後皆得作尸解之道魂
神暫滅不經地<md:KR5a0001_HFL_001-004b>獄卽得返形遊行太空此經微妙普度無窮一
切天人莫不受慶无量之福生死蒙惠上天所寶不傳下世至
士齎金寶效心盟天而傳輕泄漏慢殃及九祖長役鬼官侍經
五帝玉童玉女各二十四人營衞神文保護受經者身
道言正月長齋誦詠是經爲上世亡魂斷地逮役度上南宮七
月長齋誦詠是經身得神仙諸天書名黃籙白簡削死上生十
月長齋誦詠是經爲國王帝主君臣父子安鎭國祚<md:KR5a0001_HFL_001-005a>保天長存
世世不絕常爲人君安鎭其方民稱太平八節之日誦詠是經

得爲九宮眞人本命之日誦詠是經魂神澄正萬炁長存不經
苦惱身有光明三界侍衞五帝司迎萬神朝禮名書上天功滿
德就飛昇上清
　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐青黃白三
　色雲炁之中內外蓊冥有青龍白虎朱雀𤣥武獅子白鶴羅
　列左右日月照明洞煥室內<md:KR5a0001_HFL_001-005b>項生圓象光映十方如此分明
　密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今

日吉慶長齋清堂修行至經无量度人願所啟上徹俓御
无上三十二天元始上帝至尊几前(畢)
　引炁三十二過東向誦經<md:KR5a0001_HFL_001-006a>








元始无量度人上品妙經
元始洞𤣥靈寶本章上品妙首十迴度人百魔隱韻離合自然
混洞赤文无无上眞元始祖劫化生諸天開明三景是爲天根
上无復祖唯道爲身五文開廓普殖神靈无文不光无文不明
无文不立无文不成无文不度无文不生是爲大梵天中之天
鬱羅蕭臺玉山上京上極无上大羅玉清渺渺劫仞若亡若存
三華離便大有妙庭金闕玉房森羅淨霐大行梵炁周迴十方
中有度人不死之神中<md:KR5a0001_HFL_001-006b>有南極長生之君中有度世司馬大神
中有好生韓君丈人中有南上司命司錄延壽益算度厄尊神
迴骸起死无量度人今日校錄諸天臨軒

東方无極飛天神王長生大聖无量度人
南方无極飛天神王長生大聖无量度人
西方无極飛天神王長生大聖无量度人
北方无極飛天神王長生大聖无量度人
東北无極飛天神王長生大聖无量度人
東南无極飛天神王長生大聖无量度人<md:KR5a0001_HFL_001-007a>
西南无極飛天神王長生大聖无量度人
西北无極飛天神王長生大聖无量度人
上方无極飛天神王長生大聖无量度人
下方无極飛天神王長生大聖无量度人

十方至眞飛天神王長生度世无量大神並乘飛雲丹輿綠輦
羽蓋瓊輪驂駕朱鳳五色𤣥龍建九色之節十絕靈旛前嘯九
鳳齊唱後吹八鸞同鳴獅子白鶴嘯歌邕邕五老啟途羣仙翼
轅億乘萬騎浮空而來傾光迴駕監眞度生諸天丞相南昌上
宮韓司主錄監<md:KR5a0001_HFL_001-007b>生大神執籙把籍齊到帝前隨所應度嚴校諸
天普告三界無極神鄕泉曲之府北都羅酆三官九署十二河
源上解祖考億劫種親疾除罪簿落滅惡根不得拘留逼合鬼
羣元始符命時刻昇遷北都寒池部衞形魂制魔保舉度品南
宮死魂受鍊仙化成人生身受度劫劫長存隨劫輪轉與天齊
年永度三途五苦八難超淩三界逍遙上清上清之天天帝玉

眞無色之境梵行
　　　　　　東方八天<md:KR5a0001_HFL_001-008a>
　　　　太皇黃曾天　　　　　　　  帝鬱繿玉明
　　　　太明玉完天 　　　　　　　 帝須阿那田
　　　　清明何童天 　　　　　　　 帝元育齊京
　　　　𤣥胎平育天  　　　　　　　帝劉度內鮮
　　　　元明文舉天  　　　　　　　帝醜法輪
　　　　上明七曜摩夷天　　　　　　 帝恬懀延
　　　　虛无越衡天  　　　　　　　帝正定光
　　　　太極濛翳天  　　　　　　　帝曲育九昌

　　　　　　南方八天
　　　　赤明和陽天　　　　　　帝理禁上眞<md:KR5a0001_HFL_001-008b>
　　　　𤣥明恭華天　　　　　　帝空謠醜音
　　　　耀明宗飄天　　　　　　帝重光明
　　　　竺落皇笳天　　　　　　帝摩夷妙辯
　　　　虛明堂曜天　　　　　　帝阿𨚧婁生
　　　　觀明端靖天　　　　　　帝鬱密羅千
　　　　𤣥明恭慶天　　　　　　帝龍羅菩提
　　　　太煥極瑤天　　　　　　帝宛黎無延
　　　　　　西方八天

　　　　元載孔昇天　　　　　　帝開眞定光
　　　　太安皇崖天　　　　　　帝婆婁阿貪<md:KR5a0001_HFL_001-009a>
　　　　顯定極風天　　　　　　帝招眞童
　　　　始皇孝芒天　　　　　　帝薩羅婁王
　　　　太皇翁重浮容天　　　　帝閔巴狂
　　　　无思江由天　　　　　　帝明梵光
　　　　上揲阮樂天　　　　　　帝勃勃監
　　　　無極曇誓天　　　　　　帝飄弩穹隆
　　　　　　北方八天
　　　　皓庭霄度天　　　　　　帝慧覺昏

　　　　淵通元洞天　　　　　　帝梵行觀生
　　　　太文翰寵妙成天　　　　帝那育醜瑛<md:KR5a0001_HFL_001-009b>
　　　　太素秀樂禁上天　　　　帝龍羅覺長
　　　　太虛无上常容天　　　　帝總監鬼神
　　　　釋玉隆騰勝天　　　　　帝眇眇行元
　　　　龍變梵度天　　　　　　帝運上𤣥𤣥
　　　　太極平育賈奕天　　　　帝大擇法門
三十二天三十二帝諸天隱諱諸天隱名天中空洞自然靈章
諸天隱韻天中之音天中之尊天中之神天中大魔天中之靈
九和十合變化上清無量之奧深不可詳敷落神眞普度天人

今日欣慶受度厯關諸天請滅三<md:KR5a0001_HFL_001-010a>惡斬絕地根飛度五戸名列
太𤣥魔王監舉無拘天門東斗主算西斗記名北斗落死南斗
上生中斗大魁總監眾靈青帝護魂白帝侍魄赤帝養氣黑帝
通血黃帝中主萬神无越青天魔王巴元醜伯赤天魔王負天
擔石白天魔王反山六目黑天魔王監醜朗馥黃天魔王橫天
擔力五帝大魔萬神之宗飛行鼓從總領鬼兵麾幢鼓節遊觀
太空自號赫奕諸天齊功上天度人嚴攝北酆神公受命普掃
不祥八威吐毒猛馬四張天丁前驅大<md:KR5a0001_HFL_001-010b>帥仗旛擲火萬里流鈴
八衝敢有干試拒遏上眞金鉞前戮巨天後刑屠割鬼爽風火
無停千千截首萬萬翦形魔無干犯鬼無祅精三官北酆明檢

鬼營不得容隱金馬驛程普告無窮萬神咸聽三界五帝列言
上清
元洞玉厯龍漢延康眇眇億劫混沌之中上無復色下無復淵
風澤洞虛金剛乘天天上天下無幽無冥無形無影無極無窮
溟涬大梵寥廓無光赤明開圖運度自然元始安鎭敷落五篇
赤書玉字八威龍文保制劫運使<md:KR5a0001_HFL_001-011a>天長存梵炁彌羅萬範開張
元綱流演三十二天輪轉無色周回十方旋斗厯箕回度五常
三十五分總炁上元八景冥合炁入𤣥𤣥𤣥中太皇上帝高眞
汎景太霞嘯詠洞章金眞朗郁流響雲營玉音攝炁靈風聚烟
紫虛鬱秀輔翼萬仙千和萬合自然成眞眞中有神長生大君

無英公子白元尊神太一司命桃康合延執符把籙保命生根
上游上清出入華房八冥之內細微之中下鎭人身泥丸絳宮
中理五炁混合百神十轉回靈萬炁齊<md:KR5a0001_HFL_001-011b>仙仙道貴生无量度人
上開八門飛天法輪罪福禁戒宿命因緣普受開度死魂生身
身得受生上聞諸天諸天之上各有生門中有空洞謠歌之章
魔王靈篇辭參高眞
　　第一欲界飛空之音
人道渺渺　　　　仙道莽莽　　　　鬼道樂兮
當人生門　　　　仙道貴生　　　　鬼道貴終
仙道常自吉　　　鬼道常自凶　　　高上清靈爽

悲歌朗太空　　　唯願仙道成　　　不欲人道窮
北都泉曲府　　　中有萬鬼羣　　　但欲遏人算<md:KR5a0001_HFL_001-012a>
斷絕人命門　　　阿人歌洞章　　　以攝北羅酆
束送祅魔精　　　斬馘六鬼鋒　　　諸天炁蕩蕩
我道日興隆
　　第二色界魔王之章
落落高張　　　　明炁四騫　　　　梵行諸天
周迴十方　　　　无量大神　　　　皆由我身
我有洞章　　　　萬徧成仙　　　　仙道貴度
鬼道相連　　　　天地渺莽　　　　穢氣氛氛

三界樂兮　　　　過之長存　　　　身度我界
體入自然　　　　此時樂兮　　　　薄由我恩<md:KR5a0001_HFL_001-012b>
龍漢蕩蕩　　　　何能别眞　　　　我界難度
故作洞文　　　　變化飛空　　　　以試爾身
成敗懈退　　　　度者幾人　　　　笑爾不度
故爲歌音
　　第三無色界魔王歌曰
三界之上　　　　眇眇大羅　　　　上無色根
雲層峩峩　　　　唯有元始　　　　浩劫之家
部制我界　　　　統乘𤣥都　　　　有過我界

身入玉虛　　　　我位上王　　　　匡御眾魔
空中萬變　　　　穢氣紛葩　　　　保眞者少<md:KR5a0001_HFL_001-013a>
迷惑者多　　　　仙道難固　　　　鬼道易邪
人道者心　　　　諒不由他　　　　仙道貴實
人道貴華　　　　爾不樂仙道　　　三界那得過
其欲轉五道　　　我當復奈何
此三界之上飛空之中魔王歌音音參洞章誦之百徧名度南
宮誦之千徧魔王保迎萬徧道備飛昇太空過度三界位登仙
公有聞靈音魔王敬形敕制地祇侍衞送迎拔出地戸五苦八
難七祖昇遷永離鬼官魂度朱陵受鍊更生是謂无量普度无

窮有祕上天文<md:KR5a0001_HFL_001-013b>諸天共所崇泄慢墮地獄禍及七祖翁
道言此二章並是諸天上帝及至靈魔王隱祕之音皆是大梵
之言非世上常辭言無韻麗曲無華宛故謂𤣥奧難可尋詳上
天所寶祕於𤣥都紫微上宮依𤣥科四萬劫一傳若有至人齎
金寶質心依舊格告盟十天然後而付焉
道言夫天地運度亦有否終日月五星亦有虧盈至聖神人亦
有休否末學之夫亦有疾傷凡有此災同氣皆當齊心修齋六
時行香<md:KR5a0001_HFL_001-014a>十徧轉經福德立降消諸不祥无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度尸形如法魂神逕上南宮

隨其學功計日而得更生轉輪不滅便得神仙
道言夫天地運終亦當修齋行香誦經星宿錯度日月失昏亦
當修齋行香誦經四時失度陰陽不調亦當修齋行香誦經國
主有災兵革四興亦當修齋行香誦經疫毒流行兆<md:KR5a0001_HFL_001-014b>民死傷亦
當修齋行香誦經師友命過亦當修齋行香誦經夫齋戒誦經
功德甚重上消天災保鎭帝王下禳毒害以度兆民生死受賴
其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人剋得爲
聖君金闕之臣諸天記人功過毫分無失天中魔王亦保舉爾

身得道者乃當洞明至言也
諸天中大梵隱語无量音　　道君譔<md:KR5a0001_HFL_001-015a>
元始靈書上篇
　　　　　　東方八天
　　　　廣生高映　　覺元洞虛　　應𤣥九眞
　　　　化交肇圖　　文靈運構　　宗範𤣥都
　　　　感變總括　　威昭自成　　綠岑遷景
　　　　皇道含明　　天琳耀權　　炁晶育魂
　　　　融羅負立　　圓英隱旻　　期巨神包
　　　　洪綱告寗

　　　　　　南方八天
　　　　章炎通泛　　堅敷澄宗　　虛象𤣥華<md:KR5a0001_HFL_001-015b>
　　　　龍陽儛穹　　微正霄豔　　淵太凝沖
　　　　元關三紐　　大梵飛空　　隱覺龍益
　　　　天倫慶呈　　神戸纏絡　　眞元散精
　　　　淨握冥照　　回合升遷　　導騫宴雲
　　　　靈應騰天
　　　　　　西方八天
　　　　剛澤微控　　陰峻孤儀　　貫炁明素
　　　　宸洞開微　　周化幽應　　澄輝帝臺

　　　　平遐挹虛　　恢茂童池　　結飈臨育
　　　　麗無散開　　陽通百六　　沈芒隱階<md:KR5a0001_HFL_001-016a>
　　　　幽廓冥默　　眞峯會靈　　堅丕順道
　　　　告命騫林
　　　　　　北方八天
　　　　龍安洞變　　純陽隱𤣥　　方本還炁
　　　　象伏高員　　神變惠允　　解鍊靈根
　　　　赤精純道　　城號威尊　　利雲友常
　　　　億仞中邱　　鬱成瓊壘　　謠音慶流
　　　　受位玉室　　大憲通幽　　𤣥章煥落

　　　　綱輪迺周
元始靈書中篇　道君譔<md:KR5a0001_HFL_001-016b>
　　　　　　東方八天
　　　　亶婁阿薈　　無惒觀音　　須延明首
　　　　法攬菩曇　　稼那阿奕　　忽訶流吟
　　　　華都曲麗　　鮮菩育臻　　答落大梵
　　　　散烟慶雲　　飛灑玉都　　明魔上門
　　　　無行上首　　回蹠流𤣥　　阿陀龍羅
　　　　四象吁員
　　　　　　南方八天

　　　　南閻洞浮　　玉眸詵詵　　梵形落空
　　　　九靈推前　　澤洛菩臺　　綠羅大千<md:KR5a0001_HFL_001-017a>
　　　　眇莽九醜　　韶謠緣邅　　雲上九都
　　　　飛生自騫　　那育郁馥　　摩羅法輪
　　　　霐持無鏡　　攬姿運容　　馥朗廓奕
　　　　神纓自宮
　　　　　　西方八天
　　　　刀利禪猷　　婆泥咎通　　宛藪滌色
　　　　太眇之堂　　流羅梵萌　　景蔚蕭嵎
　　　　易邈無寂　　宛首少都　　阿繿郁竺

　　　　華莫延由　　九開自辯　　阿那品首
　　　　无量扶蓋　　浮羅合神　　玉誕長桑<md:KR5a0001_HFL_001-017b>
　　　　栢空度仙
　　　　　　北方八天
　　　　玃無自育　　九日導乾　　坤母東覆
　　　　形攝上𤣥　　陀羅育邈　　眇炁合雲
　　　　飛天大醜　　總監上天　　沙陀劫量
　　　　龍漢瑛鮮　　碧落浮黎　　空歌保珍
　　　　惡奕無品　　洞妙自眞　　元梵恢漠
　　　　幽寂度人

道言此諸天中大梵隱語无量之音舊文字皆廣長一丈天眞
皇人昔書其文以爲正音<md:KR5a0001_HFL_001-018a>有知其音能齋而誦之者諸天皆遣
飛天神王下觀其身書其功勤上奏諸天萬神朝禮地祇侍門
大勲魔王保舉上仙道備剋得遊行三界昇入金門此音無所
不辟無所不禳無所不度無所不成天眞自然之音也故誦之
致飛天下觀上帝遙唱萬神朝禮三界侍軒羣祅束首鬼精自
亡琳琅振響十方肅清河海靜默山嶽吞煙萬靈振伏招集羣
仙天無氛穢地無祅塵冥慧洞清大量𤣥𤣥也
元始靈書下篇　　天眞皇人譔<md:KR5a0001_HFL_001-018b>
　　　　　　東方八天

　　　　森甪儲雲　　九魂鍊晶　　枳默窺玦
　　　　浮枚臼𨀛　　鹿幾陽房　　碧提酇回
　　　　池滇黨負　　跂逭謁擕　　𧀉章變瑜
　　　　蘭泮璧環　　亢滂野生　　極中昆清
　　　　曜展洞涸　　寂無眇凝　　素倚虛羅
　　　　皇達元靈
　　　　　　南方八天
　　　　炎鍍綽堂　　太霄謠隅　　厯遐薦漪
　　　　周扃加圖　　披嶤蹊臄　　觚亶渾都<md:KR5a0001_HFL_001-019a>
　　　　戟芸荼炫　　井欺持蒲　　掌維迮儀

　　　　奕洸琅璀　　扁屢益但   幽微畢雷
　　　　涓湟實東　　赤曜叢稽   玉𤣥演侯
　　　　柏渠至規
　　　　　　西方八天
　　　　鎬正左適　　婆泥煞靈　　悲招均疆
　　　　洎南𨇠魁　　靜夷損光　　混元覺緣
　　　　道守岑遙　　綿徵知宣　　太靈湮漠
　　　　昺和盧隨　　哲京常華　　墟咸堅沙
　　　　栗鐸黜株　　會衍球裴　　卓雲青府<md:KR5a0001_HFL_001-019b>
　　　　業覩般基

　　　　　　北方八天
　　　　洼孩蒙甘　　翠宇九蘭　　蕭鈎連興
　　　　龍汾神關　　溝淪沉魔　　豁蠻祈通
　　　　𤣥寥亢息　　無知肆明　　蟒修吉夕
　　　　馥壇時畎　　湯長敷昌　　匪庸謹濟
　　　　朝康堲寛　　祕法侈宜　　廣帝理生
　　　　衞肇宏人
天眞皇人梵炁𤣥遼天寶自然八合之音主治世會地壘洪澤
變災厄難誦詠之者禳辟<md:KR5a0001_HFL_001-020a>祅祥清淨道炁無不寗也地官奉書
百靈敬畏神朱寫文服佩明驗施之於至學不宣於下俗也

　　太極眞人頌
神雲煥層虛　　梵羅屯碧霄　　元始九龍駕
皇人按青軺　　靈光集萬眞　　珠景開陽寥
出示靈寶篇　　福德由是招　　洞𤣥隱高嚴
玉音泛雲璈　　无量匪得思　　道海生波濤
法義同涓流　　滋植成嘉苗　　用以拯饑窮
教興衞中朝　　帝尊壽億年　　太平滅兵刀<md:KR5a0001_HFL_001-020b>
稽首望玉宸　　靈華散金毫
