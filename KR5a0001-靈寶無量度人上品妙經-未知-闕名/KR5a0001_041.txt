








@fw重刊道藏輯要
@fw元始<md:KR5a0001_HFL_040-021b><md:KR5a0001_HFL_041-001a>无量度人上品妙經卷之四十一
　　五行備足生靈壽域品
道言昔於大羅浮光天中妙安飛眞大善極土受元始度人五
行備足生靈壽域无量上品元始天尊當說是經周囘十過以
召十方始當詣座天眞大神上聖高尊妙行眞人無鞅數眾乘
空而來紫烟散景流雲交映仙歌合奏神風靜籟絳車彩蓋寶
綱瓊軒三素玉光九華窈窕洞煥太空七日七夜諸天宮殿日
觀月扉星綱舍次斗宿經躔璇璣玉衡泊<md:KR5a0001_HFL_041-001b>然停景神烟散藹山
海藏雲天無浮氣八景明淸一國地土山川林木緬平一等無

復高下土皆作紺玉無有異色丹彩靑明涵影轉照眾眞侍座
元始天尊𤣥坐空浮五色獅子之上說經一徧諸天大聖同時
稱善是時一國男女安壽超逸五行之氣大備大足無有傷殘
說經二徧慶雲昭瑞惠露敷空說經三徧萬寶呈祥五行昌順
說經四徧神鍊心通民無疾病說經五徧天霐寶蓮眞仙化立
說經六徧玉嬰<md:KR5a0001_HFL_041-002a>空歌音參大洞說經七徧九幽息對水火分源
說經八徧眞符宣宥幽顯霑恩說經九徧萬神迎光混生帝一
說經十徧朽骸重起靈運成人是時一國是男是女莫不傾心
皆受護度咸得長生
道言是時元始天尊說經一徧東方无極无量品顯仁大神無

鞅之眾浮空而至說經二徧南方无極无量品威化大神無鞅
之眾浮空而至說經三徧西方无極无量品周覽大神無鞅之
眾浮空而至說經四徧北方无極<md:KR5a0001_HFL_041-002b>无量品收攝大神無鞅之眾
浮空而至說經五徧東北无極无量品定志大神無鞅之眾浮
空而至說經六徧東南无極无量品普振大神無鞅之眾浮空
而至說經七徧西南无極无量品保安大神無鞅之眾浮空而
至說經八徧西北无極无量品正氣大神無鞅之眾浮空而至
說經九徧上方无極无量品元光大神無鞅之眾浮空而至說
經十徧下方无極无量品妙靈大神無鞅之眾浮空而至十徧
周竟十方无極天眞大神一時同至一<md:KR5a0001_HFL_041-003a>國男女傾心歸仰來者

有如細雨泛空合沓駢至無鞅之眾迮國一半土皆偏䧟非可
禁止於是元始運神眞境聚萬八千天十方國土九地幽泉團
成一珠大如黍米在空𤣥之中去地百丈元始登引天眞大神
上聖高尊妙行眞人十方无極五方備足至眞大神無鞅數眾
俱入寶珠之中天人仰看惟見勃勃從珠口中入旣入珠口不
知所在國人廓散地還平正無復欹䧟元始卽於寶珠之內十
方國土無鞅數眾天人仙聖一切鬼神之中<md:KR5a0001_HFL_041-003b>普告大眾曰五行
備足生靈壽域者爲天地之終極大道之要妙自非上聖不得
而明五行者三才之神用至眞之靈藴風熱燥濕寒爲天之五
行木火土金水爲地之五行喜怒思憂恐爲人之五行生長化

收藏爲四時之五行周天氣者六期爲一備終地紀者五歲爲
一足五行備足則氣運平正氣運平正人無夭傷各得全其天
年至學之士抑勝助衰使正氣長存無太過不及之患則長生
神仙久視無窮得安壽域域者限畛(軫)封際之義<md:KR5a0001_HFL_041-004a>數之終始五
六相合而七百二十氣爲一紀凡三十歳千四百四十氣六十
歳爲一周不及太過則非備足所謂備足正宮正徵爲備足少
宮少徵卽非備足五行平正則陰陽無剋賊之患陽法順施長
生不死變化返覆出生入死入死出生羽化神仙與道合體上
爲眞人說經都竟眾眞監度以授於我當此之時喜慶難言法
事粗悉諸天復位倐歘之間寂無遺響是時天人遇值經法普

得濟度全其本年無有中傷傾土歸仰咸行善心無爲<md:KR5a0001_HFL_041-004b>無事無
爭無欲無貪無起無滅無思無得無隨言無唱物口無邪聲齊
同慈愛異骨成親國安民豐欣樂太平經始出教一國以道預
有至心宗奉禮敬皆得度世
道言元始天尊說經中所言並是諸天上帝內名隱韻之音亦
是魔王內諱百靈之隱名也非世之常辭上聖已成眞人五行
備足壽限無極通𤣥究微能悉其章誦之十過諸天遙唱萬帝
設禮河海靜默山嶽藏雲日月停景璇璣不行羣魔束形鬼精
滅爽迴屍起死<md:KR5a0001_HFL_041-005a>白骨成人五星之精感降身形運備氣足生道
永固紫脈纏腦赤筋霜髓枯朽更還至學之士誦之十過則五

帝侍衞三界稽首魔精喪眼鬼祅滅爽濟度垂死絶而得生所
以爾者學士知五氣之用補缺平勝續絶延生運極化源知生
之幾得道之本雖備未足穢氣未消體未洞眞召制十方威未
制天政德可伏御地祇束縛魔靈但卻死而已不能更生輕誦
此章身則被殃供養尊禮門戸興隆世世昌熾與善因緣萬災
不干神明護門斯經<md:KR5a0001_HFL_041-005b>尊妙獨步玉京度人无量爲萬道之宗巍
巍大範德難可勝
道言凡誦是經十過諸天齊到億曾萬祖幽魂苦爽皆卽受度
上昇朱宮格皆九年受化更生得爲貴人五行備足數極於九
九變爲一一變於九無過不及大小齊等則金木運和水火合

德土之一氣遊行其中固此四象幽魂苦爽以洞文𤣥要而得
受鍊備足之氣九年登眞受化生成而好學至經功滿德就皆
得神仙飛昇金闕遊宴玉京也上學之士<md:KR5a0001_HFL_041-006a>修誦是經皆卽受度
飛昇南宮南宮爲六氣五運之天非其位則邪當其位則正五
行備足得昇南宮朱陵之府降正眞之氣入身得仙世人受誦
則延壽長年備則不乏足則不極一切生靈能盡此道則壽域
定算後皆得作尸解之道魂神暫滅不經地獄卽得返形遊行
太空此經微妙普度無窮一切天人莫不受慶無量之福生死
蒙惠上天所寶不傳下世至士齎金寶效心盟天而傳輕泄漏
慢殃及九祖長役鬼官侍經五帝玉童玉女各<md:KR5a0001_HFL_041-006b>二十四人營衞

神文保護受經者身
道言正月修齋誦詠是經九氣發生爲上世亡魂斷地逮役度
上南宮四月修齋誦詠是經三氣養育萬物滋榮眷屬宗親皆
獲長年七月修齋誦詠是經七氣收歛萬寶結成以濟兆民身
得神仙諸天書名黃籙白簡削死上生十月修齋誦詠是經五
氣安鎭福歸人君國祚綿長永保太平四季吉日誦詠是經一
氣和貞永斷剋害消滅瘟疫使生民安泰境土樂康位爲九宮
眞人離合之日誦詠是<md:KR5a0001_HFL_041-007a>經天道澄淸大地安甯心契至眞克獲
飛昇魂神澄正萬炁長存不經苦惱身有光明三界侍衞五帝
司迎萬神朝禮名書上天功滿德就飛昇上淸

　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐靑黃白三
　色雲氣之中內外蓊冥有木九火三土一金七水五二十五
　眞侍衞左右日月照明五星煇燿項生圓象光映十方如此
　分明密咒<md:KR5a0001_HFL_041-007b>曰
無上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經無量度人願所啟上徹徑御
無上三十二天元始上帝至尊几前(畢)
　引炁三十二過東向誦經<md:KR5a0001_HFL_041-008a>

元始無量度人上品妙經
元始洞𤣥靈寶本章五行備足生靈壽域十囘度人六氣五運
合會飛昇太虛寥廓肇立元根神靈浮景大化生音三𤣥降鍊
無象無形八垣舒光陰復陽明剛柔相勝皇道乃旋玉機飛輪
流演萬天丹煇晶瑩正炁綿綿太𤣥帝一開生御圖皇上素燿
普受眞符靑簡綠字鳳紐靈書七神啟煇備足五行經緯交絡
輪轉四虛巍巍𤣥景萬聖之居中有廣霞校錄之君中有長離
應運之尊中有麗陰仙<md:KR5a0001_HFL_041-008b>鍊之眞中有鬱單變氣丈人中有崑崙
閬風司執元化統御萬道延壽尊神浮霄鎭嶽無量度人今日
敷教諸天臨軒

東方无極開生神王長生大聖无量度人
南方无極化育神王長生大聖无量度人
西方无極𤣥變神王長生大聖无量度人
北方无極持德神王長生大聖无量度人
東北无極隱妙神王長生大聖无量度人
東南无極泰幽神王長生大聖无量度人
西南无極沖氣神王長生大聖无量度人<md:KR5a0001_HFL_041-009a>
西北无極合道神王長生大聖无量度人
上方无極廣運神王長生大聖无量度人
下方无極定鎭神王長生大聖无量度人

十方至眞立極神王長生度世无量大神並乘流飈翠車華輦
紫蓋飛輪驂駕龍虎道從風雲建丹光之節靈鳳黃旗左列九
天寶器右陳八景眞文神印朱符收攝萬祅天綱前驅七元後
從四極十華讚詠而來天經明燿召靈度仙鬱單翊相大洞高
眞靑華上佐萬始先生總領圖籍來詣帝軒隨劫開建嚴校<md:KR5a0001_HFL_041-009b>五
行持紐運機使氣無傾大劫交周同會河源促召鳥毋役御蛟
龍陀丘億眾下守崑山灌注東井通導水津洪波浩蕩風淵九
重數殆百六陰極歸陽金玉化銷六合冥冥五常返復水火推
遷延康旣往蕩穢除姦高仙下降拔度種民長安太虛遊宴上
𤣥赤光開圖三象復明吾憫羣類乃降玉章以命五老安鎭長

存茫茫萬有統以三官生正五嶽上列五神元和備足形具乃
生受道眞妙皆獲長年永斷勝伏剋傷之數逍遙朱宮飛天太
丹<md:KR5a0001_HFL_041-010a>太丹之天天帝圓羅混合之境梵行
　　　　　　東方八天
　　　　太豫玉微天　　　　　　帝韞慈時明
　　　　朱英蕣蘤天　　　　　　帝浮煇元霄
　　　　惠佑太和天　　　　　　帝崿都仇瀾
　　　　至正廓常天　　　　　　帝栢閑覩生
　　　　寥霽散神天　　　　　　帝肇敷蒙儲
　　　　徧景耀華天　　　　　　帝求時衍彊

　　　　樂淵鏡皇天　　　　　　帝超度幽明
　　　　皓煇慶名天　　　　　　帝總監韓司<md:KR5a0001_HFL_041-010b>
　　　　　　南方八天
　　　　洞覺合帝天　　　　　　帝虛陳妙依
　　　　玉元澄至天　　　　　　帝景伯孫
　　　　梵光靜眞天　　　　　　帝泰初止騫
　　　　照理極炎天　　　　　　帝盧神管魂
　　　　九帝辨宗天　　　　　　帝陰君密通
　　　　太丹沖基天　　　　　　帝鬼祖登
　　　　逸用變神天　　　　　　帝嶽靈轉蹊

　　　　藏氣化仙天　　　　　　帝領眞監
　　　　　　西方八天<md:KR5a0001_HFL_041-011a>
　　　　大委顯光天　　　　　　帝素明燿羅
　　　　紫宸大元天　　　　　　帝子竇窈門
　　　　夜光含液天　　　　　　帝朱華正幾
　　　　感穴凝金天　　　　　　帝瓊池祥延
　　　　麗澤正肅天　　　　　　帝鬼化奇都
　　　　玉瀾麗初天　　　　　　帝皛齊演山
　　　　崇仁振幽天　　　　　　帝魂度陵
　　　　照胎化眞天　　　　　　帝蕩元伯康

　　　　　　北方八天
　　　　太上眞化天　　　　　　帝絳氣玉華<md:KR5a0001_HFL_041-011b>
　　　　造□遠揚天　　　　　　帝重明仙
　　　　軫翼司赫天　　　　　　帝鍊神超雲
　　　　直泉閱崇天　　　　　　帝黎松淨空
　　　　燕和納嘉天　　　　　　帝宗冥祈修
　　　　淵光元淨天　　　　　　帝四登朗期
　　　　瓊聖紫霄天　　　　　　帝無常居
　　　　洞波混溟天　　　　　　帝震厯五輪
三十二天三十二帝諸天隱諱諸天隱名天中空洞自然靈章

諸天隱韻天中之音天中之尊天中之神天中大魔天中之靈
八遷四<md:KR5a0001_HFL_041-012a>纏合并太淸𤣥運之度變化有常流演三華普育生民
升騰兩曜灌鍊五行正綱執紀以化萬靈使氣備足壽域無傾
七九相結大小相交大輪運化經緯幽寥周還四精囘度扶搖
天開地闢梵炁流焱五神飛光萬類肇形離坎化眞咸契生成
丹靈□仞蒼宮浩淸今日欣慶建立三景騰煇鎭安地紐旋斡
天維超昇玉闕位列太微大魔監察明啟元機歲星守肝太白
檢肺熒惑正心辰燿輔腎鎭星定脾布天威令始老發生皇老
保命眞老降<md:KR5a0001_HFL_041-012b>氣𤣥老開性元老四據萬境以正九氣仙王總校
圖籙三炁仙王攝御養育七氣仙王司執殺伐五氣仙王肅淸

蕩滌一氣仙王坐鎭天闕五方上眞化天稱尊飛行八極總領
神兵爲道元輔持握四溟遏絶邪源除蕩妖氛威光下濟周徧
十方雷電爭激風火施張萬彚保安道化甯康息澄眞固並獲
長生恢宣大範告命普聞五神協慶列象文明大殺豁落陰斗
書名攝召六天考校雲營百邪摧伏氣合眞仙炎精振威淵燿
持權生靈安泰壽<md:KR5a0001_HFL_041-013a>域永延元始符告勅命天官不容隱遏開導
冥關幽沉羣類俱遂昇遷三元上佐列奏
上□
開天御厯龍燿剛風黃素敷眞太合𤣥空上輪元斗下立靈宮
飛神化育梵炁成文渺渺洞泉無極冥冥天闕運轉群品流形

元造億劫溟涬鴻濛赤光啟明混洞沖融泰淸遼邈杳杳無窮
靈寶設象萬化之宗太微九道皇極彌隆上元浩立大洞玉篇
三十九皇赤書寶章普植百神永鎭十方常安太虛正憲宣<md:KR5a0001_HFL_041-013b>揚
儀璘執試萬景舒光□綱調攝位列高眞眞中上靈金闕輔臣
揮霞紫房御氣太霄流音景延合範淸謠雲營定質炎方扇飊
鬱察圓羅召命玉宸玉宸降氣自然化生生道妙微徊風帝尊
雄一元父雌一元君混結交變成育五行五行御運六氣迭興
素精金華萬和成仙靈威洞照明煥九天眞光下濟開闢幽關
太陰曹局黃闕洞淵秉道威令勅告九官九官列奏上聞諸天
考校罪福宿命因緣不得差忒戒教明宣普受開度咸獲升遷

遷<md:KR5a0001_HFL_041-014a>升太極書名玉京玉京之上各有生門中有五行空洞之音
魔王靈章辭參高眞
　　第一飛仙讚歎五行備足之音
元始開圖　　　　生育陰陽　　　　二象旣成
七燿飛光　　　　沖和布靈　　　　萬物無傷
安鎭五山　　　　地久天長　　　　至覺體道
與氣合并　　　　水火升降　　　　光照華京
上下往來　　　　流運胎津　　　　百神混結
徊風返生　　　　飛行玉闕　　　　坐觀十方
採集雙華　　　　灌鍊黃房　　　　五行備足<md:KR5a0001_HFL_041-014b>

保天無傾　　　　役使百魔　　　　我道澄淸
　　第二眞人吟詠生靈壽域之章
龍漢眇眇　　　　回度三華　　　　降生靈兮
受氣鬱羅　　　　茫茫貪欲　　　　沈溺愛河
浩劫迷所趣　　　安能出輪迴　　　大魔攝汝形
遊魂逐氣歸　　　旣已背正道　　　受生知何依
汨没三途中　　　空使天仙悲　　　豈知造化心
均壽何有期　　　十部洞𤣥篇　　　以爲登眞基
一悟長生道　　　靈府廓爾開　　　運身入太虛
合體皆仙飛<md:KR5a0001_HFL_041-015a>

　　第三高眞宣示超出五行成道歌曰
嵳峩鬱察山　　　玉宸誕茲嶽　　　託靈洪氏胞
幽棲經億劫　　　得遇虛皇尊　　　開演靈寶法
鎭天永不傾　　　怡然坐金闕　　　濟度無量眾
降神居斗極　　　把握天地機　　　經緯環拱立
素靈秉朱旛　　　靑皇建金鉞　　　逍遙度赤光
玉文當一出　　　羣品之有生　　　五行皆備足
數極反歸無　　　誰能定生滅　　　學眞諸仙民
胡不奔日月　　　一誦飛天書　　　大劫可超脫
遊宴無何鄉　　　億天歡且悅<md:KR5a0001_HFL_041-015b>

此三界之上飛空之中仙眞歌音音參洞章誦之百徧名度南
宮誦之千徧魔王保迎萬徧道備飛昇太空過度三界位登仙
公有聞靈音魔王敬形勅制地祇侍衞送迎拔出地戸五苦八
難七祖昇遷永離鬼官魂度朱陵受鍊更生是謂無量普度無
窮有祕上天文諸天共所崇泄慢墮地獄禍及七祖翁
道言此二章並是諸天上帝及至靈魔王隱祕之音皆是調制
五行不相剋伐運備氣足招降和氣使生靈之命補斷續絶生
生不窮<md:KR5a0001_HFL_041-016a>福祉薦至壽域綿遠元始飛□之氣結爲洞章大梵之
言非世上常辭言無韻麗曲無華宛故謂𤣥奧難可尋詳上天
所寶祕於□都紫微上宮依□科四萬劫一傳若有至人齎金

寶質心依舊格告盟十天然後而付焉
道言夫天地運度否終日月五星虧盈至聖神人休否末學之
夫疾傷皆非五行備足故爲災殃凡有此烖同氣皆當齊心修
齋六時行香十徧轉經福德立降消諸不祥無量之文普度無
窮<md:KR5a0001_HFL_041-016b>
道言夫末學道淺或以仙品未充運應滅度身經太陰五行之
氣未備未足金木盜精水火伐氣土潰金鎔神爲之遷臨過之
時同學至人爲其行香誦經十過以度屍形如法則五星氣協
神精完滿備足之運還生於身魂神徑上南宮隨其學功計日
而得更生輪轉不惑便得神仙

道言夫天地運終星宿錯度日月失昏四時失度陰陽不調國
境災癘兵氣犯斗疫毒流行兆民死傷師友命過同學殞逝皆
五運大<md:KR5a0001_HFL_041-017a>小之殊履非其道乖備足之福亦當修齋行香誦經夫
齋戒誦經功德甚重上消天災保鎭帝王下禳毒害以度兆民
生死受賴其福難勝故曰無量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人剋得爲
聖君金闕之臣諸天記人功過毫分無失天中魔王亦保舉爾
身得道者乃當洞明至言也
諸天中大梵隱語無量音　道君撰<md:KR5a0001_HFL_041-017b>

元始靈書中篇
　　　　　　東方八天
　　　　玄密珠穴　　洞杳霞津　　機運水火
　　　　龍浮妙梵　　混合神眞　　無英華紳
　　　　白元錦裯　　帝一虎中　　素景囘黃
　　　　散房成雲　　雄雌氣溢　　五露𦆯紛
　　　　儀璘交煥　　中池帝君　　朱衣碧冠
　　　　紫煙四屯
　　　　　　南方八天
　　　　生命固壽　　五老乘崑　　飛光漸海<md:KR5a0001_HFL_041-018a>

　　　　金液沄沄　　羅阿重冥　　寥無太宸
　　　　倐忽萬化　　靈根自新　　愼諱天禁
　　　　得知寸深　　郁□上都　　瓊祁蕭森
　　　　蹈白履虛　　鳳譙寶輪　　𤣥智神停
　　　　生死流塵
　　　　　　西方八天
　　　　守不知知　　至道冥冥　　離邊去思
　　　　神霄有門　　端待至空　　空爲生尊
　　　　神運意鑪　　三一常明　　玉書寶章
　　　　大梵岡輪　　結閑勿露　　自然成眞<md:KR5a0001_HFL_041-018b>

　　　　眞魔鬼帥　　走檄驅氛　　備運足數
　　　　生靈保身
　　　　　　北方八天
　　　　壽實天福　　納錫種民　　九韶法纓
　　　　叵濫無求　　攬綠泛景　　浮霐洛臺
　　　　育蓋竺萌　　日導月付　　變質龍靈
　　　　東薈南閻　　靜省□評　　昊莽迷度
　　　　那韓上京　　奏錄度楫　　元皇眇浼
　　　　恢澤輔忱
道言此諸天中大梵隱語無量之音舊文五<md:KR5a0001_HFL_041-019a>老上帝刻書五星

玉闕以正分度降備足之氣壽彼生靈字皆廣長一丈天眞皇
人昔書其文以爲正音有知其音能齋而誦之者諸天皆遣飛
天神王下觀其身書其功勤上奏諸天萬神朝禮地祇侍門大
勳魔王保舉高眞道備尅得遊行三界升入金門此音無所不
辟無不所禳無所不度無所不成天眞自然之音也故誦之致
飛天下觀上帝遙唱萬神朝禮三界侍軒羣祅束首鬼精自亡
琳琅振響十方肅淸河海靜默山嶽吞煙萬靈振<md:KR5a0001_HFL_041-019b>伏招集羣仙
天無氛穢地無祅塵冥慧洞淸大量□□也
