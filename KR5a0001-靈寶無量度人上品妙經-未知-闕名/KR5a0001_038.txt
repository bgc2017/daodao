







元始无量度人上品妙經
元始洞𤣥靈寶本章神符除難妙首玉文變化无量十迴度人
天眞隱韻離合自然妙虛八靄大混之初靈光結體朗煥玉都
分化三景禀粹七元纏綿至用總括眞神標著符章統御羣靈
因符而立因符而行因符而度因符而生符命所告莫敢不從
禍難所臨消卻無前是爲神寶元始玉文赤書內籙八會垂芒
威章豁落北帝隱銘天皇鳳璽𤣥律女靑攝邪大檄都匠合明
非尸斷滅山怪摧姦紫庭祕奧羅布魁剛屠割鬼爽伏魔洞淵
黃籙白簡超鍊苦魂範圍太妙宰制𤣥虛存亡受度普被無窮
中有明光合變之神中有除災散禍之君中有消魔破害大神

中有九光三氣丈人中有掌符定籙三光五帝威伐尊神迴生
起死无量度人今日校錄諸天臨軒
東方无極飛天神符除難神王長生大聖无量度人
南方无極飛天神符除難神王長生大聖无量度人
西方无極飛天神符除難神王長生大聖无量度人
北方无極飛天神符除難神王長生大聖无量度人
東北无極飛天神符除難神王長生大聖无量度人
東南无極飛天神符除難神王長生大聖无量度人
西南无極飛天神符除難神王長生大聖无量度人
西北无極飛天神符除難神王長生大聖无量度人

上方无極飛天神符除難神王長生大聖无量度人
下方无極飛天神符除難神王長生大聖无量度人
十方至眞飛天神符除難神王長生度世无量大神並乘景霞
綠輿羽明流軿宸燿飛蓋玉精寶輪驂駕驎鳳丹歘靈飈建九
光瓊節五氣華旛前嘯簫歌逸響後吹鸞鳳同鳴獅子白鶴音
韻噰噰四將啟途五帝翼轅億千萬乘泛皓凌煙騰煇騖電御
化開𤣥明宸帝氣太微玉宮神綱主宰天靈上卿秉符執籙總
會高淸考校天地萬類之情隨品救護三洞敷陳告下十方五
嶽神君南丹北幽河海冥原帝命所至風火驛傳禁察祅凶削
除罪姦至於長夜罪繫沈魂並令解釋氛穢咸蠲惡魔毒害孰

敢當前生根寗極壽保長延神霄紀善靑華宥愆寶章流演應
會百靈皆受道德陽光鍊眞永度三塗五苦八難超升三界遊
觀上淸上淸之天天帝燿靈冥无之境梵行
東方八天
淸祕元漠天帝竺羅啟英
遼正愬明天帝元邵齊靈
定凝至悰天帝府蔚徐名
精務索離天帝明余梵平
九墟梵度天帝覺猶光庭
朱期符旨天帝祕宛須

敕校峯闕天帝咒威越淵
鬼符昭印天帝董道仲兵
南方八天
嵒驅杳魂天帝厯沙王
宿耶慶句天帝蒲妙光
圖都叟裕天帝子侯眞生
𤣥利虎延天帝魔定張
明斗玉符天帝除海勃陁
混元太始天帝素來彥眞
曜京誅魔天帝神祐元貞

𤣥城數極天帝鹿那容
西方八天
符離金利天帝弱甫耀昆
戚奚鋪極天帝華瀦淵靈
延那邱靖天帝玉閑願寗
太紫限常天帝鄒父近營
歐盟俱于天帝密夫冕京
資力勝𤣥天帝屈唐稽和
道捨崇和天帝慈勝時遊
孤正鷲臚天帝卷用勤登

北方八天
赤宜洪陟天帝虐龍爲
牛微元舉天帝𤣥師冥囘
童枚孔乾天帝變希常𤣥
卓落辨蔽天帝統監鬼師
混常化空天帝河當灰迷
眇忮明儒天帝喬思洞機
那羅沖奧天帝滅都好微
政奚居浩天帝邈無九朞
三十二天三十二帝諸天隱諱諸天隱名天中空洞自然靈章

諸天隱韻天中之音天中之尊天中之神天中𤣥符天中之靈
五符八策變化上淸无量之奧深不可詳敷落神文普度天人
今日欣慶受符厯關諸天請滅八難斬絕邪根飛步空常名列
太𤣥魔王監舉無拘天門東斗靑簡西斗素文北斗𤣥綱南斗
火鈴中斗神符總監天兵靑帝運仁白帝摧兵赤帝破暗黑帝
驅精黃帝布命統制萬神靑符神王揮英左翊赤符神王炎功
破釋白符神王虎牙大嚇黑符神王橫吞跨驛黃符神王雄剛
會極五符大神萬魔之尊揚旌揮㦸兵騎合驅遊行天界檢察
災虞奉命上帝宣布眞符隨感應念善士相須與道齊契靈光
衞驅玃天神獸鐵額長顱噴煙吐火㗖食祅魔直符將吏旋電

風行執法功曹威忿列陳作難之鬼幻惑神魂俱令捕錄束送
溟泠千禍沈消福慶皆臻三元九宮關奏𤣥淸赤章靑簡丹書
紫文玉綱結斗妙用齊并該集冲氣永固道根
空洞𤣥景赤明之初飛宸煥邈靈光燿敷三元五德至理冥无
凝華結氣著象自然杳靄之中現出靈文翩翩耀羅赫奕萬天
流金玉霞曲折囘旋混成八朗靈芒四騫維持造化神明之元
統運陰陽四序之行攝制萬魔威伏鬼精統御上極虛皇高尊
開度至化流演微言彌綸億刼𤣥治司權天眞皇人洞達元根
承命制篇解釋形模連貫成章紀錄幽樞散布三境藏於五城
隨刼顯受拯護生津小大定格參品分名龍章鳳書纏綿長存

保仙度眞安鎭靈關祅害不起蕩穢合靈敷落妙精育養人身
一身受鍊上契淸𤣥𤣥中有神三景眞君五靈𤣥老太一尊神
紫微北帝明威吏官執節奉符保命長延逸轡紫霄升雲駕龍
朝拱玉軒接侍陽寥超度三災永脫八難七祖齊僊永離幽泉
逍遥朱陵華陽洞臺𤣥恩普被無所不周浩浩法橋陶育萬生
訓悟之科禁戒因緣善道旣臻克獲推遷玉符開度神眞散煙
定簡靑華關告諸天諸天之上各有眞符中有三天靈音謡歌
空洞之章上聖靈篇辭參高眞
第一太一洞𤣥飛符之音
赤明開大運妙應顯元皇冥冥空洞中

靈文煥萬方煇燦燿神綱八角垂光芒
纏羅元梵精隱靄藏神綱結書散萬篇
感化無不藏敷落緯至用隨氣騰威光
符命所降傳風火馳驛龍蕩滅祅魔迹
禀粹神明宗永卻八難厄與道同𤣥功
福慶契自然儛輪飛太空
第一元始神符泰淸大赤天隱諱
已下三符並丹砂書白箔遇厄難百試佩服貼並同用











第二太一洞𤣥度符之章
八會三元氣宸華煒萬篇虛微該妙賾

太一秉𤣥權元始垂金科玉律按格言
隨功佩帝眞眾害咸滅蠲神霄察善錄
定簡靑華編摧遏羣魔鋒試敗不得行
黃老保命基桃孩固百神哀此紅塵子
夭喪迷𤣥津惟我高宸師與世爲梯衡
運度無窮極三天散玉文萬刼保至道
億兆無沈淪
第二元始神符上淸禹餘天隱諱











第三太一洞𤣥化符之歌
玉綱凝太眇靈煇散景敷煥落高上文

纏羅結八區紫極洞之體皇人按筆書
眾道分氣化千篇保萬殊神虎制大魔
金光卻百邪總命淸微館天職奉𤣥圖
法治垂眞範大格法幽樞混變齊一德
咸歸無上居寥寥隱韻歌奕奕昭皇虛
嘯詠契靈會我道長相扶輕飛駕綠軿
旋轡登雲衢
第三元始神符玉淸淸微天隱諱











此三天之上飛空之中𤣥變神符自然成文太一眞符三洞眞
君神符歌音音參洞章誦之百遍名度南宮誦之千遍魔王保

迎萬遍道備飛昇太空過度三界位登仙公有聞靈音魔試逃
形敕制地祇侍衞送迎過度世殃解除厄患治官刀兵五苦八
難七祖昇遷永離鬼官神符度屍魄鍊更生乘道威神受化自
然神符護生上聞諸天有祕上天文諸天共所崇泄慢墮地獄
禍及七祖翁
道言此洞章並是諸天上帝及度符神王直符眞君隱祕之音
皆是大梵之言非世上常辭言無韻麗曲無華宛故謂𤣥奧難
可尋詳上天所寶祕於三天三洞寶宮依𤣥科四萬刼一傳若
有至人齎金寶質心依舊格告盟十天然後而付焉
道言夫天地厄運亦有刑會日月五星亦有照臨爲厄爲殃至

聖神人亦有休否末學之夫亦有厄難凡有此災同氣皆當齊
心修齋六時行香受符轉經福德立降消諸不祥无量之文普
度無窮
道言夫末學道淺或仙品未充運應滅度身經太陰臨過之時
同學至人爲其行香受符佩卧或安衣褥中誦經十過以度屍
形如法魂神徑上南宮隨其學功計日而得更生轉輪不滅便
得神仙
道言三元厄運災難競生亦當修齋行香受符誦經星宿臨命
遘難橫逆亦當修齋行香受符誦經賊難兵難水火河井摧石
刀繩疫癘𡨚害夫婦刑破男女夭傷師友連注一切諸難皆當

修齋行香受符誦經夫受符誦經功德甚重三天神符隨師所
用悉致大驗上消天災保鎭帝王下禳禍難以度兆民生死受
符其福難勝故曰无量普度天人
道言凡有是經能爲君臣父子兆民行是功德有災之日發心
修齋燒香受符誦經十過皆諸天記名萬神侍衞受符至人尅
得爲聖君金闕之臣諸天記人功過毫分無失天中眞仙度符
神王亦保舉爾身得道者乃當洞明至言也
諸天中大梵神符隱語无量音道君譔
元始神符玉篇
東方八天

紫宸洞京太敔靈音緬羅極梵
太覺洎曇玉那何逮丹綱惠矜
華常健無僊補爰臻然眇梵羅
都美奚雲領陁宛遂素已正門
妙神越虛責部靈𤣥超慶仙度
天蹟逾員
南方八天
符名顯驅金英玉詵昭敕制魔
月儀祖前文尼逮臺花明郁千
都山由房招卑帝邅瓊除絳齒

沆浮靑騫安進日賓蘂池四輪
竟育空遥珍極魔容太盡仙離
浩冥思宮
西方八天
龜亭浦中燕希奇通莽畸兖列
虹景逸堂宋榭沈曦盧東嶽嵎
梵寂空歌卦奧靈都子景覓瞿
步亨峙由符止冕律霞芒熖首
柏苔星蘇梵津演神韻慶牛張
微陳篤仙

北方八天
關敖秀名丹精播乾化樂自幾
升斗乘𤣥注盡隸兌無眞妙雲
迪門求叔碧圓用天湛餌輝庸
道孚弭鮮澤婁蘭龍女布師珍
崛空敕嘉璹滋辨眞狄陁微胡
長規孳人
道言此諸神符布化之天所現赤書大梵隱語无量之音舊文
流演天門樓觀館軒之上天眞皇人紫筆錄之字方一丈八角
垂芒曲麗遒妙施於十方上下以爲神靈寶符之文也有知其

音能齋而誦之或以丹書一天八字爲符用之大驗諸天皆遣
度符神王直符眞君太一使者下觀其身書其功勤上奏諸天
萬神朝禮地祇侍門大勳三界保舉上眞道備尅得遊行神景
昇入帝關此音無所不辟無所不禳無所不度無所不成天眞
自然之音也故誦之致飛天下觀上帝遙唱萬神聽命三元侍
軒羣祅束首鬼精自亡空洞泛響海嶽凝煙天映碧彩地秀丹
蓮淨朗宛默萬氣囘旋靈文廓奕招集羣仙上無氛穢下無祅
塵冥慧洞淸大量𤣥𤣥也
