







@fw元始无量度人上品妙經卷之四十<md:KR5a0001_HFL_046-022b><md:KR5a0001_HFL_047-001a>七
祈禳水旱品
道言昔於妙成天中晨霞風歌大眞和土受元始度人祈禳水
旱妙品元始天尊當說是經周迴十過以召十方始當詣座天
眞大神上聖高尊妙行眞人十方龍王水旱二司八海水曹三
元火官四瀆主者雷電大神流火神將赤帝使者靈官騎吏无
鞅數眾乘空而來流景之輿洞霄之輦曲晨垂蔭丹精吐光叢
色分華煥朗太空七日七夜諸天金闕瓊<md:KR5a0001_HFL_047-001b>宮絳房琳府一時靜
肅星躔交彩丹桂凝芳騫林蔚葱虹梁控帶天光暉曜日映重
輪一國地土山川林木緬平一等无復高下土皆作翠玉柔明

瑩徹无有異色眾眞侍座
元始天尊𤣥坐空浮九光結雲圓景遊龍之上說經一遍諸天
大聖同時稱善一國境界和氣沖融物無疵癘說經二遍草木
敷榮萬寶成實說經三遍騫林集鳳葉布天章說經四徧蓮露
含華蘂藏仙液說經五遍水火得宜動植榮暢說經六遍雲行
雨施泉定河平<md:KR5a0001_HFL_047-002a>說經七遍三靈奉時煕明合曜說經八遍聖運
普亨羣生同泰說經九遍萬國咸甯陰陽時若說經十遍帝道
永昌業隆政備是時一國是男是女莫不傾心皆受護度咸得
長生
道言是時元始天尊說經一遍東方發令龍王水旱二司无鞅

之眾浮空而至說經二遍南方大明龍王水旱二司无鞅之眾
浮空而至說經三遍西方肅政龍王水旱二司无鞅之眾浮空
而至說經四遍北方通生龍王水旱二司无鞅之眾浮空而至
說經五遍東北<md:KR5a0001_HFL_047-002b>鎭山龍王水旱二司无鞅之眾浮空而至說經
六遍東南風化龍王水旱二司无鞅之眾浮空而至說經七遍
西南執紐龍王水旱二司无鞅之眾浮空而至說經八遍西北
運綱龍王水旱二司无鞅之眾浮空而至說經九遍上方布潤
龍王水旱二司无鞅之眾浮空而至說經十遍下方騰變龍王
水旱二司无鞅之眾浮空而至十遍周竟十方無極龍王水旱
主者天眞大神一時同至一國男女傾心歸仰來者有如細雨

密霧各持珍寶供養<md:KR5a0001_HFL_047-003a>天尊瞻仰聖顏欣聞妙道於是元始光散
諸天出霞萬道法身示變恍惚存亡水火二輪旋暉掩日霄音
逸響流激千尋仙花散飛天樂互作靈音扇藹瑞氣聚空天尊
口吐玉文影羅億界發言微笑再告天人曰水旱者天地太少
之氣生民所感不同故於方域之境其見各異又有天地司嵗
之運與人氣交爭亦使之然水爲陰溢旱爲陽淫王者之德應
於天地政平則時和溢則爲水亢則爲旱或帝德純穆恩逮八
表而有水旱者卽司嵗天<md:KR5a0001_HFL_047-003b>時之制也歲丙辛戊癸太羽太徵之
運災發一六二七之宮不得不爲水旱水旱爲世害之大遇少
卽祈遇太卽禳祈禳十方龍王水旱二司大神俾調其氣正其

令謹其時則民物无癘陰陽政等道不私用是時水火二輪合
一成珠大如黍米在空𤣥之中去地五丈元始登引天眞大神
上聖高尊十方龍王水旱二司大神无鞅數眾俱入寶珠之中
天人仰看惟見拂拂從珠口中入旣入珠口不知所在國人廓
散遵奉教言元始卽於寶珠之<md:KR5a0001_HFL_047-004a>內說經都竟眾眞監度以授於
我當此之時喜慶難言法事粗悉諸天復位倐欻之間寂无遺
響是時天人值遇經法普得濟度全其本年无有中傷傾土歸
仰咸平過心不悔不吝不亢不獨不昧不冒不濫不愆不爽不
誣言以善化口无嗔聲齊同慈愛異骨成親國安民豐欣樂太
平經始出教一國以道預有至心宗奉禮敬皆得度世

道言元始天尊說經中所言並是諸天上帝內名隱韻之音亦
是眞王內諱祈禳水旱召<md:KR5a0001_HFL_047-004b>龍致神百靈之隱名也非世之常辭
上聖已成眞人通𤣥究微能悉其章誦之十過諸天遥唱二象
均行進退順常水旱不忒祈禳隨應字育繁滋羣魔束形鬼精
滅爽代无飢饉福被兆人至學之士誦之十過祈澤世霔禳水
濬源方界安和生物蒙祐所以爾者學士身中水火升濟氣候
履常格應二儀祈禳遂請穢滓已消體向洞眞召制十方龍神
降祥感和德備保見長生輕誦此章身則被殃供養尊禮時榖
豐盈世世昌熾與善因緣萬災<md:KR5a0001_HFL_047-005a>不干神明護門斯經靈妙通奏
玉京度人无量爲萬道之先巍巍大範德難可勝

道言凡誦是經十過諸天齊到請雨則羣龍吐雲𤣥澤滋槁煙
披霧集涸坎波涵請晴則皎日效明陰𧕏消殄陽光煥燭幽蔀
開昭而好學至經功滿德就皆得神仙飛昇金闕遊宴玉京也
上學之士修誦是經陰平陽祕水火內交皆卽受度飛昇南宮
世人受誦則五內淸康三田昌茂身中水旱適養无虧陰鼎陽
爐鍊眞成道延壽長年後皆得作尸解之<md:KR5a0001_HFL_047-005b>道魂神暫滅不經地
獄卽得返形遊行太空此經微妙普度无窮一切天人莫不受
慶无量之福生死蒙惠上天所寶不傳下世至士齋金寶效心
盟天而傳輕泄漏慢殃及九祖長役鬼官侍經五帝玉童玉女
各二十四人營衞神文保護受經者身

道言正月長齋誦詠是經祈禳水旱使春夏華實各遂繁榮七
月長齋誦詠是經祈禳水旱遏氣使平嘉茂克遂羣實獲成十
月長齋誦詠是經祈禳水旱民物阜康天英積秀病<md:KR5a0001_HFL_047-006a>癘消禳爲
國王帝主君臣父子安鎭國祚使天長存歲歲豐稔常保元亨
安鎭其方民稱太平八節之日誦詠是經祈禳水旱循時虛盈
雨暘得宜動植咸甯本命之日誦詠是經身中水火升降二輪
雙景合照安順天經魂神澄正道氣長存不經苦惱身有光明
三界侍衞五帝司迎萬神朝禮名書上天功滿德就飛昇上淸
道言行道之日皆當香湯沐浴齋戒入室東向叩齒三十二
通上聞三十二天心拜<md:KR5a0001_HFL_047-006b>三十二過閉目靜思身坐赤黑黃三

色雲氣之中內外蓊冥有靑龍白虎朱雀𤣥武獅子白鶴羅
列左右十方龍王水旱二司大神侍衞前後日月照明洞煥
室內項生圓象光映十方如此分明密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經无量度人願所啟上徹徑御<md:KR5a0001_HFL_047-007a>
无上三十二天元始上帝至尊几前(畢)
引炁三十二過東向誦經














元始无量度人上品妙經
元始洞𤣥靈寶本章祈禳水旱降應度人承康隱韻妙感因緣
大洞隱文空无至神虛皇祖氣生育羣眞周流三境開化洞𤣥
執綱持紐運斡彌綸朗燿大羅紫融碧炎洞煥九壘<md:KR5a0001_HFL_047-007b>風水河源
包括至化中宅萬靈陰陽升降天地以甯陽乖爲亢陰否爲淫
二氣錯繆水旱乃生壅塞沖和災我生民虛勞人力稼穡不成
赤文告命召龍致雲永斷旱怪開通水津大布教令普告十方
中有祈禳水旱之神中有太少陰陽之君中有攝龍行雨大神
中有收歛陰雲翳景之眞中有生成萬物延壽益算度厄尊神
導迎和氣无量度人今日校錄諸天臨軒

東方无極龍德神王長生大聖无量度人<md:KR5a0001_HFL_047-008a>
南方无極龍𤓁神王長生大聖无量度人
西方无極龍威神王長生大聖无量度人
北方无極龍藏神王長生大聖无量度人
東北无極龍變神王長生大聖无量度人
東南无極龍慧神王長生大聖无量度人
西南无極龍陰神王長生大聖无量度人
西北无極龍昇神王長生大聖无量度人
上方无極龍父神王長生大聖无量度人
下方无極龍化神王長生大聖无量度人

十方至眞水火龍王長生度世无量大神並<md:KR5a0001_HFL_047-008b>乘十色飛雲瓊輿
朱輦碧葢瑶輪驂駕神獸六馬華旌建八威降澤之節開六陽
暉日之旛前嘯洞歌齊唱後吹虛籥同鳴獅子白鶴吟嘯噰噰
五雷治道九夔贊轅億乘萬騎浮空而來傾光迴駕應祈護生
三天丞相洞白右宮天樞上宰水旱大神執籙把籍齊到帝前
考檢節氣太少運年隨所應格嚴校諸天普告三界无極神鄉
九水寒夜泉曲幽關三官九府曹局名山八海五湖四瀆九江
七澤六野十二靈谿雷電大神旱司火官揭日之<md:KR5a0001_HFL_047-009a>陽赫煙炎鑪
火山炯池燠鬱陽曹元始符命時刻昇遷祈禳降答應告關宣
風雨霜雪隨令无愆若或過縱執送水官庶物昭蘇普惠兆民

咸使受度得道長存隨劫輪轉與天齊年永度旱災水厄一切
之難超淩三界逍遥上淸上淸之天天帝洞雲无色之界梵行
東方八天
厯華昭庸天帝丑都造晨
紀靈素王天帝揚琪祕淸
訥澄祛義章祈天帝竺嶽暾頓<md:KR5a0001_HFL_047-009b>
覽覺𤣥居淨智天帝伯林先
明虛存一天帝洞時光
隱中慈信天帝嗣蔚度田
龍札書雲天帝孽長自倫

道冥朝極天帝主器安雱
南方八天
禱眞寵黎天帝南子崇
務津敬至天帝亶室尊𤣥
符傳九遥天帝格斗司官
進氣運樞天帝望烈眞<md:KR5a0001_HFL_047-010a>
臾侯博權天帝重地穴旺
協昊輔靈奏成天帝紀兌交
略訊八極驛報天帝康求領言
景燿化應天帝正免遥流

西方八天
綠斜楚峩天帝高涂順英
靈還迅智天帝獨泝建鏜
行皇輳流天帝孝質夷冥
辨氣司𤣥天帝備黎汶
定頤祝祠天帝蹈方希斌<md:KR5a0001_HFL_047-010b>
光洞龍軍天帝抱臺一夐
日鈴奔車天帝估彌農
嵫谷養華天帝黃時仲
北方八天

龍康耀雲天帝六野非去
海瀾溢度天帝迦婁遁綱
詔神消魔天帝密多達悲
魚塘沸蛟天帝揭沙陀王
錄功考泉天帝輦安夀
𤣥都北宮恬昭天帝古歸起川<md:KR5a0001_HFL_047-011a>
幽眞返尸生化天帝邈廬遠义
注澤判冥天帝勃勃禧
三十二天三十二帝諸天隱諱諸天隱名天中空洞自然靈章
諸天隱韻招降之音水火之尊陰陽之神變氣大魔直候之靈

九幷十交變化上淸无量之奧深不可詳敷落神眞普度天人
今日祈禳水旱厯關諸天請逐魃鬼興起雨工迴戈揮日駐雲
偃風沛然潤施廓明四騫飛度災期誠歛太𤣥二司監舉噏張
天門東斗雷府西斗雨都北斗暴泛南斗<md:KR5a0001_HFL_047-011b>赤田中斗主符水旱
都詮句芒御春蓐收乘秋祝融統夏𤣥冥正冬后土中季散發
流通應天及人德著𤣥功靑天魔王震擗拉摧赤天魔王猛令
炎威白天魔王陰連浥煤黑天魔王溟渤淵洄黃天魔王水火
同推五帝大魔萬神之宗飛行鼓從總領鬼兵麾幢鼓節遊觀
紫霄課驗巡行水旱蠲消祈禳上天卻滅凶祅天官禀令旱震
不行滔泛洪波戊己厭災黃頭兵將斬縛蛟螭𤣥冠眞人禁暴

无威回槁變靑飡和挹羲敢有干試妄縱二司<md:KR5a0001_HFL_047-012a>政令偏頗民物
竛𥩵金鉞前戮巨天後刑屠割姦祅風火無停千千截首萬萬
翦形魔无干犯鬼无祅精三官北酆明檢鬼營不得容隱金馬
驛呈普告無窮萬神咸聽三界五帝列言上淸
元洞玉厯水火運行神器在中大小無過混沌包之无色無淵
風升氣舉積陽爲天天上天下无幽无冥无形无影无極无窮
溟涬大梵遼廓無光赤明開圖眞火燎然八龍負水九壘噴泉
水火成之敷落五篇赤書玉字鑄<md:KR5a0001_HFL_047-012b>金爲篇保制劫運消息至均
世久去道水旱浮沈害傷生物勝伏追尋不知妙𤣥綿綿若存
梵炁彌羅萬範開張元綱流演三十二天輪轉水火升降低昻

旋斗厯箕迴度五常三十五分總氣上元八景冥合氣入𤣥𤣥
𤣥中太皇上帝高眞泛景乘霞嘯詠洞章金眞朗郁流響雲營
太陽元精道合常經玉音攝氣靈風聚煙陰景內煥雲澤翩翻
紫虛鬱秀輔翼萬仙水旱不作日月无偏千和萬合自然成眞
神霄至尊長生大君東極宮中靑華帝<md:KR5a0001_HFL_047-013a>君握水火籍臨萬國民
祈禳納靈降福天人无英在左白元在右太乙在前司命在後
桃康海伯合延河侯調鍊平暢水火數周執符把籙保命生根
上遊上淸出入華房八冥之內細微之中下通人身泥丸絳宮
中理五氣混合百神三田豐植水旱无幷顧視一身天地同營
氣候不失華池液温十轉回靈萬氣齊仙仙道貴生无量度人

上開八門飛天法輪罪福禁戒宿命因縁水火二官統秉權衡
普受開度生世欣榮害氣永滅上聞諸天諸<md:KR5a0001_HFL_047-013b>天之上各有生門
中有空洞謡歌之章眞王靈篇辭參高眞
第一祈禳水旱飛空之音
油雲展布雷車轣轣飛雨旣來
百川盈尺食墮爾竈均平爾屋
下民何知罹此愁毒炎炎畏日
流金焦石四野生煙草木皆赤
有田兆拆溏可卜宅不見泉聲
莫勾涓瀝卒歲无儲罹此災凶

我壇其封洞歌鼓鐘符召十龍<md:KR5a0001_HFL_047-014a>
樂舞千童焚香誦經達誠紫穹
水旱止息福祿濛濛億載享太平
稽首靑華宮
第二召龍致雨之章
大田南山誅葦拔菅深耕遠耘
度此歲寒彼土如石堅不可索
欲覬有成天愛其澤爰釀醪醴
潔醮皇壇靑龍銜符山隴潺潺
赤龍銜符飄雨班班白龍銜符

秔稌早繁黑龍銜符積倉如巒<md:KR5a0001_HFL_047-014b>
黃龍銜符雲罙雨瀾十方龍君
憫此下民滋及生物茂泰傾伸
誠感三天恩霑八垠讚禮空洞章
驛龍莫輕奔
第三止雨請晴歌曰
水官弛禁不鎖雷城鬼盜其車
輪墮其缾强龍未馴泄雨霖霪
雲靄原野烏集狐驚頑石有苔
枯桑出耳田夫咄嗟囷徹其底

日匿于天龍背生煙不知世間<md:KR5a0001_HFL_047-015a>
茅簷瀉湍道勑玉文止雨請晴
陽光晨發野馬如蒸海嶽澄霽
萬谷藏雲符闢我田乃築爾盧
日靜風和生類以蘇列壺奠漿
四極眞王旋敕歲直富彼倉箱
祐世承平教律斯昌玉龍銜燭
照映十方聖壽萬年衮衣黼裳
此三界之上飛空之中眞王歌音音參洞章誦之百徧萬物阜
成誦之千徧和氣流通萬徧道備水旱永消過度三界昇入神

霄有聞<md:KR5a0001_HFL_047-015b>靈音天司敬形敕制地祇侍衞送迎拔出死戸五苦八
難七祖昇遷永離鬼官魂度朱陵受鍊更生是謂无量普度无
窮有祕上天文諸天共所宗泄慢墮地獄禍及七祖翁
道言此二章並是諸天上帝及神霄眞王隱祕之音可以致雨
請晴祈禳水旱佐國佑民皆是大梵之言非世之常辭言无韻
麗曲无華宛故謂𤣥奧難可尋詳上天所寶祕於神霄玉淸王
府東華經室運遇壬辰應天以傳若有至人齎金寶質心依舊
格告盟天君然<md:KR5a0001_HFL_047-016a>後而付焉
道言夫天地之氣亦有差正子午卯酉爲正寅申巳亥爲初辰
戌丑未爲終皆差也水旱之災因天時差正之會或民之動息

相輸應以致之不及則祈之太過則禳之致雨爲祈請晴爲禳
凡有此災同氣皆當齊心修齋六時行香十徧轉經福德立降
消諸不祥无量之文普度无窮
道言夫祈禳水旱致雨卽於國西南除地爲壇壇四面安十方
龍王形中安致雨靈符五<md:KR5a0001_HFL_047-016b>方貯水以桐竹枝靑白楊枝安水中
以靑紙墨書詞詣三元四海水曹太𤣥天機二省以祈之請晴
卽於國南除地爲壇壇並高九尺爲三仞上圓下方傍開四門
門通九壘以爲步道四面安十方龍王形中安請晴靈符五方
施香火燈燭以破陰暝丹書靑詞詣二省火曹以禳之至人爲
其行香誦經十過祈禳斯應不爲嵗災隨水旱大小爲期初七

日至三七日爲小期也精念懇達諸天監舉便得神仙<md:KR5a0001_HFL_047-017a>
道言夫四時失度陰陽不調則氣隨勝以爲過故陰霪爲水陽
亢爲旱所臨之境則民庶流移鳥獸失道疫毒流行橫被夭傷
亦當修齋行香誦經祈禳悔謝夫齋戒誦經功德甚重上消天
災保鎭帝王下禳毒害以度兆民生世受賴其福難勝故曰无
量普度天人
道言凡有是經能爲天地帝主兆民除禳水旱有災之日發心
修齋燒香誦經十過皆諸天記名萬神侍衞右別至人尅得爲
聖君金闕之臣諸天記人功過毫分无失天中眞王<md:KR5a0001_HFL_047-017b>亦保舉爾
身得道者乃當洞明至言也

諸天中大梵隱語无量音道君譔
元始靈書水火三十二天祈禳中篇
東方八天
磐唐機孫燿徹瓊祖壇池玉淵
景龍允府淀靈有校嶽鍊卷魯
竊𤣥建封淘薰罥古神穴銷螭
白龍薦午陣飛斗和鬼占角普
袁聚祈迪山离縁韓召杵甲黨
九昆堯桓<md:KR5a0001_HFL_047-018a>
南方八天

騐稽聿巒赫迴耀丹宸林杳叱
萬華構觀帝丁率霞馬哲遼還
期逾峴籠幽沙邱淵斬觀苟術
西靖煙聯合升露遂妖陀蔽佺
戸呈牛黎火洞責關旅司要莫
休牟師雷
西方八天
莓儔晏叟拒靈齊裒轉鋤有賢
式尼汶斗祠訛騫魂奔荼婁夷<md:KR5a0001_HFL_047-018b>
弼賞堂鉉曰恊使馳獨恩懣卓

溢敦侯員左蘭契兆牧臨傒端
登符閱眞慶兵司陳蕩忽卯皇
勤度伊承
北方八天
虎聃柚閣殺直空精道密薰降
雲黃交門洞混叔火樸沐指分
合魂神護昭淸樊盈勅魔正酆
省甫輔經杲陽噏懷氣无順存
叱洛泗爓囚縛攝坤太考生獲<md:KR5a0001_HFL_047-019a>
靈吟鑒荀

道言此諸天中大梵隱語无量之音舊文刻書太微紫微水火
二宮蒼玉靈崖之上以行天地四時水火之氣神化之書功不
能名世間學士祈禳水旱隨法丹墨書隱文著壇四門以召陰
陽之氣水火之祅臨人境爲害向有處安之大吉字皆廣長一
丈天眞皇人昔書其文以爲正音有知其音能齋而誦之者諸
天皆遣飛天驛龍使者下觀其身書其功勤上奏神霄萬神朝
禮地祇侍門大功三天<md:KR5a0001_HFL_047-019b>命職洞𤣥道備尅得遊行三界昇入金
門此音无所不辟无所不祈无所不禳无所不度无所不成天
眞自然之音也故誦之致天吏下觀上帝遥唱萬神朝禮三界
侍軒羣祅束首鬼精自亡琳琅振響十方肅淸河海靜默山嶽

吞煙萬靈振伏招集羣仙天无氛穢地无祅塵冥慧洞淸大量
𤣥𤣥也
