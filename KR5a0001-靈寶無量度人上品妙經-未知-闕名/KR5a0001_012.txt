







@fw元始无量度人上品妙經卷之十二
陰陽化生品
道言昔於太素皇極天中紫晨流光大善明土受元始度人陰
陽化生无量上品元始天尊當說是經周回十過以召十方始
當詣座天眞大神上聖高尊妙行眞人无鞅數眾乘空而來碧
雲凝暉紫金交暎瓊花四集天籟成音丹玉眞輿金華寶輦錦
霞垂蔭絢彩蔚彰三素擁輪九眞齊轡七日七夜儀璘交照五
緯澄明瑞霧騰空鬱林藹秀一國地土山川林木緬平一等無
復高下土澤紺潤蘂闕飛霞眾眞侍座元始天尊𤣥坐空浮五
色師子之上說經一徧諸天大聖同時稱善是時一國男女明

悟生機不夭天壽說經二徧陰陽合德𤣥醴昇和說經三徧飛
仙蹈空靈眞布籙說經四徧神龍奮迅陰惡蠲消說經五徧綠
室生烟神𥦗照徹說經六徧卷芽甲拆陽德沖晞說經七徧生
道普圓相儀周足說經八徧靈光垂蔭泉曲蒙恩說經九徧諸
天諸地品彙生成說經十徧眾眞監盟顯示大法是時一國是
男是女莫不傾心皆受護度咸得長生
道言是時元始天尊說經一徧東方无極无量品元化大神无
鞅之眾浮空而至說經二徧南方无極无量品赤晶大神無鞅
之眾浮空而至說經三徧西方无極无量品素威大神无鞅之
眾浮空而至說經四徧北方无極无量品鬱微大神无鞅之眾

浮空而至說經五徧東北无極无量品鎭極大神无鞅之眾浮
空而至說經六徧東南无極无量品風輪大神无鞅之眾浮空
而至說經七徧西南无極无量品太霄大神无鞅之眾浮空而
至說經八徧西北无極无量品廣運大神无鞅之眾浮空而至
說經九徧上方无極无量品高𤣥大神无鞅之眾浮空而至說
經十徧下方无極无量品執成大神无鞅之眾浮空而至十徧
周竟十方无極天眞大神一時同至一國男女傾心歸仰執持
寶幢花蓋紛委雲騶風騎億萬咸集仰伫天尊敷演陰陽化生
微妙大法无鞅之眾雜沓一國地發金玉惠露敷空於是元始
天尊於眉間飛出日月之光九芒十華大如彈丸去面九尺騰

躍上下光芒激射須臾徧滿天地十方世界混然一色天人聖
眾凝瞻不捨日月交暎化成一珠元色殊特見者驚異於此珠
中出見天文大字玉書眞圖龍鳳寶章龜蛇之勢廓落穼布又
於珠光之中見層觀危樓數仞鳳臺麟閣琪林華彩融麗碧虛
去此地境懸停百丈元始登引天眞大神上聖高尊妙行眞人
十方无極陰陽化生至眞大神无鞅數眾俱入神珠之中天人
仰看惟見拂拂從珠口中入旣入珠口不知所在國人廓散地
還平正无復欹陷元始卽於神珠之內寶殿之中請命諸天上
帝統御陰陽調育化生諸天天尊八方眞宰五老帝君長生大
君東極紫晨上宮青華帝君皓眞金庭祖炁元皇南曦昊靈玉

眞北𤣥水帝中黃太眞玉華靈妃太𤣥炁母九靈太妙陰陽化
生萬道元母高皇帝尊列坐其上十方暎見如隔瑠璃光炁合
冥空歌揚音其聲宛雅風和飄襲萬物遂成元始天尊顧眄仙
眾旋觀勝妙萬天敬禮龍騰虎擲化見五輪紫金光明圓象卽
撫流雲山水蔚翠離羅之帔攬雕瓊結珠金眞飛光之几宣告
眾眞曰此天文大字乃陰陽元根恍惚爲門神爲化本炁是生
因陰陽二物元本无名以其相求變化所通一浮一沈一順一
逆一剛一柔一內一外一陰一陽一龍一虎含孕構精故乃化
生太虛太虛生太无太无生太洞太洞生太空太空生太漠太
漠者在空𤣥无極之表交變陰陽以生二儀二儀生三才三才

生萬物三界具備仙眞分立金闕玉都百萬宮室山嶽列峙河
流海澄此乃元始造化大器之旨而諸天上帝高眞帝主仙聖
賢哲亦從此生下至九府北酆泉扃九地鬼神魔帥亦同其道
至若人昇爲仙轉凡成聖證位眞階亦如陰陽造立天地以陰
陽龍虎逆順修之可以神炁鍊形形鍊爲炁炁鍊合神鍊神合
元以无合道乃爲高眞眞神飛化洞入自然以化以生與道同
體謦欬萬劫億載夜旦爾不能悟輪轉諸業受苦報對皆由不
知陰陽生成之妙造化大器之由也又有取陰陽之精升降水
火左日右月中涵太无流運九九凝爲紫華爾能服之合景飛
昇上朝太清此亦陰陽化生外景至和之道隱諱𤣥賾詳著金

簡玉册之內封於𤣥都玉京高上眞王玉清之府東華寶韞之
內浩劫一開度人无量元始卽於神珠之內說經都竟眾眞監
度以授於我當此之時喜慶難言法事粗悉諸天復位倐歘之
間寂无遺響是時天人遇值經法普得濟度明悟化生壽與天
長傾土歸仰咸見道元化性化見化理化明化因生神生炁生
精生動生物身有玉光聲洞靈音齊同慈愛異骨成親國安民
豐欣樂太平經始出教一國以道預有至心宗奉禮敬皆得度
世
道言元始天尊說經中所言並是諸天上帝內名隱韻之音亦
是上聖高尊陰陽化生眞王內諱百靈之隱名也非世之常辭

上聖已成眞人通𤣥究微能悉其章誦之十過諸天遙唱萬帝
設禮天波泛瑞紫海凝煙日月吐輝璇璣迴燿羣魔束形鬼精
滅爽回屍起死白骨成人至學之士誦之十過則五帝侍衞三
界稽首魔精喪眼鬼祅滅爽濟度垂死絕而得生所以爾者以
陰陽化生究其本始續絕繼傷還得性命之根以道爲父以德
爲母以神爲師以生爲主穢炁普消體漸洞眞召制十方威制
魔靈伏制地祇束縛妖爽但卻死而已不能更生輕誦此章身
則被殃供養尊禮門戸興隆世世昌熾與善因緣萬災不干神
明護門斯經尊妙獨步玉京度人无量爲萬道之宗巍巍大範
德難可勝

道言凡誦是經十過諸天齊到億曾萬祖幽魂苦爽皆卽受度
上昇朱宮格皆九年受化更生得爲貴人而好學至經功滿德
就皆得神仙飛昇金闕遊宴玉京也上學之士修誦是經皆卽
受度飛昇南宮世人受誦則陰陽順化生道入身延壽長平後
皆得作尸解之道神魂暫滅不經地獄卽得返形遊行太空此
經微妙普度无窮一切天人莫不受慶无量之福生死蒙惠上
天所寶不傳下世至士齎金寶效心盟天而傳輕泄漏慢殃逮
七𤣥責役冥官侍經五帝玉童玉女各二十四人營衞神文保
護受經者身
道言正月長齋誦詠是經上贊天地以時化生枯林槁榦盡得

繁榮白骨朽骸天和播精眞液內滋赤書經營太𤣥生符招還
百神爲上世亡魂斷地逮役度上南宮七月長齋誦詠是經天
眞下直萬寶遂登陰化陽生革堅膚凝五華結秀丹魂燿靈鑄
鍊綠骨金髓玉筋身得神仙諸天書名黃籙白簡削死上生十
月長齋誦詠是經𤣥一在前眞一在後太一居中陰陽合湊恍
惚至神混然太樸道運日新爲國王帝主君臣父子安鎭國祚
保天長存世世不絕常爲人君安鎭其方民稱太平八節之日
誦詠是經八景聚神元炁交幷陽施陰納質具性眞周回還返
金書紀名八門九室隨意飛昇得爲九宮眞人本命之日誦詠
是經胎眞始生生本太眞陰陽順道天福自然魂魄保固萬炁

俱仙不經干試壽厯綿綿天元定籍大魔列言萬神朝禮名書
上天功滿德就飛昇太𤣥
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐青黃白三
色雲炁之中內外蓊冥有青龍白虎朱雀𤣥武師子白鶴羅
列左右日月照明洞煥室內項生圓象光暎十方如此分明
密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋清堂修行至經无量度人願所啟上徹徑御

无上三十二天元始上帝至尊几前(畢)
引炁三十二過東向誦經









元始无量度人上品妙經
元始洞𤣥靈寶本章陰陽化生十轉度人天元隱韻混洞自然
浩劫難名陰陽結精含霄貫炁大象開明動極成炎靜極成泉
陽噓陰吹感化兆元龍呼於山虎投於淵龍出於火反復化生
𤣥波妙有虛極成形五運肇闢金眞成天玉宮瑤闕九翠崇山
內都億靈主校萬仙玉精凝華雲章寶篇六十四體支變八千
陰陽炁交化生赤文无文不神无文不明无文不立无文不形
无文不化无文不昇是爲大梵天中之天恍惚存亡眞道推遷
兆知其妙化體爲仙仙貴長生生炁綿綿九天鳳炁大有之山
下鎭百關長谷太元百二十官環拱太𤣥大行梵炁周回十方

中有度人不死之神中有南極長生大君中有東林安寶帝君
中有度世司馬大神中有好生韓君丈人中有南上司命司錄
延壽益算度厄尊神回骸起死无量度人今日校錄諸天臨軒
東方无極道憲神王長生大聖无量度人
南方无極神應神王長生大聖无量度人
西方无極炁合神王長生大聖无量度人
北方无極𤣥一神王長生大聖无量度人
東北无極陽範神王長生大聖无量度人
東南无極陰境神王長生大聖无量度人
西南无極正性神王長生大聖无量度人

西北无極意化神王長生大聖无量度人
上方无極感妙神王長生大聖无量度人
下方无極眞精神王長生大聖无量度人
十方陰陽化生神王長生度世无量大神並乘瓊文紫霄𤣥車
景燿流光之輦飛空羽蓋碧霞回暎積珠丹輿素雲垂蔭虛轉
虹輪驂駕神鳳白虎持十華之旛建命魔之節暉暎雲錦之斾
泛蕩紫瓊之旌天龍靈獸嘯歌噰噰元皇啟途妙行翼轅億乘
萬騎浮空而來傾光回駕監眞度生太微天帝玉闕至眞中央
黃老元素道君總執洞章齊到帝前陶鎔鍊化簡告諸天情識
因緣五行變化三元九署品類聖凡下校三界无極神鄉太丹

鬱霞紫度炎光玉晶金馬石景中方天津帝臺冥關扶桑交灌
濯羅變合陰陽簡閱玉籍正道明輪域於陰陽二炁交幷以植
萬品開化元根生知妙元歸復神精三宮流運玉闕生華身得
神仙福及後昆拔度上世九祖七𤣥疾除黑簿削落罪愆不得
沈留速啟冥關虛皇告命時刻昇遷北都寒池部衞形魂陽化
其魂陰生其形形魂合道飛度朱陵逍遙解脫昇化種民萬生
欣慶隨運長存因緣輪轉與天齊年永度大魔干試之難超淩
三界逍遙上清上清之天天帝鬱𤣥無色之境梵行
東方八天(陰陽化生之天起於西北兆於子位出於東北生於東齊於東南相見乎)
(離成實於西隨日之度以立天分)

玉華元明天帝嗣都元
㠊極化度天帝柳題灌生
萬寗重暉天帝震光理監
𤣥期燿和天帝需密爰芻
會昌鬱明天帝嶽澄變徒
扶搖恭靜天帝飄偃停隆
太易洞浮天帝儔溢滋
玉光盈虛天帝眞𤣥昇
南方八天
炎明號名天帝約淵圖

鳳炁丹華天帝治乾方超
朱靈彤煇天帝泰无萊
紫素禁理天帝龍角爓基
煇神仙契天帝圓力寶昌
化應奉晨天帝梵陽尚𤣥
務猷合眞天帝鬱靈標
重離洞陽天帝僅宗九虛
西方八天
雲景利眞天帝祖璫元名
流輝素眞天帝保盟壽天

太華慶昭天帝妙羅永神
極肇啟宗天帝敷囘正旂
金耀九司天帝辯伯史英
浩都寶光天帝靈元昌同(作囘)
太明監化天帝三塗元
明梁元素天帝暎神圓
北方八天
玉林元上天帝裔𤣥本英
含景太眞天帝嚴固永期
龍頣壽安天帝歸炁祖道

流明玉淸天帝尊太液初
妙極周化天帝號奕太无
紫蓋燿離天帝泰定惠光
𤣥凝神秀天帝杜吉元公
淵明澄虛天帝晶天中皇
三十二天三十二帝諸天隱諱諸天隱名天中空洞自然靈章
諸天隱韻天中之音天中之尊天中之神天中大魔天中之靈
九陽十陰變化生根无量之奧深不可詳敷落神眞普度天人
陽胞陰胎脗固以神神爲心本心以意行心意合道寓以强名
不知自然神則變遷途隙守之神化爲丹丹化炁祖𤣥化綿綿

陰施陽華鍊精保神神魂永固合景飛昇遊宴八極結滯散開
九元妙本𤣥境生關混沌大刼三道交騰魔王監舉无拘天門
東斗陽精西斗陰津北斗感胎南斗授生中斗運斡五炁混冥
靑帝施政白帝布德赤帝養鍊黑帝化育黃帝守道萬神无越
靑天魔王龍耀𤣥格赤天魔王丹靈感發白天魔王皓華玉澤
黑天魔王神閭通徹黃天魔王朱嬰藏月五帝大魔萬神之宗
飛行三界總領仙兵麾幢鼓節遊觀太空澒洞陰方𤣥激神風
九陽元化三景羅空大小境域仙聖眞公恍惚萬變猛馬毒龍
長矛倚天玉杵摧峯眞符流火焚蕩祅凶九天前征大醜按嚴
列陣北都殺鬼億千无撓陰陽各遂化生三𤣥九官无使散離

瓊章上奏金馬騰飛普告无窮萬炁齊歸三界五帝大振元機
閟都洞淸神光晦冥梵行周羅雲結爲京碧嶽浮空太倉竦庭
煙徊風摇鬱壘萬神帝元眞炁彌盈百千原於一成支爲王嬰
陰道洪化陽魂秉權九變十合金闕暈聯綠窗吐日靈綱命仙
水爲太乙形若含蓮化生大神玉號精延錦衣瓊幘坐鎭萬天
亦自陰陽化生所傳五符瓊笈上道之元化生天地日月循環
太空九炁中有玉淵湛鏡內象星斗外𨇠天上天下无幽无冥
无形无影无極无窮溟涬大梵遼廓无光赤明開度運周自然
元始浩炁如雲如烟結空成字寶篆金篇赤書玉符八景𤣥文
保制刼運使天長存梵炁彌羅萬品恢張元綱流演三十二天

輪轉无色周回十方旋斗厯箕回度五常三十五分總炁上元
八景冥合炁入𤣥𤣥𤣥爲神母陰使陽官消息長養動靜洪纖
以否易泰以地合天左入於右後極於先至道之機太空无關
眞一等空化生之元化極而變變極而𤣥𤣥中太皇上景飛纒
朱霞舞空嘯詠合筵金眞朗燿流運雲宮玉章召炁𤣥風散煙
太霄鬱秀輔化飛仙千和萬合自然成眞眞中有神長生大君
洞房黃老青華帝君左右玉妃太一尊神司命在心桃康運精
腦膜赤文混黃元眞无无曰𤣥赤文命神執符把籙保命生根
上遊玉虛出入黃庭八冥之內細微之中下鎭人身泥丸絳宮
中理五炁混合百神十轉回靈萬炁齊仙仙道貴生无量度人

上開八門飛天法輪罪福禁戒宿命因緣普受開度死魂生身
身得受生上聞諸天諸天之上各有生門中有太空合變之章
魔王隱文辭參高眞
第一欲界魔王陰陽化生延壽隱訣
太一空元翛然獨居靜極生動
陰陽乃育陽火陰水流運周足
中以太和萬炁齊鮮冥通妙應
黃房發煙白雲之門有炁如泉
以彼取此以此得彼流轉无窮
神定則止赤入於黑黑還於赤

或守以雄或守以雌感化情性
長生保茲
第二色界魔王陰陽化生神仙隱訣
溟涬无色太空晦黑二物相吞
忽生混沌梵炁交度九萬餘億
𤣥定神生天精赫奕圓經千里
中有神文龍鳳曲折變化三靈
玉京𤣥山九眞鳳炁金井澄霐
涓涓滂沛絳闕萬天生同根柢
復本去華上升仙家子若心得

吸咽流霞流播琅玕玉芝丹砂
非妙莫窺日轉龍車
第三无色界魔王陰陽化生天地隱訣
欲色旣盡无色見前恍惚空洞
中隱萬天无色意存意眞惟精
意召卽至五辰三奔日精月華
光耀生根方寸神宮宮羅玉眞
心火九陽鍊骨成金上極无上
下極淵源火令急速飛龍八巡
自陰自陽化生隱存天地大鼎

水火中分不知生端見道无門
生從感悅神炁至精霏霏瑞露
灌治羣靈三界安立大漠渾淪
乘龍飛霄羽蓋青裙
此三界之上飛空之中魔王歌音音參洞章誦之百徧名度南
宮誦之千徧魔王保迎萬徧道備飛昇太空過度三界位登仙
公有聞靈章魔王敬形敕制地祇侍衞送迎拔出地戸五苦八
難七祖昇遷永離鬼官魂度朱陵受鍊更生是謂无量普度无
窮有祕上天文諸天共所崇泄慢墮地獄禍及七祖翁
道言此二章並是諸天上帝及至靈魔王隱祕之音內明陰陽

化生天地媾精萬物孕成之密要人知其要則久視延年神仙
不死大則上法三尊生天立地養育混沌中則移易陰陽卷舒
造化仰合天德下則龍虎陰陽混合百神迴風紫煙道和百節
潛用五行陰陽變泰以至得道皆是大梵之言非世上常辭言
无韻麗曲无華宛故謂𤣥奧難可尋詳上天所寶祕於𤣥都紫
微上宮依𤣥科四萬劫一傳若有至人齎金寶質心依舊格告
盟十天然後而付焉
道言夫此經元始天尊說陰陽化生之道誦之者生德自昌不
見終滅以內隱陰陽祕諱生炁致祥之理惡禍併消自得元吉
若天地運度否終日月五星虧盈聖神休否末學疾傷凡有比

災同炁皆當齊心修齋六時行香十徧轉經福德立降消諸不
詳无量之文普度无窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法陰陽二官爲化
生神炁五藏自生還白童顏神魂徑上南宮隨其學功計日而
得更生輪轉不滅便得神仙
道言混沌大器中有神風主營生化隨時噏張有如橐籥陰陽
爲神往來其間神炁相投剛柔構精自然化生而不知其生生
亦无端不見其垠誦詠此經生神來降故炁蕩絕天地運終星
宿錯度日月失昏四時失度陰陽不調國境不豐兵革侵寇疫

毒流行兆民夭傷師友命過皆當修齋行香誦經大齋戒誦經
功德甚重上消天災保鎭帝王下禳毒害以度兆民生死受賴
其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人尅得爲
聖君金闕之臣諸天記人功過毫分無失天中魔王亦保舉爾
身得道者乃當洞明至言也
諸天中大梵隱語无量音道君撰
元始靈書中篇
東方八天

谷元子丹𤣥育滋明閔恪祕爐
宏池閱銘窊陰起陽三素飛精
北靈偶文无容孕眞玉峯金泉
神液靈清終核碧包元根神皐
巨朗吟穴皓震分交化漑大源
華生寶遨
南方八天
庚糅心液龍濤密芒明霞浥鈆
巢火晉襃渙浹顥英養朱成膏
璧燦液露亭曲華台意雷迅飄

九旗洞招烈煙混微鼓冶凝飴
珞殊忻契黃室和媒雄守太廓
雌抱𤣥脂
西方八天
焰輪赤靈交暎斗卿鼎濟轉青
酆制威摧丙求癸朋爽秀西冥
太邱紫炎光蒸晨離萌化尾氐
煥燭清微生變質剛混易筵儀
句土動箕堂燿蔚啟霄瓊復施
汪縻鄒岐

北方八天
蕆眞燾都毛嵠乾姝滉綿帀鈴
輔恢團朧盜幾運召慜帝迂通
私得還冥泥文紫朦无寂眇邈
行眞嵎蓬全利廣生大眇𤣥穹
遠宙毫忽龍隱仙蹤海宗廓翟
玉崑神宫
道言此諸天中大梵隱語无量之音舊文祕於紫微上宫以明
陰陽化生神變造立三界之眞機大道之奧藴五色之雲蟠回
成字紫金爲界龍錦爲篇字皆廣長一丈天眞皇人昔書其文

以爲正音有知其音能齋而誦之者諸天皆遣飛天神王下觀
其身書其功勤上奏諸天萬神朝禮地祇侍門大勳魔王保舉
上眞道備尅得遊行三界昇入金門此音無所不辟無所不禳
無所不度無所不成天眞自然之音也故誦之致飛天下觀上
帝遙唱萬神朝禮三界侍軒羣祅束首鬼精自亡琳瑯振響十
方肅清河海靜默山嶽吞煙萬靈振伏招集羣仙天無氛穢地
無祅塵冥慧洞清大量𤣥𤣥也
