







@fw元始无量度人上品妙經卷之四十<md:KR5a0001_HFL_048-001a>八
　　安鎭九壘土祅不祥品
道言昔於洞陽天中太微空歌晶華樂土受元始度人安鎭九
壘土祅不祥妙品元始天尊當說是經周迴十過以召十方始
當詣座天眞大神上聖高尊妙行眞人仙王土皇官屬僚佐地
眞主宰无鞅數眾乘空而來黃雲慶霄羽葢琅輿彌覆九壘晃
燿八冥流光錯落洞煥太空五日五夜諸天日月星宿璇璣玉
衡一時停輪諸地海嶽洞穴谿壑碧華明<md:KR5a0001_HFL_048-001b>徹風雲靜默天无浮
翳地无伏祅一國地土林木原隰緬平一等无復高下土皆作
文玉雲霞炳煥无有異色眾眞侍座元始天尊𤣥坐空浮九光

金爓龍臺之上說經一徧大地土皇同時稱善俄頃五嶽靈宮
化現眞文說經二徧𤣥闕開通說經三徧醴泉湧出說經四徧
山澤川源皆生祥瑞說經五徧地藏七寶流出人間說經六徧
土祅鬼精捨邪歸正說經七徧禍害斷絕殃注消滅說經八徧
北都羅酆九幽地獄一切罪魂並蒙原赦說經<md:KR5a0001_HFL_048-002a>九徧鬼官主者
咸進仙階說經十徧萬物遂性民无夭傷是時一國是男是女
莫不傾心皆受護度咸得長生
道言是時元始天尊說經一徧東方無極无量品色潤壘仙王
土皇神君无鞅之眾浮空而至說經二徧南方无極无量品剛
色壘仙王土皇神君无鞅之眾浮空而至說經三徧西方无極

无量品石脂色壘仙王土皇神君无鞅之眾浮空而至說經四
徧北方无極无量品潤澤壘仙王土皇神君无鞅之眾浮空<md:KR5a0001_HFL_048-002b>而
至說經五徧東北无極无量品金粟澤壘仙王土皇神君无鞅
之眾浮空而至說經六徧東南无極无量品金剛鐵澤壘仙王
土皇神君无鞅之眾浮空而至說經七徧西南无極无量品水
制澤壘仙王土皇神君无鞅之眾浮空而至說經八徧西北无
極无量品大風澤壘仙王土皇神君无鞅之眾浮空而至說經
九徧上方无極无量品崑崙閬風珠闕瑶池八極靈仙九宮地
眞无鞅之眾浮空而至說經十徧下方无極无量品洞淵无色
混<md:KR5a0001_HFL_048-003a>黃洞空綱維壘仙王土皇神君无鞅之眾浮空而至十徧周

竟十方无極九壘土司仙王皇君一時同至一國男女傾心歸
仰來者有如密雪飛沙无鞅之眾迮國一半土皆偏陷非可禁
止於是元始俯視九壘冥漠淵眾三十六宮諸大土皇殿闕臺
觀冉冉上昇至天尊所元始卽以赤光火玉之拂煇映宮闕變
爲一珠初若彈丸三十六宮明徹可見元始再運神力揭此寶
珠大如黍米在空𤣥之中去地九丈元始登引天眞大神上聖
高尊妙<md:KR5a0001_HFL_048-003b>行眞人十方无極至眞大神九壘仙王土皇神君无鞅
數眾俱入寶珠之中天人仰看惟見勃勃從珠口中入旣入珠
口不知所在國人廓散地還平正无復欹陷元始卽於寶珠之
內照見九壘土祅惡鬼形狀種種不祥出示靈文安鎭除滅利

益生民說經都竟眾眞監度以授於我當此之時喜慶難言法
事粗悉諸天復位倏歘之間寂無遺響是時天人遇值經法普
得濟度全其本年无有中傷傾土歸仰咸居樂康不喜不怒不
憂不悲不病<md:KR5a0001_HFL_048-004a>不惱不苦不勞不擾不驚言歸至理意合天眞齊
同慈愛異骨成親國安民豐欣樂太平經始出教一國以道預
有至心宗奉禮敬皆得度世
道言元始天尊說經中所言並是九壘土皇內名隱韻之音亦
是仙王內諱百靈之隱名也非世之常辭上聖已成眞人通𤣥
究微能悉其章誦之十過諸天遙唱萬帝設禮九壘明正土祅
束形謹守天勑不敢害人上帝律令速付天丁至學之士誦之

十過則五土聽<md:KR5a0001_HFL_048-004b>命三𤣥稽首邪精喪眼土魔滅爽濟度垂死絶
而得生所以爾者學士德化未充道未合眞以制十方威未制
九宮德可伏御百祅束縛魔靈但卻死而已不能更生輕誦此
章身則被殃供養尊禮門戸興隆世世昌熾與善因緣萬災不
干神明護門斯經尊妙安鎭黃闕普掃不祥度人无量爲九地
之宗巍巍大範德難可勝
道言凡誦是經十過九壘三十六仙王土皇神君齊到除蕩土
祅刑犯地下害氣勑攝土<md:KR5a0001_HFL_048-005a>公畏法護人億曾萬祖幽魂苦爽皆
卽受度上昇朱宮格皆九年受化更生得爲貴人而好學至經
功滿德就皆得神仙飛昇金闕遊宴玉京也上學之士修誦是

經中宮土德靈寶眞人降浩元之氣流入身中皆卽受度飛昇
南宮世人受誦則地司毀券不敢拘形償骨地官延壽長年後
皆得作尸解之道魂神暫滅不經地獄卽得返形遊行太空此
經微妙普度无窮一切天人莫不受慶无量之福生死蒙惠上
天所寶不傳下世至士齎金寶<md:KR5a0001_HFL_048-005b>效心盟天而傳輕泄漏慢殃沈
九壘長役土官侍經五帝玉童玉女各三十六人營衞神文保
護受經者身
道言正月長齋誦詠是經安鎭靑赤土政辟除九壘一十二種
土殃注氣爲上世亡魂斷地逮役度上南宮七月長齋誦詠是
經安鎭白黃土司辟除九壘一十二種土殺刑氣身得神仙諸

天書名黃籙白簡削死上生十月長齋誦詠是經安鎭𤣥黑土
官辟除九壘一十二種土怪害氣爲國王帝主君臣父子安<md:KR5a0001_HFL_048-006a>鎭
國祚保天長存世世不絕常爲人君安鎭其方民稱太平八節
之日誦詠是經八方福土併及一身得爲九宮眞人本命之日
誦詠是經土官降福軒始延齡仙王護命命存黃庭眞人飲兆
華池魂神澄正萬氣長存不經苦惱身有光明三界侍衞五帝
司迎萬神朝禮名書上天功滿德就飛昇上淸
　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐黃黑紫三
　色雲<md:KR5a0001_HFL_048-006b>氣之中內外蓊冥有靑龍白虎朱雀𤣥武獅子白鶴羅

　列左右日月照明洞煥室內項生圓象光映十方如此分明
　密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經无量度人願所啟上徹徑御
无上三十二天元始上帝至尊几前(畢)
　引炁三十二過東向誦經<md:KR5a0001_HFL_048-007a>















元始无量度人上品妙經
元始洞𤣥靈寶本章安鎭九壘土祅不祥開闢妙品綿劫度人
正行遊梵升降自然混極九輪虛无至眞𤣥元祖氣流結成形
風淵包絡妙運生根大法保鎭羣類化成碧林蒼池羅列𤣥靈
九光總統上帝玉文離合變立赤運開明太空輪轉飛範眞香
是爲沖妙𤣥中之𤣥鬱壘六交攝御崑山下纏風澤劫仞泉臺
茫茫大化晨浩凝精三眞廣延黃燿琳庭軒始昌陽甲土元卿
紫煙絳霞照朗高淸役<md:KR5a0001_HFL_048-007b>使百魔坐鎭十方中有元關布氣之眞
中有通靈合變之君中有考察開化大神中有伏邪滅祅丈人
中有九冥洞淵洞極載天持地皇老尊神共敷至教大道化身

今日安鎮萬聖臨軒
東方无極保世神王長生大聖无量度人
南方无極滅祅神王長生大聖无量度人
西方无極辟邪神王長生大聖无量度人
北方无極伐惡神王長生大聖无量度人
東北无極旺德神王長生大聖无量度人<md:KR5a0001_HFL_048-008a>
東南无極開道神王長生大聖无量度人
西南无極正氣神王長生大聖无量度人
西北无極成化神王長生大聖无量度人
上方无極上清神王長生大聖无量度人

下方无極風澤神王長生大聖无量度人
十方至眞九壘神王長生度世无量大神並乘黃雲絳輿翠輦
黃蓋飛輪驂駕白虎𤣥鳳丹鸞建伏魔之節神錦龍旗前導燿
昌主帥後從虎口土龍獅子麒麟左右騰擲七聖啟途四明捧
轅億靈萬仙浮空而來泛氣太虛<md:KR5a0001_HFL_048-008b>飛光景霄中元翼相靈紐右
宮𤣥滋上佐太陰尊神總領地眞齊到帝前隨所安鎭永保无
傾普告九壘八極靈關混黃之闕蒼碧之庭三十六君化氣九
宮洞天曹局山澤川源五河八海雙光洞泉三𤣥四始一切神
靈收捕土祅殺伐邪精北都羅酆拘制鬼營生民安泰國祚淸
平死魂遷化白骨成人生身受度與氣長存因緣輪轉上升諸

天永斷地下一十五種害物土祅殄滅不祥肅淸四冥四冥之
天天帝混成合道之境梵行<md:KR5a0001_HFL_048-009a>
　　　　　　東方八天
　　　　黃中理𤣥天　　　　　　帝流銖延孫
　　　　九壘神空天　　　　　　帝閟康庸
　　　　極眞燿和天　　　　　　帝閤曲尚筌
　　　　生津布華漱靈天　　　　帝祕景丕瓊
　　　　道昭厚化天　　　　　　帝照無敵元
　　　　太沖德容天　　　　　　帝靈梵度光
　　　　靜順頥元天　　　　　　帝抱由究非

　　　　祖生無咎天　　　　　　帝唱息隱宮
　　　　　　南方八天<md:KR5a0001_HFL_048-009b>
　　　　火壁赤墳天　　　　　　帝念極住元
　　　　張泠流經天　　　　　　帝握善愈揚
　　　　梵元度空天　　　　　　帝靜朱勝龍
　　　　秀嬰委素天　　　　　　帝爍羅童瞻
　　　　嶧穴妙光天　　　　　　帝石沖亮夫
　　　　盤基微虛天　　　　　　帝直紀敦時
　　　　陽𨽻曲池天　　　　　　帝殿祺祐山
　　　　土府察獄天　　　　　　帝育神祕樞

　　　　　　西方八天
　　　　孔升幽化天　　　　　　帝嗇益至迴<md:KR5a0001_HFL_048-010a>
　　　　皇崖祖靈天　　　　　　帝瑶慶備修
　　　　幽古繁宜天　　　　　　帝白元孔相
　　　　陸冥四存天　　　　　　帝覺道屇純
　　　　洞江微滸天　　　　　　帝梵龍九阿
　　　　微生浩景天　　　　　　帝催謁令存
　　　　離眞樂常天　　　　　　帝兆復素空
　　　　精纏次瑶天　　　　　　帝結降特明
　　　　　　北方八天

　　　　太虛梵容照无天　　　　帝甯輔郎須
　　　　太虛寶劫厚成天　　　　帝祝恥都安<md:KR5a0001_HFL_048-010b>
　　　　直明辨孚進志天　　　　帝邊落時明
　　　　斗璣晃霄天　　　　　　帝極化涂先
　　　　進神敷生天　　　　　　帝蔚伨無升
　　　　翊皇總壘天　　　　　　帝迪諒切
　　　　定懷察陰天　　　　　　帝悲豫蒙思
　　　　貴利升遊達眞天　　　　帝無求太庸
三十二天三十二帝諸天隱諱諸天隱名天中空洞自然靈章
九壘隱韻土皇之音仙王之尊土皇之神九都大魔風澤之靈

九纏十壘混化元根妙會之祖德難可稱羅布靈眞<md:KR5a0001_HFL_048-011a>總治神機
今日欣慶安鎭九壘斬斷土祅絶滅不祥升降道氣通運靈津
土水風界二十七重眞王檢察統御神功東極納氣西極結精
北極合體南極成形中極上嶽盤鎭重冥靑帝開機白帝握關
赤帝運軸黑帝導脉黃帝合和祅𦍙蕩息靑界神王龍剛燿密
赤界神王炎華勵翼白界神王驍鋒電觸黑界神王含威冒育
黃界神王該持洞極五界大神厚地之宗遊行地境部制靈官
揮戈仗鉞總轄下司掌握綱紐體用之資造化生成並𨽻<md:KR5a0001_HFL_048-011b>𤣥樞
上承天政開闢陰陽交和一德品物隆昌夔師攝毒虎將祛凶
威兵振奕麟獸騰驤飛光八垣抗禦十鄉敢有干逆拒遏眞皇

金精啖食神獸吞傷殘割妖爽所誅无蠲羣魔束首萬鬼潛形
山川靜肅草木敷榮三光五老塞閉邪源不得容隱金馬驛傳
普告无窮萬化敷宣九壘皇君列奏上𤣥
虛无淪化開列乾坤元氣浩浩混沌之形輕淸上浮堅濁下凝
劫數自然乘陽結陰眞精間錯金剛鐵輪連構宮府寓屬其間
內司眞<md:KR5a0001_HFL_048-012a>宰恊治靈仙分禀三𤣥建號土皇統括機紐運度无窮
不容怪沴致害祅凶五方安鎭敷落眞文八會赤書玉字之章
保持災運地軸无傾梵氣彌羅萬範開張元綱流演九壘重陰
輪轉无色周回洞冥旋氣厯關迴度合明三十六宮總理下元
八景混合上入高𤣥𤣥中帝皇无玉玉眞布衍太和黃一之靈

包羅海嶽灌養流形玉華聚質神景生煙五山鬱秀環拱萬天
上通下接升降自然中有眞神洞皇天君坤元聖母后土尊靈
甲土軒始輔<md:KR5a0001_HFL_048-012b>正九官執符把籙保鎭地根遊行洞臺出入冥津
淵窮之境杳眇之中下鎭人身紫闕丹田中合五氣大混百神
十轉回靈萬氣齊仙仙道貴生无量度人下鎭九壘開化法輪
禍福教化命蔕因緣普受開度萬彚生全生道旣昌下告幽𤣥
𤣥關之內各有生門中有元洞謡歌之章眞王靈篇辭參高眞
　　第一安鎭九壘空洞之音
元一結氣　　　　混洞之中　　　　下成形兮
盤礴冥空　　　　地綱植根　　　　內有靈眞<md:KR5a0001_HFL_048-013a>

號曰土皇君　　　受位於帝宸　　　宮府三十六
經維統萬神　　　金石相纏固　　　機會總崑崙
虛涵溟渤津　　　風澤常彌綸　　　妙理宗靈寶
厚德堅無傾　　　勃化周大數　　　蛟龍俱負乘
正道順自然　　　祅姦何以興　　　二儀通至用
𤣥合保黃甯
　　第二辟除土祅之章
元始洞章　　　　靈妙結神　　　　下統帝氣
檢攝羣眞　　　　勅命土皇　　　　三十六君
禀承至用　　　　開闢地關　　　　九淵重壘<md:KR5a0001_HFL_048-013b>

祅滯蠲消　　　　沖德含和　　　　融融散寥
運我正道　　　　混合𤣥標　　　　精禍滅兮
品物逍遙　　　　保制刼災　　　　永亨利貞
生靈樂兮　　　　賴我高宸　　　　科範宣布
絕滅凶姦　　　　无窮无極　　　　海嶽滄茫
衞養生成　　　　流形化光　　　　普世受度
功歸上王
　　第三卻滅不祥歌曰
九壘之下　　　　冥冥洞關　　　　綱維梵氣
混渺𤣥虛　　　　中有眞皇　　　　承化開方<md:KR5a0001_HFL_048-014a>

持運至氣　　　　條達陰陽　　　　乖沴通釋
祛蕩不祥　　　　无上玉文　　　　散禍滅殃
地根綿邈　　　　神精化騰　　　　上陟崐邱
升降纏旋　　　　沖妙周流　　　　萬寶淸貞
人道安泰　　　　福德相乘　　　　國界靜肅
浩劫无淪　　　　巍巍太上尊　　　部制神明宗
萬境合𤣥圖　　　生成保所同
此三界之上飛空之中眞王歌音音參洞章誦之百徧名度南
宮誦之千徧眞王保迎萬徧道備飛昇太空過度三界位登仙
公有聞<md:KR5a0001_HFL_048-014b>靈音魔王敬形勑制地祇侍衞送迎拔出九壘五苦八

難七祖升遷永離鬼官魂度朱陵受鍊更生是謂无量普度无
窮有祕上天文諸天共所崇泄慢墮地獄禍及七祖翁
道言此二章並是諸天上帝及九壘三十六宮土皇仙王隱祕
之音安鎭土祅不得刑犯方隅祟害民物皆是大梵之言非世
上常辭言无韻麗曲无華宛故謂𤣥奧難可尋詳上天所寶祕
於神霄玉淸王府東寶元堂運遇壬辰應數下傳若有至人齎
金寶質心依舊<md:KR5a0001_HFL_048-015a>格告盟玉𤣥然後而付焉
道言夫地震山搖亦法氣運土陷坼裂亦由時厯九壘之大亦
有祅祥凡有此災至士皆當齊心修齋六時行香十徧轉經福
德立降保鎭不祥无量之文普度无窮

道言夫末學道淺或仙品未充運應滅度身經太陰還骸土宮
鍊骨重壘戀土爲宅幽魂不悟臨過之時同學至人爲其行香
誦經十過以度屍形如法土皇辟斥祅凶安鎭百神計日而得
更生轉輪不惑便得神仙<md:KR5a0001_HFL_048-015b>
道言夫天地之內天有九霄地有九壘一壘去天九十萬七千
二百里九壘之下復去天一千二百一十八萬里則九壘上當
崑崙在天之中正如卵內之黃混也土官有洞元之殿通陰之
闕四十二曹其下則總爲地司以治罪魂復有三十六洞仙王
以居地下一切神靈攝御三十六種土祅怪異害誣生人冢宅
不安水火爲禍皆當修齋行香誦經夫齋戒誦經功德甚重上

消天災安鎭九壘土祅不祥下禳毒害以度兆民生死受賴其
福難<md:KR5a0001_HFL_048-016a>勝故曰无量普度天人
道言凡有是經能爲天地帝主安鎭國土兆民辟卻禍殃有災
之日發心修齋行香誦經十過皆諸天降眞消滅不祥右別至
人剋得爲聖君金闕之臣諸天記人功過毫分无失天中眞魔
亦保舉爾身得道者乃當洞明至言也
諸天中大梵隱語无量音　道君撰
元始靈書九壘妙篇
　　　　　　東方八天<md:KR5a0001_HFL_048-016b>
　　　　杳洞蘭澮　　演明機珠　　燿璉益闔

　　　　理丙𤣥舒　　曰苴載精　　圓奔海逋
　　　　現祥留寂　　央笳潔圖　　律帝陽辭
　　　　求開拯需　　約湻騎伸　　並散窈符
　　　　濺積柯能　　正伎逸甦　　沖維泰𧋸
　　　　熾度爓无
　　　　　　南方八天
　　　　赫延亘咖　　龍羅景吠　　蕩球送眞
　　　　祅伏屏異　　羣苛厯盤　　變枚遼治
　　　　謁濟橫博　　亭微綿禧　　衝計忌火<md:KR5a0001_HFL_048-017a>
　　　　落蘭侯師　　古洞无傑　　命靑祈茲

　　　　溢毒梁貝　　範尹凝施　　玞育衡定
　　　　固賓邈宜
　　　　　　西方八天
　　　　邊奚巒卿　　孟初浩泰　　質福枚涂
　　　　婁空止當　　光展論符　　救化度戒
　　　　和召總靈　　察迅出辯　　鷲鸑吕余
　　　　池名普觀　　優揓木多　　時萌正載
　　　　魁鎭壘塊　　眞妙驛大　　文戎寵渦
　　　　柳倩推界<md:KR5a0001_HFL_048-017b>
　　　　　　北方八天

　　　　紫雲藹都　　八景俱纏　　閒羅蒙星
　　　　祝舉夷騫　　叱張度宮　　救曾路宣
　　　　傍嘿明徒　　衣飛寥𤣥　　漠題運沙
　　　　稠祁英堅　　本漿極陽　　泛席心佺
　　　　車勅放縛　　鄰枯劫般　　直戸遘同
　　　　司兵拱仙
道言此諸天中安鎭九壘大梵隱語无量之音舊文刋書王屋
淸虛小有洞天地官黃玉闕門之上以鎭九壘災氣土祅不祥
字皆廣<md:KR5a0001_HFL_048-018a>長一丈天眞皇人昔書其文以爲正音有知其音能齋
而誦之者諸天皆遣檢地神王下觀其身書其功勤上奏諸天

萬神朝禮地祇侍門大勳眞王保舉隱地道備剋得遊行三界
升入金門此音无所不辟无所不禳无所不度无所不成天眞
自然之音也故誦之致諸天下觀上帝遙唱萬神朝禮三界侍
軒羣祅束首鬼精自亡琳琅振響十方肅淸河海靜默山嶽吞
煙萬靈振伏招集羣仙天无氛穢地无祅塵<md:KR5a0001_HFL_048-018b>冥慧洞淸大量𤣥
𤣥也
