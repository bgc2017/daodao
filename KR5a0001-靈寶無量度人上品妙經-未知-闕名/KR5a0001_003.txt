







@fw元始无量度人上品妙經卷之<md:KR5a0001_HFL_003-001a>三
　　天地八維安鎭國祚品
道言昔於靜空天中朱落神風太𤣥妙土受元始度人天地八
維安鎭國祚无量上品元始天尊當說是經周迴八過以召八
維始當詣座天地八維大神上聖高尊鎭國眞君無鞅數眾乘
空而來玉華紫氣瑞靄凝暉瓊車泛霞羽仗交映翠葢駢羅香
風散靈天精昭朗萬象澄鮮神光散揚黃霧芬苾綠羅泛景洞
煥太虛八日八夜諸天日月星宿經緯魁<md:KR5a0001_HFL_003-001b>衡一時停景金眞玉
明靈響靜空法雷輕震莫不肅然一國地土緬平一等山川煒
麗林木敷榮威光應感天瑞咸臻眾眞翊侍元始天尊𤣥坐玉

蘂敷華御化寶牀之上說經一徧諸天大聖同時稱善是時萬
國一切有情普蒙開化俱發善心說經二徧八維安鎭帝祚綿
昌說經三徧品彙交和民人富樂說經四徧禍亂永消毒害不
生說經五徧道化普宣咸陶聖範說經六徧天覆地載和氣沖
融說經七徧靈文顯布正道清明說經八徧民<md:KR5a0001_HFL_003-002a>物熙洽無有爭
心說經九徧眞文發現說經十徧嘉祥沓至是時一國是男是
女莫不傾心皆受護度咸得長生
道言是時元始天尊說經一徧東維无極无量品青華官君將
吏無鞅之眾浮空而至說經二徧南維无極无量品丹華官君
將吏無鞅之眾浮空而至說經三徧西維无極无量品皓華官

君將吏無鞅之眾浮空而至說經四徧北維无極无量品紫華
官君將吏無鞅之眾浮空而至說經五徧東北維無極無量<md:KR5a0001_HFL_003-002b>品
鬼門官君將吏無鞅之眾浮空而至說經六徧東南維無極無
量品地戸官君將吏無鞅之眾浮空而至說經七徧西南維無
極無量品人門官君將吏無鞅之眾浮空而至說經八徧西北
維無極無量品天門官君將吏無鞅之眾浮空而至八徧周竟
八維安鎭國祚官君將吏八景八威八史八神諸部仙官曹屬
之眾一時同至一國男女傾心歸仰皆願天地八維福瑞應感
安泰欣榮來聽天尊宣布法要安鎭國祚保天長存有如細雨
密<md:KR5a0001_HFL_003-003a>霧無鞅之眾傾國圍繞非可禁止於是元始卽於眉間額珠

之上出異色寶光光分八道每一道中現天書自然梵炁神符
於此八維出此八符安鎭國祚保定乾坤復現丹章玉文靈篇
迎至妙氣感攝嘉祥元始登引八維天曹地司官君將吏八方
至眞无量大神無鞅數眾俱入寶光之中天人仰看惟見拂拂
從寶光中入混化梵炁神符之內旣入寶光不知所在國人廓
散地靄綿雲皎如柔玉元始卽於妙景之內說安鎭國祚大法
都竟眾<md:KR5a0001_HFL_003-003b>眞監度以授於我當此之時喜慶難言法事粗悉諸天
復位倏歘之間寂無遺響是時天人遇值經法普得濟度全其
本年無有殘傷傾土歸仰咸盡一心不欺不誣不忮不謀不毀
不爭不佞不邪不媚不忍言尚忠正口無怨譽齊同慈愛異國

成親國安民豐欣樂太平經始出教一國以道預有至心宗奉
禮敬皆得度世
道言元始天尊說經中所言並是諸天上帝內名安鎭國祚禳
解八維致福降祥隱韻之<md:KR5a0001_HFL_003-004a>音亦是上靈內祕琅笈之書招集至
眞元聖妙有內諱保帝熙時之隱名也非世之常辭上聖已成
眞人通𤣥降靈力扶皇圖道持洪祚威伏邪醜德被生類能悉
其章誦之八徧八維康靖六合乂寗諸天遙唱萬帝設禮河海
湛然山嶽效靈日月重景璣星順躔羣魔束形鬼精滅爽迴福
延世安養種人至學之士誦之八過則五帝護國三天助持魔
精喪眼鬼祅滅爽濟度垂死絕而得生所以爾者學士雖稟至

科八維峙符安鎭靈法神氣未<md:KR5a0001_HFL_003-004b>合體未洞眞召制八神威未制
天政德可伏御地祇束縛魔靈但請祥致福而已不能更生輕
誦此章身則被殃供養尊禮家國興隆世世昌熾與善因緣萬
災不干神明護門斯經尊妙獨步玉京度人无量爲萬道之宗
巍巍大範德難可勝
道言凡誦是經八過天地八維八神官君將吏八景大神安鎭
國祚八大神王八方眞人同時齊到邪怪潛伏民物安和邦家
寗鎭魔精妖魅八符禳解營護眞靈八維之地伏骼<md:KR5a0001_HFL_003-005a>藏屍千年
木石水火之怪丹蛇赤鼠陰影𡨚滯古昔之鬼往眾先宗億曾
萬祖幽魂苦爽皆卽受度上升朱宮格皆九年受化更生得見

太平而好學至經功滿德就皆得神仙飛昇金闕遊宴玉京也
上學之士修誦是經身合天地絡應八維頭中九宮上通太極
八方玉文煥照身宮保鎭心君性靜無爲混合百神魂魄受鍊
隂陽運靈左居無英右守白元中有晨暉照耀億千驛馬奏功
司命結篇皆卽受度飛昇南宮普世受誦俱獲道眞玉符<md:KR5a0001_HFL_003-005b>招神
神安氣靈赤筋霜髓紫脉成文文布洞章骨變丹金則乃延夀
長年後皆得作尸解之道魂神暫滅不經地獄卽得返形遊行
太空此經微妙普度無窮一切天人莫不受慶無量之福生死
蒙惠上天所寶不傳下世至士齎金寶效心盟天而傳輕泄漏
慢殃及九祖長役地官侍經八維安鎭玉童玉女各三十二人

營衞神文保護受經者身
道言正月長齋誦詠是經安鎭寅卯辰巳午未申酉戌亥子丑
之方維正之位兆域之中<md:KR5a0001_HFL_003-006a>爲上世亡魂斷地逮役度上南宮七
月長齋誦詠是經安鎭天地民物生靈咸遂道性克慕神仙諸
天書名黃籙白簡削死上生十月長齋誦詠是經爲國王帝主
君臣父子安鎭國祚保天長存世世不絕常爲人君安鎭其方
民稱太平八節之日誦詠是經天地八維咸皆安鎭八景降祥
瑞應備現靈文祕圖八柱刋瓊八官紀善道化保於無窮三元
之日誦詠是經十二辰宮四方八維天神地祇施慈降福注定
吉祥永使聖君上德日隆神洞<md:KR5a0001_HFL_003-006b>無間體生玉華面有金顏魂神

澄正萬炁長存斷除苦惱身有光明三界侍衞五帝司迎萬神
朝禮名書上天功滿德就飛昇上清
　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐青黃白三
　色雲氣之中內外蓊冥有青龍白虎朱雀𤣥武獅子白鶴羅
　列左右日月照明洞煥室內八維符吏八面功曹環立侍直
　項生圓象內現天文龍鳳之書安鎭天地光映八維<md:KR5a0001_HFL_003-007a>如此分
　明密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今

日吉慶長齋清堂修行至經无量度人願所啟上徹徑御
无上三十二天元始上帝至尊几前(畢)
　引炁三十二過東向誦經<md:KR5a0001_HFL_003-007b>








元始无量度人上品妙經
元始洞𤣥靈寶本章上品妙首安鎭度人天地八維八威隱韻
凝篆自然八神赤文祖劫元眞元始妙氣化生諸天開闡八維
輔立天根天地神眞分氣結身方維旣定禍福乃陳上帝靈符
辟魔護人無文不光無文不明無文不立無文不成無文不安
無文不鎭是爲大梵安鎭乾坤國祚隆長慶瑞永綿鬱羅蕭境
玉帝靈都上極无上大羅天中眇眇劫仞下至崑崙奠界八維
區別萬方辨分正位皆<md:KR5a0001_HFL_003-008a>有官君神吏守衞奏疏上晨紀善注功
率由於民大行梵炁周回八方中有天地八維之神直符殺鬼
之使安鎭國祚之尊南極長生大君神霄眞王青華之君出教

立法保國護民符鎭八維天地朗明天省玉堂上相眞君中有
上宰𤣥司之君禳解災氣國祚咸寧中有南上司命司錄延壽
益算度厄尊神清蕩方隅萬物欣欣今日開化諸天臨軒
東維无極飛天護世神王長生大聖无量度人<md:KR5a0001_HFL_003-008b>
南維无極飛天護世神王長生大聖无量度人
西維无極飛天護世神王長生大聖无量度人
北維无極飛天護世神王長生大聖无量度人
東北維无極飛天護世神王長生大聖无量度人
東南維无極飛天護世神王長生大聖无量度人<md:KR5a0001_HFL_003-009a>
西南維无極飛天護世神王長生大聖无量度人

西北維无極飛天護世神王長生大聖无量度人
八維守符飛天護世神王長生大聖无量大神並乘𤣥雲都吏
甲馬八維神官神吏旗旛騶騎乘駕風雲噴煙吐火龍神驛卒
鬼官虎賁四面大將八臂神丁朱額青甲乘飈跨麟直符小吏
安鎭靈曹地域之神億乘萬騎升降而來迎侍霄駕鎭國保生
天機丞相南昌<md:KR5a0001_HFL_003-009b>上宫韓司主錄八維大神執天地籍檢察萬神
飛意密召齊到帝前隨所方維嚴奏上天普告三界无極神鄉
泉曲之府北都羅酆三官九府十二河源急召積屍大靈星君
使度生民八維剋害破射惡殺呼魄追魂上解祖考億劫種親
疾除罪簿落滅惡根不得拘留逼合鬼羣元始符命安鎭升遷

北都寒池部衞形魂地司保舉度品南昌天機都省道運長新
死魂受鍊仙化生民生民受度劫劫永存隨劫輪轉與天齊年
永度方維注害不干<md:KR5a0001_HFL_003-010a>隨符安鎭保慶長年道備德成超淩三界
逍遙上清上清之天天帝玉眞護持國境梵行
　　　　　　東方八天
　　　　明持玉陽天　　　　　　帝至利師方
　　　　角胎上極天　　　　　　帝勳夷思完
　　　　儲淨妙有天　　　　　　帝羣題士詢
　　　　彥迹鉛宗天　　　　　　帝厯蘄化常
　　　　氐張輔皇天　　　　　　帝彭義慈

　　　　太至昊祖天　　　　　　帝招機總維
　　　　祕瞢韓化天　　　　　　帝傳眞識元<md:KR5a0001_HFL_003-010b>
　　　　逸邈希順天　　　　　　帝祖羅英
　　　　　　南方八天
　　　　熯度霄炎天　　　　　　帝龍澌濔沙
　　　　鑄神骨想天　　　　　　帝𤣥鮮生
　　　　曜華麗舉天　　　　　　帝純寂渙池
　　　　宣革慶鴻天　　　　　　帝香京沂牢
　　　　變黼拭崇天　　　　　　帝肇𤣥慈名
　　　　斗虛爓阿天　　　　　　帝眞雲祕都

　　　　阻義炎流天　　　　　　帝猛子迴堂
　　　　略羽道餘天　　　　　　帝洞景易當<md:KR5a0001_HFL_003-011a>
　　　　　　西方八天
　　　　紆論制魔天　　　　　　帝誥屠辛良
　　　　柳寓偁當天　　　　　　帝伯定謨
　　　　徼連紫鯨天　　　　　　帝奏祥敷
　　　　傲靈悅空天　　　　　　帝上覺眞
　　　　越積渚安天　　　　　　帝演邱資賢
　　　　宜封觀虛天　　　　　　帝峻淵辭朋
　　　　義神飛廬天　　　　　　帝判極洞霞

　　　　頌𤣥流景天　　　　　　帝泰遙康容
　　　　　　北方八天<md:KR5a0001_HFL_003-011b>
　　　　兜𤣥隱微天　　　　　　帝氣襲龍枚
　　　　兆化億光天　　　　　　帝保粹沖
　　　　史阿奚幾天　　　　　　帝湊昌輪
　　　　豫常尤俞天　　　　　　帝斷從堅
　　　　賓張守符天　　　　　　帝曲回明方
　　　　福王行逸天　　　　　　帝壽耆晞
　　　　靜原華鼎天　　　　　　帝度眞天形
　　　　道遠浩流天　　　　　　帝言永疆

三十二天三十二帝諸天隱諱諸天隱名天中空洞安鎭國祚
自然靈章八維隱韻安鎭<md:KR5a0001_HFL_003-012a>之音安鎭之尊八維之神八維大魔
八維之靈度符𤣥合變化上清无量之奥深不可詳召攝神眞
普度天人今日禳除度法厯關諸天請鎭國維斬絶祅羣飛仙
八景名列太𤣥眞魔監舉無拘天門東斗定化西斗伏祅北斗
斬姦南斗衞生中斗鎭惡總監八維青帝養育白帝輔成赤帝
安民黑帝滅禍黃帝衞生保安兆時青天魔王安鎭東維赤天
魔王寶符南離白天魔王西遏刀兵黑天魔王北維普寗黃天
魔王八威神兵五帝大魔搜捕<md:KR5a0001_HFL_003-012b>八維清肅天地總領鬼兵麾幢
鼓節遊觀太空靈文煒煥羅布威光安鎭國祚嚴攝邪氛神王

受命除世不祥𤣥蛇吐毒九都膽張天丁縛鬼北斗戮精擲火
萬里流鈴八衝敢有干試拒遏八神金刀亂施千祅滅形仰嘯
玉華俯咀絳津天地八維念道安眞屠滅禍爽風火無停千千
截首萬萬剪形魔無干犯鬼無祅精三官北酆明檢鬼營不得
容隱金馬驛呈普告無窮萬神咸聽三界五帝列言上清<md:KR5a0001_HFL_003-013a>
　元始上帝和合三炁天地八維安鎭國祚之法祕於
　東華寶室威禁至重八維眞符皆自然靈章飛𤣥之華九鳳
　之氣以成紫字用以救護世厄方隅邪怪境土不順之道若
　國境疾癘兵盜水火之難則行香修齋六時行道誦此
　妙經隨所災分丹書此符作旺相所宜之色設於國內燒香

　醮禮
　三天帝君八維神王將吏中庭法師仗<md:KR5a0001_HFL_003-013b>劍步躡斗罡禁氣誦
　呪隨所安符訖後三日或七日徹去壇席大吉如一家有方
　隅注害毒惡之氣身黃土符之殺亦用此符禳厭亦祭八維
　官君將吏等也此
　上清護世之文不可輕慢衞符皆有靈官童子玉女直符以
　申令行事焉具符如左八符或繒或紙金鑄石刻皆可每維
　直符十九人使者三人守符官君將吏三千人<md:KR5a0001_HFL_003-014a>



　安鎭東維青華丈人護世長生真符
　　青書黑繒施震宮上









　安鎭南維赤靈真人護世旺福真符
　　丹書黃繒施離宮上<md:KR5a0001_HFL_003-014b>









　安鎭西維章簡玉女護世禳兵真符
　　白書黑繒施兌宮上









　安鎭北維龍𤣥大神護世保祚真符
　　黑書白繒施坎宮上<md:KR5a0001_HFL_003-015a>









　安鎭東北維皓真靈君護世伏魔真符
　　白書綠繒施艮宮上









　安鎭東南維碧仙神君護世通𤣥真符
　　碧書紫繒施巽宮上<md:KR5a0001_HFL_003-015b>









　安鎭西南維𤣥真夫人護世寶皇真符
　　黑書絳繒施坤宮上









　安鎭西北維天老帝君護世鎮國真符
　　白書黑繒施乾宮上<md:KR5a0001_HFL_003-016a>









　如上八符皆梵炁至精變化自然成文安鎭天地八維變災
　爲福帝尊萬年民有信誠取黃繒以丹書八符佩身辟萬邪
　千禍出入往來不避太歲方維大殺修營居室施符八維元
　亨利貞
　　安國祚萬歳太平五福真君一十二字黃書之安中央
　　石臺上<md:KR5a0001_HFL_003-016b>












　中央玉文一十二字保鎮國祚福夀帝尊諸天上帝臺闕之
　上皆刻書之也國界之內四時不調災癘競起皆當醮禮天
　真敷露五方真文安鎮八符及山水簡券七日之內必獲感

降致福流祥也
元始混茫五氣回光上降下接玉液流滂結爲玉京環峙八方
金氣生剛神風激揚浩浩九劫太乙玉房道爲氣母龍漢延康
眇眇億劫混沌之中上無色界下無輪淵金粟潤澤羣龍伏潛
中有大神身如玉蚖莽莽萬丈噴<md:KR5a0001_HFL_003-017a>雷吐烟眼爲日月血液爲泉
浩波杳冥海之百川雲凝氣鼓玉景爲天天上天下無幽無冥
無形無影無極無窮溟涬大梵遼廓無光赤明開圖運度自然
元始安鎭敷落靈眞八維神綱星斗交連勅命靈官分域龍君
天殺地殺八維大神十二宮分上乾下坤道氣如繩貫珠絡纓
神符赤書辟斥祅氛保制劫運使天長存梵氣彌羅萬範開張

元綱流演三十二天輪轉無色周回八維旋斗厯箕六氣纒綿
三十五分總御天關勝伏淩犯動靜改<md:KR5a0001_HFL_003-017b>遷維內守神衞世無愆
生善滅惡定錄三天八景冥合氣入𤣥𤣥𤣥中太皇上帝高眞
汎景八維禳鎭咸寗金眞朗郁流響雲營玉音攝氣靈風聚煙
紫虛鬱秀輔翼萬仙露文植符福祚帝宸水升火降自然成眞
眞中有神長生大君無英公子白元尊神太乙司命桃康合延
八維之內各有尊靈共保皇圖護衞帝門執符把籙保國救民
上遊上清出入華房八維之內細微之中下鎭百靈中華絳宮
運行五氣混合萬神十轉迴靈萬氣齊眞眞<md:KR5a0001_HFL_003-018a>道貴生无量度人
上開八關八維之方罪福禁戒宿命因緣普受開度死魂生身

九土安鎭氣降諸天諸天之上八道靈文中有空洞謠歌之章
眞王靈篇辭參高眞
　第一欲界清寗維域飛空之音
道化一形　　　　陰陽兩分　　　　天上天下
瓊室玉宮　　　　十二神營　　　　八維四門
水火金木　　　　寒暑相因　　　　沖氣爲和
刑尅俱存　　　　順爲吉德　　　　逆爲禍根
天地八維　　　　倚伏所存　　　　煌煌赤符<md:KR5a0001_HFL_003-018b>
蕩逐神姦　　　　保德常自吉　　　泄慢常自凶
高上神霄王　　　綠輿來紫空　　　惟願法教興

生津遠莫窮　　　龍章施八維　　　辟除禍害宗
不使斷正氣　　　保延世運亨　　　淩虛誦洞𤣥
以攝扶持功　　　束送幽邪靈　　　斬馘祅魔鋒
安鎭長綿綿　　　聖祚日興隆
　第二色界八維禧祐之章
玉都萬神　　　　總御八方　　　　圓羅洞無
大梵周行　　　　變化浩渺　　　　周布億千
飛𤣥成書　　　　佩服眞靈　　　　斷絕殃注<md:KR5a0001_HFL_003-019a>
吉慶相連　　　　坎離激戾　　　　邪氣紛紛
神符所至　　　　靈光燕存　　　　福降紫清

運會自然　　　　此時樂兮　　　　上帝之恩
禳祅滅凶　　　　生類和寗　　　　我道難遇
故顯洞文　　　　飛空妙範　　　　混合𤣥元
成敗之用　　　　率由爾身　　　　普天護度
賴此歌音
　第三無色界安鎭天福歌曰
碧雲鬱嵳　　　　玉淨圓羅　　　　洞虛無色
燿素靈波　　　　惟有元一　　　　混沌之神<md:KR5a0001_HFL_003-019b>
生育天地　　　　布列𤣥眞　　　　世分八維
中含紫虛　　　　皇極爲王　　　　統御萬方

飛神萬變　　　　法道眞常　　　　赤文煥麗
制魔召祥　　　　施張靈化　　　　庶物咸康
致福者心　　　　諒不由他　　　　心通妙意
三氣凝華　　　　國祚由是安　　　教化靡不同
萬神享慶會　　　靈童伐鼓鐘
此三界之上飛空之中飛仙歌音音參洞章誦之百徧名度南
宮誦之千徧魔王保迎萬徧道備飛昇太空過度三界位登仙
公有聞<md:KR5a0001_HFL_003-020a>靈音魔王敬形勅制地祇侍衞聖君八紘安泰永絕禍
難祖禰升遷遊宴玉天欣樂無窮歡盼劫年是謂無量保度無
窮有祕上天文諸天共所崇泄慢墮地獄禍及七祖翁

道言此二章並是諸天上帝及至靈眞王隱祕之音皆是大梵
之言非世之常辭言無韻麗曲無華宛故謂𤣥奧難可尋詳上
天所寶祕於𤣥都紫微上宮依𤣥科四萬劫一傳若有至人齎
金寶質心依舊格告盟十天然後而付焉<md:KR5a0001_HFL_003-020b>
道言夫天地運度否終日月五星虧盈至聖神人休否末學之
夫疾傷上逮國境水旱民物疾癘八維之分有諸災怪同氣至
士皆當齊心修齋六時行香八徧轉經醮禮天眞八維施符中
安十二玉字勤苦至禱福德立降消諸不祥無量之文普度無
窮
道言夫治化未周道德未充事應廣運開闡𤣥功當擇上學至

人爲其行香誦經則天地八維普獲安鎭國祚咸亨人無邪害
眞正神明萬物被德稟生受靈鬼屍滯爽開度形魂<md:KR5a0001_HFL_003-021a>徑上南宮
隨其學功計日而得更生輪轉不滅便得神仙
道言夫天地運終星宿錯度日月失昏四時失度陰陽不調國
境有災水火兵盜疫毒流行兆民死傷師友命過皆天地八維
刑勝之氣注射使之皆當施符按法修齋行香誦經夫齋戒誦
經功德甚重上消天災保鎭帝王下禳毒害以度兆民生死受
頼其福難勝故曰無量普度天人
道言凡有是經能爲天地帝主兆民行是功<md:KR5a0001_HFL_003-021b>德有災之日發心
修齋燒香誦經醮告八維施符用法誦經八過皆諸天記名萬

神侍衞右别至人尅得爲聖君金闕之臣諸天記人功過毫分
無失天中眞王亦保舉爾身得道者乃當洞明至言也
諸天中大梵隱語无量音　　道君譔
元始靈書安鎭國祚玉篇
　　　　　　東方八天
　　　　竅呌鼇醯　　辯霸龢霠　　教昴洎撲
　　　　越英孳緘　　昺扁流轄　　爰瓏稽郴<md:KR5a0001_HFL_003-022a>
　　　　妙落筆俞　　肇熒彌摩　　郁圖璟祖
　　　　竇冥健禂　　琯棐赭環　　徼咸協汾
　　　　鮮鐸巴漫　　馗瓊綠完　　蔽膜遊綿

　　　　邈巒斗箋
　　　　　　南方八天
　　　　訥池建憇　　炯桓嶷兟　　罔𤣥師元
　　　　霹溥優賓　　宥團宥假　　天晶厯孫
　　　　呌崛羈罩　　麽錫漾敦　　鎪犀幹索
　　　　譚監鬼遒　　懋姬暄緒　　屢涪婁滷
　　　　蕭仙登京　　篆昭孔盟　　晝就豚浹<md:KR5a0001_HFL_003-022b>
　　　　混徊洞侖
　　　　　　西方八天
　　　　蘇訶交彭　　屈觀史庚　　忍利欹遁

　　　　幽茂武神　　圭羅積坤　　殊容被紳
　　　　濫卓廣割　　嬰漏淵璘　　頂舍乾婁
　　　　淨展昏鈞　　命提懽茹　　遘混泥淪
　　　　瀹莊運秀　　毗孤遼泉　　逵濯衍文
　　　　史極酉仙
　　　　　　北方八天
　　　　藏堅滸銳　　日曄靈頤　　輻遠蹟徠<md:KR5a0001_HFL_003-023a>
　　　　藴剸犀雷　　燿揚晃微　　陁蘭伊垂
　　　　乳鹹旌派　　虛劫赤璺　　盤巒俯巓
　　　　纒翅驛繪　　鈕耿遙𤣥　　直沆霄宣

　　　　蕩逸亘廓　　龍廬皎荃　　酆截令牢
　　　　燔丁北然
道言此諸天中大梵隱語无量之音舊文五色神金鼓冶爲符
安鎭天地八維之上調正運數氣合元和扶衞國祚與道常興
字皆廣長一丈天眞皇人昔書其文以爲正音有知其音能齋
而誦之者諸天皆遣八方神王八<md:KR5a0001_HFL_003-023b>維宰牧下觀其身書其功勤
上奏諸天萬神朝禮地祇侍門大勳眞仙保舉上眞道備尅得
遊行三界升入金門此音無所不辟無所不禳無所不度無所
不成天眞自然之音也故誦之致八眞下觀上帝遙唱萬神朝
禮三界侍軒羣祅束首鬼精自亡琳琅振響十方肅清河海靜

默山獄吞煙萬靈振伏招集羣仙天無氛穢地無祅塵冥慧洞
清大量𤣥𤣥也
