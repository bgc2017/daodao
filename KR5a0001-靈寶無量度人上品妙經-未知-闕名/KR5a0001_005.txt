







@fw元始无量度人上品妙經卷之<md:KR5a0001_HFL_005-001a>五
消禳國君王侯世土災祥品
道言昔於靜慶天中玉景安華大眞樂土受元始度人消禳國
君王侯世土災祥无量上品元始天尊當說是經周迴十過以
召十方始當詣座天眞大神上聖高尊燿寶眞人諸天仙王太
極公侯左右仙伯卿士神吏無鞅數眾乘空而來寶埒天馬流
軿雲車揚光煇彩華宸燿浮金根飛輪五雲交映侍衞星羅九
靈開瑞洞朗八虛七日七夜諸天三界仙<md:KR5a0001_HFL_005-001b>眞境域一時慶樂羣
眞協德人天康夀災患蠲消咸樂太平諸天世土山川林木緬
平一等無復高下土皆作黃玉無有異色眾眞侍座元始天尊

𤣥坐空浮九光寶蘂太和瓊龍之上說經一徧諸天大聖同時
稱善是時普天世土之中風化晏清說經二徧祅沴不生說經
三徧時序和平說經四徧星辰順軌日月常明說經五徧五穀
咸茂無有凶橫說經六徧保眞棄僞民無欲心說經七徧民德
歸仁富夀永康說經八徧正道流行羣生遂性<md:KR5a0001_HFL_005-002a>說經九徧國王
帝主益增萬夀說經十徧天人合慶福祚無窮是時一國是男
是女莫不傾心皆受護度咸得長生
道言是時元始天尊說經一徧東方無極大聖消災大神無鞅
之眾浮空而至說經二徧南方无極大聖禳凶大神無鞅之眾
浮空而至說經三徧西方无極大聖散禍大神無鞅之眾浮空

而至說經四徧北方无極大聖除殃大神無鞅之眾浮空而至
說經五徧東北无極大聖滅醜大神無鞅之眾浮空而至說<md:KR5a0001_HFL_005-002b>經
六徧東南无極大聖馘惡大神無鞅之眾浮空而至說經七徧
西南无極大聖蕩穢大神無鞅之眾浮空而至說經八徧西北
无極大聖誅邪大神無鞅之眾浮空而至說經九徧上方无極
大聖殄癘大神無鞅之眾浮空而至說經十徧下方无極大聖
伏魔大神無鞅之眾浮空而至十徧周竟十方无極消禳世土
一切災祥至眞大神一時同至諸天國土君臣兆民傾心歸仰
來者有如雲奔霧合無鞅之眾迮國一半土皆偏陷非可禁止
於<md:KR5a0001_HFL_005-003a>是元始化一神珠大如鬱儀凝煇曜煥升降徘徊在太空之

中元始攝引華芒徧及一切天眞大神上聖高尊燿寶眞人十
方无極諸天國土君臣兆民消禳世土災祥大神無鞅數眾俱
入神珠之中天人仰看惟見諸天國土君臣兆民消禳世土災
祥大神惟見歘歘從華芒中入旣入華芒不知所在國人廓散
地還平正無復欹陷元始卽於神珠之內說經都竟眾眞監度
以授於我當此之時喜慶難言法事粗悉諸天復位倐歘之間
寂無遺<md:KR5a0001_HFL_005-003b>響是時天人遇值經法普得濟度全其本年無有中傷
世土安泰莫不昌隆不擾不競不疾不傷不刑不殺不侵不盜
不夭不殘上下一德保合太和齊同慈愛異骨成親國安民豐
欣樂太平經始出教萬國以道預有至心宗奉禮敬皆得度世

道言元始天尊說經中所言並是諸天上帝內名隱韻之音亦
是眞王內諱百靈之隱名也十方世土之中國君王侯欲延永
世襲保安境土使兵災不起水旱不生盜息民豐時<md:KR5a0001_HFL_005-004a>康物泰皆
當敷置五方消禳世土災祥眞文或以佩受迎致福祥鎭國之
符立壇祈醮詠此神文消災禳禍克保太平非世上之常辭上
聖已成眞人通𤣥究微能悉其章誦之十過諸天遙唱世土遐
昌災病弭除水火蕩平政教大備道德齊隆福祥洊至民物熙
熙至學之士誦之十過則天地協贊感格神靈經緯順次造化
生成國祚綿遠善瑞日臻所以爾者世土氛穢旣消道氣還湻
消禳妙範召制威神營衞於時運抗禦而不愆保度至治<md:KR5a0001_HFL_005-004b>但無

爲而已不復憂虞輕誦此章身則被殃供養尊禮社稷興隆世
上昌熾與善因緣萬災不干神明護門斯經尊妙獨步玉京消
禳一切災祥爲萬道之宗巍巍大範德難可勝
道言凡誦是經十過諸天齊到億千萬國國君王侯世土之中
皆蒙𤣥化普受道恩生養人物德澤咸均潛化蟊賊使姦慝無
聞激揚和氣清靜自然介爾景福上契玉眞也上學之士修誦
是經皆能爲國消禳疾害召致嘉祥世人受誦則上保家邦下
無身災永爲忠<md:KR5a0001_HFL_005-005a>孝延夀長年後獲鍊化超生沉淪返質登仙遊
宴太清此經微妙普度無窮一切天人莫不受慶無量之福世
土蒙惠上天所寶不傳下世至士齎金寶效心盟天而傳輕泄

漏慢殃及九祖長役冥關侍經五帝玉童玉女各二十四人營
侍神文保護受經者身
道言正月長齋誦詠是經消禳國君王侯世土爲天地陰陽乖
沴成災禳制克平七月長齋誦詠是經消禳國君王侯世土日
月星辰厄會之愆臨注身宮扶持妙用後天無終十<md:KR5a0001_HFL_005-005b>月長齋誦
詠是經消禳國君王侯世土災祥爲永延厯數降致仙眞安鎭
國祚保天長存世世不絕長爲人君安鎭其方民稱太平八節
之日誦詠是經靈慶覃被敷佑庶民本命之日誦詠是經消禳
災禍保身之中三田八景九宮關節靈眞臟腑百神羅絡一形
夀筭無傾鎭禳世土災凶保萬物以同榮尊享上功聖德齊明

三界侍衞五帝司迎萬神朝禮名書上天功滿德就飛升上清
道言行道之日皆當香湯沐浴齋戒入室<md:KR5a0001_HFL_005-006a>東向叩齒三十二
通上聞三十二天心拜三十二過閉目靜思身坐青黃白三
色雲氣之中內外蓊冥有青龍白虎朱雀𤣥武獅子白鶴羅
列左右日月照明洞煥室內項生圓象光映十方如此分明
密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官使者各三十二人關啟所
言今日吉慶長齋清堂修行至經无量度人願所啟上徹俓御<md:KR5a0001_HFL_005-006b>
无上三十二天元始上帝至尊几前(畢)

引炁三十二過東向誦經





















元始无量度人上品妙經
元始洞𤣥靈寶本章消禳國君王侯世土災祥上品妙首十回
度人百靈隱韻離合自然五氣玉文三天妙根混沌之始感激
神眞推判萬象品物流形光華布景與道合明總御<md:KR5a0001_HFL_005-007a>三界羅絡
八方邦國境域帝主侯王各統世土上𤣥所宗政治德化效法
是崇動靜之機表應災祥善招其吉惡貽其殃洞合希夷天運
隆昌存乎妙範皇極金篇彌綸範氣攝錄神王檢校禍福會於
玉堂左右𤣥臺丹靈雲房簡察否厄隨氣消禳演溢太和周旋
徘徊中有上化保度之司中有極眞雙皇太微中有五老卻災
辟非中有道祖太乙天眞中有九靈太妙元神掌握樞紐西華

玉妃迴愆散厄无量之功今日開化諸天臨軒<md:KR5a0001_HFL_005-007b>
東方无極消禳災厄神王長生大聖无量度人
南方无極消禳災厄神王長生大聖无量度人
西方无極消禳災厄神王長生大聖无量度人
北方无極消禳災厄神王長生大聖无量度人
東北无極消禳災厄神王長生大聖无量度人<md:KR5a0001_HFL_005-008a>
東南无極消禳災厄神王長生大聖无量度人
西南无極消禳災厄神王長生大聖无量度人
西北无極消禳災厄神王長生大聖无量度人
上方无極消禳災厄神王長生大聖无量度人

下方无極消禳災厄神王長生大聖无量度人<md:KR5a0001_HFL_005-008b>
十方消禳世土災厄保慶神王長生度世无量大神並乘寶埒
天馬流駢雲車華葢燿浮金根飛輪騰馭驂駕玉鳳金龍建召
神之節命靈之旛前詠洞虛之曲後歌天寶之章青鸞素鶴鳴
嘯相和前馳後擁金華帝仙騎乘駢羅控景徘徊停旌駐蹕監
眞度非十方主吏萬國神君天曹主宰皇綱眾靈持符執籍同
會帝宸鑒觀善惡檢察災源宣命世土九地神州定化之府神
霄外臺典錄仙卿九宮八道十二天元總提運會造育之權蕩
除凶<md:KR5a0001_HFL_005-009a>戾塞絕惡津不容邪𧕏激肆祅雲靈寶上法安鎭消禳回
祥致福延祚無邊國君侯王常居自然端拱無爲燕禧劫年民

物寗泰共保長存世難息氛三極澄清永致陰陽窮厄之愆四
時和平五辰順序二運推遷妙用之本該通太𤣥太𤣥之天天
帝洞明元皇之境梵行
東方八天
瀾部臻祺天帝南菩洎呈
鎭平思化天帝越輔明津<md:KR5a0001_HFL_005-009b>
拱觀政神無竟天帝索可靈
道端克遒天帝抱雌觀神
眞華總明天帝侯昌都
運陽扶世天帝孟奇晦山

福納萬申天帝用達斯
洞靈濟方天帝劉景標
南方八天
覺慧丹元天帝女裳益𤣥
常應炎空天帝學統慈布
光德保生天帝杜百還<md:KR5a0001_HFL_005-010a>
洪猷遠滋天帝照無拖
澤施普揚天帝運撻默尋
厯祚極隆天帝魁元仲嘉
福熙昭績天帝孝攸倫

政通神幾天帝洞皇利尊
西方八天
道功微妙天帝初顯蔚基
鍊素證眞天帝登保妙持
奇靈省世天帝雅𤣥旨宜
百寶履完天帝畧伯季望<md:KR5a0001_HFL_005-010b>
順慈濟明天帝龍求信中
智藏遁芒天帝退吉淵
武威宗皓天帝助光浪同
宇寗正隆天帝順佪靈夫

北方八天
𤣥生悟眞天帝報逸取仙
施𤣥淨粹天帝伯師邊能
戒精檢神明祖天帝賀室龍門
遙龍普變思眞天帝釋乙叢
直功進義天帝曜合紫清<md:KR5a0001_HFL_005-011a>
太𤣥思无天帝召變祝棊
離緣定化天帝末那憂余
司危履𤣥天帝虛生斗察
三十二天三十二帝諸天隱諱諸天隱名虛𤣥變化無量洞章

空无成韻九天之音三境之尊立極之神飛天大魔保鎭之靈
陰運陽降法象生成元化之妙大不可量普育羣眞保國護人
消禳災厄靜息祅氛收捕惡逆掃蕩姦凶解散厄會卻滅洪災
眞王監舉過度天關東斗豐殖西斗持兵北斗注壽南斗政<md:KR5a0001_HFL_005-011b>明
中斗養德恩沛下民青帝備文白帝鑒觀赤帝行令黑帝察姦
黃帝體道統攝天官青童持旛伐滅叛亡赤童執節消殄火殃
素童秉旗四夷來王𤣥童建麾穀盈太倉黃童仗鉞守衞明堂
五天靈童神化無方總領三界斡運天常召神制氣叩玉鳴鐘
宣令布教飛行太空丹天赫弈與道同功鎭安世土保天無終
上𤣥降命符告北酆眞王護世境土崇康眞文寶書普鎭不祥

八靈翊衞雷電恢張金獸天馬神鳳毒龍流鈴煥落風火激衝
炎<md:KR5a0001_HFL_005-012a>炎赫赫朗燿高穹馘滅祅𧕏皇道升平社稷綿永萬邦咸寗
魔無干試鬼無逃形六天列曹檢察鬼營不得怠縱使氣交并
普告三官萬神咸聽三界五帝列言上清
帝一元始皇老上眞三氣流芳化生神靈上列九宮下布九淵
太漠眞精紫虛玉清曲宸高映燿景𤣥冥蒼混綠旻白章碧炎
羅絡大梵素雲呇煙金闕黃房玉京寶山丹霞鬱壘蘂珠廣寒
眇眇劫仞無極靈宮混黃下降輪轉剛風九水三周浩蕩頑空
外運綱紐流演<md:KR5a0001_HFL_005-012b>諸天中育萬類主之以君體備天地齊居獨尊
陰陽升降庶物乃成元和沖妙牧養人民陰窮陽悖天災互生

兵荒水旱疫毒流行民物夭傷何以禳除洞𤣥靈篇七眞印章
五帝玉文石精金光太丹𤣥經消禳世土之災永亨利貞調正
五常七曜齊明人主受福永保太平上遊玉虛九化飛輪太微
之內𤣥極之中三元考校正道興隆蕩蕩灝景巍巍圓羅圓煇
絳煙大明陰華朱爓蒼晶騰光散霞天道貴和无量度人出入
八門生化之根陽九<md:KR5a0001_HFL_005-013a>百六水火刀兵普受拯濟消滅災凶世獲
樂康上聞三天三天之上玉帝𤣥居中有消禳世土災厄之章
八景瓊書辭參高眞
第一保鎭國君飛空之音
浮羅神邱受錄紫皇乘雲落煙

八道交光玉闕龍文保鎭帝皇
妙哉神霄尊興此大法橋天光降紫微
寶符攝羣祅翩翩歸上帝紛紛登絳霄
國君受大福天歌朗幽寥世祚享太平
懋昌道所招元始授靈章大梵何昭昭<md:KR5a0001_HFL_005-013b>
境界旣以肅惡根皆殄消正己道來格
萬劫亦非遙
第二消禳王侯災厄之章
大道恢張變化無方峨峨諸天
咸立侯王翼衞億千共正宏綱

下及人世仰法高穹悠悠羣類
功歸帝皇斡運斗極齊以崑崙
召仙集眞開化超登感降和氣
養育生民掃殄凶醜卻滅邪源
肅清世土皇極眞明三𤣥寶符<md:KR5a0001_HFL_005-014a>
統攝萬兵得與飛仙同到玉階
遊行太空所向利亨運神上景
永居紫庭
第三消禳世土災厄歌曰
上列九天下分九淵蕩蕩道景

經緯無邊輪轉元綱而定域中
國界旣正宸極居尊森羅三境
安鎭五山帝處神洲總攝萬靈
若有災厄禳以玉文𤣥音八書
六十四篇洞明天地六氣交纏<md:KR5a0001_HFL_005-014b>
拂除凶穢簡奏上𤣥保鎭隆平
三界晏然至道本無形神妙可相傳
𤣥德被羣有稽首神霄文
此三界之上飛空之中眞王歌音音參洞章誦之百徧四海和
同誦之千徧民化時雍萬徧道備世祚無窮超度三界德業興

崇有聞靈音封山召靈勅制地祇侍衞送迎保安國土普濟羣
生是謂无量億劫度人有祕上天文諸天共所崇泄慢墮地獄
禍及七祖翁
道言此二章並是諸天上帝及神霄眞王隱<md:KR5a0001_HFL_005-015a>祕之音消滅國君
王侯世土之內一切災厄辟斥不祥禳除兵饑蝗旱洪災瘟疫
繁霜雷電暴惡風雨一切怪異使世土遐長宗胄繁茂禁制邪
魔召迎和氣皆是大梵之言非世上常辭言無韻麗曲無華宛
故謂𤣥奧難可尋詳上天所寶祕於神霄玉清王府東室祕藏
數丁壬辰應運下傳若有至人齎金寶質心依舊格告盟十天
然後而付焉

道言夫天地運度亦有否終日月五星亦有虧盈至聖神人亦
有休否末學之夫亦有疾<md:KR5a0001_HFL_005-015b>傷凡有此災同氣皆當齊心修齋六
時行香十徧轉經福德立降消諸不祥无量之文普度無窮
道言夫末學道淺或仙品未充運經災厄身厯傾危但當冥心
行香誦經十徧卽得過度厄難隨其學功計日而得昇遷不犯
干試超登列仙
道言夫天地運終星宿錯度日月失明四時失度陰陽不調國
境災怪疫毒流行兆民死傷師友命過皆當於國門之外築五
方𤣥壇<md:KR5a0001_HFL_005-016a>於有災之所向望其處敷露五方眞文六時行香讚禮
誦詠投詞上章招致眞靈諸天卽遣消禳世土十大神將一合

來降驅斷災厄除斬祅魅世土安寗五福荐至夫齋戒誦經功
德甚重上消天災保鎭帝王下禳毒害以度兆民生死受賴其
福難勝故曰无量普度天人
道言凡有是經能爲天地帝主兆民行是功德有災之日發心
修齋焼香誦經十過皆諸天記名萬神侍衞右別至人尅得爲
眞王玉<md:KR5a0001_HFL_005-016b>府之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語无量音道君譔
元始消禳國君王侯世土災祥玉篇
東方八天

景位尸陁邀林詗歌辨樊至持
韋詢丕多鉤白猛提韓淵竟傞
徧霧勅符橫佐篇沙冀液秦屯
渟侯總河无闌催宴離雲濯波
壘慈貽明光廓幽羅正行梵龍<md:KR5a0001_HFL_005-017a>
天機玉沲
南方八天
星殿元基厯奔華邊轉擲賀門
九峩承天化直占殿允皇逸權
聊還注壺景運璣璇丙現守澤

平遙屈連慶常驛飛流岐𤣥仙
蕩方經構璧建趣堅陳東莫攴
猛柞混田
西方八天
劔伊眞庭連岡驥晶變素莎臺<md:KR5a0001_HFL_005-017b>
治異涓靈卦室鎻疆飛翔定扃
蔭末山峯汶時贄丁演亶祺陋
祠婁決征祖判叔徒吉倚文寗
頻酆曲泉例蘇雲城元被渦祖
救慈蓬興

北方八天
纁組迎符樞台北圖究綿密祝
嬰次縁桓苟隸寂曹月緒敷綿
琤初凝紀遼笳牧班霞沛望逾
令别將神削凝詔咸力宣固全<md:KR5a0001_HFL_005-018a>
錄梵廣報冥察裕𤣥栗微罔著
覺陶茨輪
道言此諸天中大梵隱語无量之音舊文祕在九天玉闕之內
應運降世消禳下土諸國境域災癘字皆廣長一丈天眞皇人
昔書其文以爲正音有知其音能齋而誦之者諸天皆遣靈飛

使者下觀其身書其功勤上奏諸天萬神朝禮地祇侍門四極
眞王保舉上升道備尅得遊行三界升入金門此音無所不辟
無所不禳無所不度無所不成天眞自然<md:KR5a0001_HFL_005-018b>之音也故誦之致飛
天下觀上帝遙唱萬神朝禮三界侍軒羣祅束首鬼精自亡琳
琅振響十方肅清河海靜默山嶽吞煙萬靈振伏招集羣仙天
無氛穢地無祅塵冥慧洞清大量𤣥𤣥也



太上五方眞文及國君王侯所佩消禳災祥符命並附於後<md:KR5a0001_HFL_005-019a>

東方眞文
































南方眞文<md:KR5a0001_HFL_005-019b><md:KR5a0001_HFL_005-020a>
































西方眞文
































北方眞文<md:KR5a0001_HFL_005-020b><md:KR5a0001_HFL_005-021a>
































中央眞文<md:KR5a0001_HFL_005-021b>
































國君佩符










王者佩符<md:KR5a0001_HFL_005-022a>










諸侯佩符










右符安世土除災禍隨所旺色書碧繒上絳囊盛上香三再
拜佩之吉更用一著社中尤勝<md:KR5a0001_HFL_005-022b>





















角集一音釋
喑(音陰口不能言也)㢌(音阿病也)迮(音嘖起也)倐(音叔走疾也)剡(剡本字音䬍疾起也)
𡜍(本作嫉音自如也)𨚧(音加)笳(音加)馘(音國截耳也)飈(音標暴風也)
洼(音娃)玃(音瞿)惒(俗和字)𤓁(音言火門也)摙(音輦負擔也)䆫(同窗)
璈(音敖樂器)斡(音宛轉也)閴(傾入聲靜也)孱(音茲)瞢(與𥌋同)蚖{(音元蛇醫也)
鼇(音敖大𣀴也)䨧(音陰雲貌)馗(音逵)兟(音莘也)滷(音魯鹽地)侖(音倫叙也)
璺(音問玉破也)狨(音戎)𦍙(同牂)𧕏(音蘖妖虫也)呇(音起與啟同)陁(俗陀字)
沲(同沱)擲(音躑投也)攴(音撲小擊也)琤(音爭玉聲)














