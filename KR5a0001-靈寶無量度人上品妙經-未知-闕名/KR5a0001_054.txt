







元始無量度人上品妙經
元始洞𤣥靈寶本章斬馘不祥十迴度人破邪隱韻離合自然
太无无名混洞北淸太一正眞化爲老人紫羽錦䙱腰帶流鈴
首建天英執御洞經口吐靈和斬馘百精天和至眞<md:KR5a0001_HFL_054-008a>眞氣煥明
五色𤣥黄八角成文龍章虎書符圖啟靈化生六甲役使六丁
三元定錄五帝變形開廓陰穢正道聿興無文不光無文不明
無文不立無文不成無文不度無文不生是謂大梵天中之天
玉符妙重諸天所尊變化金闕上淸之神太霄九華梵氣洞冥
圓羅紫極七九合𤣥𤣥臺玉京中有上皇斬邪討姧惡源消斷
眞道自然自然靈威火山炎池冶鍊至神龍巾鳳衣主攝不祥

聖賾通開萬二千神符圖火兵俠衞上皇都校三元眇眇<md:KR5a0001_HFL_054-008b>𤣥道
若亡若存雙景內朝陰陽循環紫景白霏嚴駕不停大行梵氣
周迴十方中有三天正法之神中有北𤣥斬邪之君中有司禁
勅法之神中有神符保命之君中有六天普護丈人中有九天
司命採察之君巡遊五嶽丈人都禁眞官身化水火立生風雲
神么萬億虎賁兆民斬馘不祥無量度人今日校錄諸天臨軒
東方無極靈威神王長生大聖無量度人
南方無極靈威神王長生大聖無量度人<md:KR5a0001_HFL_054-009a>
西方無極靈威神王長生大聖無量度人
北方無極靈威神王長生大聖無量度人

東北無極靈威神王長生大聖無量度人
東南無極靈威神王長生大聖無量度人
西南無極靈威神王長生大聖無量度人
西北無極靈威神王長生大聖無量度人
上方無極靈威神王長生大聖無量度人
下方無極靈威神王長生大聖無量度人
十方至眞靈威神王長生度世無量大神並乘紫氣丹霞徊光
赫衝翠旌錦節素蓋瓊輿<md:KR5a0001_HFL_054-009b>驂御龍虎導從仙眞建五神流煇之
幢三素翔鸞之紱前嘯玉籟齊唱後吹碧籥同鳴絳鵲靑禽嘯
歌噰噰四明治道五仙陪車億乘萬騎浮空而來傾光迴駕檢

錄不祥諸天上公北酆眞宰九天都司七政八靈騁霧凌風奔
馳炎獸擲旗鼓革號呼獵響執案考籍齊到帝前隨所應度嚴
校諸天下及人都幽關冥界無極神鄉泉曲之府北都羅酆三
官九府十二河源爍羅鬼國二十四境幽獄罪徒生䰟死魄停
繫嶽瀆注害世間喜爲不祥促<md:KR5a0001_HFL_054-010a>人壽命發災興毒成厄誣𡨚放
施毒邪臨民命祿使福德不備智暗偏禀剋夭族屬陰曹肆便
宄惑綿邈嚴奉赤文祇行符命神刀斬戮萬鬼縻睛解釋祖考
億劫種親及大魔䰟攻蝕攝考肆虐生民不得拘留逼合鬼羣
元始符命時刻昇遷赦過伐罪一一記名北都寒池部衞形䰟
制魔保舉度品南宮世無災殃福慶自生不斬馘者鬼錄課盟

死魂受鍊仙化成人生身受度億刧無傾陰陽九六常與善循
隨刧輪轉與天齊年永度三途五苦<md:KR5a0001_HFL_054-010b>八難超凌三界逍遙上淸
上淸之天天帝玉眞無色之境梵行
東方八天
紫景玉華天帝肇符喜生
都極重明天帝鬱黎兼登
宣眞都正天帝覺霞定符
穹燿思微天帝正辨九區
蒼微露帝天帝敦和學謀
至正常無天帝孔彰儀能

靈姬肇符天帝元昌崇<md:KR5a0001_HFL_054-011a>
燿樞觀化天帝龍扶越聰
南方八天
赤明燿明天帝賈須騫蒲
阮諸綿丙天帝珠鋹祕圖
太眞素霞天帝鳳跌玉孤
道山空際天帝九星演湖
洞浮紫華天帝光平敷
元理妙機天帝奥庭竟星
嶠嶼洞洪天帝別南彥冥

烈歘高晨天帝黨輔元需<md:KR5a0001_HFL_054-011b>
西方八天
寥霞雲素天帝偃庭干鉏
化宛𠀉緒天帝援揚斗然
九道化陽天帝勃羅會明
八地素厯天帝願慈眞逾
太微妙觀天帝孽嶺昭淵
飛華浩圓天帝翥祺夷妃
金映灝都天帝那離權機
玉鍊道成天帝虞亭玞

北方八天<md:KR5a0001_HFL_054-012a>
冥洞斗魁天帝術遐卷承
雉室羅宏天帝雲笏潛虛
𤣥靈修化天帝尚賢玉明
除眞穹臺天帝羅都元虛
太霞𤣥眞天帝暮緣景昌
混明燿景天帝眞期陽
靜順慶宗天帝部靜祉詹
𤣥精秀光天帝卞丁千期
三十二天三十二帝諸天隱諱諸天隱名天中空洞自然靈章

諸天隱韻天正之音天正<md:KR5a0001_HFL_054-012b>之尊天正之神天正大魔天正之靈
氣和道合變化北淸出教布正萬邪莫干劔芒斬梟鬼井逃奔
𤣥文紫書雲篇洞章敷落神眞普度天人生兆正氣奕奕法輪
長矛巨矢瀝血喪睛今日急速關察火令橫摧斬馘刳滅五帝
列儀炎烟萬丈雷電交馳車破鬼營兵散積屍冥官送檄九道
併追飛行五門順逐三奇神王稽顙六天迎魔東斗降氣西斗
垂綱北斗勅法南斗火然中斗紫宸役御九天靑帝變文白帝
斬形赤帝傳符黑帝運神黄帝<md:KR5a0001_HFL_054-013a>出令萬靈咸聽靑天神王瞿羅
彭興赤天神王鼓畢冲明白天神王虎目昌英黑天神王礔石
漂凌黃天神王皛都罙凝五天神王萬神之宗斬鬼億千馘殄

不祥總領鬼兵泛泳大荒麾幢鼓節遊盻翶翔霞結成書龍舉
爲章火風赫炎諸天齊功上天斬邪嚴攝北酆神公受命普掃
不祥丹靈敷熾黄越誅殃六手操兵鐵額擲烟食邪之獸啖鬼
之王霜甲秋陣殺氣夜河元帥統軍大帝命魔𤣥老前戮龍將
殿圍擁騎雲崿玉鉞迎阿𤣥獸吞鎗<md:KR5a0001_HFL_054-013b>靑斗列言速登我前敢有
干試拒遏上眞羽葆轉碧鸞帷翊軒萬旅震途羣眞回軿屠割
摧裂毒求激淵邪道靜默有誅無捐萬萬截首千千劓勍魔無
干犯鬼無祅精三官北酆明檢鬼營不得容隱金馬驛呈普告
無窮靈威俯聽地司五皇列言上淸
寥無恢運幽虛含精龍漢延康浩浩赤明刧成界開陰陽體名

倐忽變化三景玉淸上通無𤣥下際無淵風爲陰火水爲陽津
風秀成爓水凝爲石洞虛穹貫三十二天中有正氣<md:KR5a0001_HFL_054-014a>爲道高眞
辟除萬邪會歸正明至化通𤣥鬼試莫干道爲天父神爲氣根
金剛乘天天無幽冥天無形影天無極窮溟涬大梵爲道之宗
遼廓天光萬象畢容爰有九都爲鬼之皇與帝同生龍穴徬徨
擅治六天害正無光元始開圖赤明洞張三界化現千神佩璫
玉文誅斬馘滅不祥麟迹虎符飛雲併臧元氣成符精𩲲滅亡
帝一捧日玉女侍傍梵氣流行仙聖穰穰正意梵魔萬法克揚
絡雲架霞綴珠垂芒丹繩絳縷屈曲低昂上布玉淸三十<md:KR5a0001_HFL_054-014b>二天
輪轉無色周迴十方玉字分譯大極洞房長樓寶山妙臺玉堂

正天運度消滅不祥氣運五色玉虹奠方旋角厯氐遶心蒂奎
牛女入斗冥祅四飛横度中樞迴行五緯二十八舍總氣眞元
八威合氣氣入太元𤣥中帝皇洞陰北眞身帶瓊璽頭建神光
泛景紫霞嘯詠洞章流鈴電火響震鬼營玉眞吐氣靈官騎星
風火敕命金石生烟地囊泮潰屍魅昇仙千化萬移自然知眞
知眞得道道性通神中有至眞長生大君九氣丈人八極尊神<md:KR5a0001_HFL_054-015a>
五天元宰總正神靈太一轉式司命揀卿齊到下方斬伐祅倫
符籙前驅兵馬糾紛靑髻蝕暈赤靈考䰟校約宿命俱奏崑崙
上遊上淸出入黄房八冥之內鬼道不祥束送帝君及於世間
生化所因不得隱避枉禍善人細微之中下鎭人身泥丸絳宮

黃池紫海十二之泉寒夜幽路百鬼之羣佩服者書八會神文
氣血流轉斬馘邪神鬼祖畢陽聽命喪精寶符降告變骨成眞
中理五氣混合百神十轉回靈萬氣齊仙仙道自生無量度人
神入<md:KR5a0001_HFL_054-015b>天門心自通眞神珠運行如大法輪精守禁戒信悟因緣
心目爲開見道眞形普受開度死䰟生身身得受生上聞諸天
諸天之上各有生門變極不窮自然常存存者無形空洞合明
謡歌之章神王靈篇辭參高眞
第一天界靈威正道神王飛空之音
玉巔碧嵯鳳軒八敞雲螭在樓
飛仙俯仰金馬奔衝星階重重

太極化生眞人遊龍正氣盤蔚回
車梁光無窮赤書布金斗立召四目翁<md:KR5a0001_HFL_054-016a>
爲誅萬道魔千邪不爲凶三明烱無昏
夀以浩刧終天老發紺城長劒磨太嵩
精祟滅形影哀哀畏刀風我降九霄氣
嚥之洞樓中施以救世悲成此脫度功
第二人界靈威破邪神王之章
絳章虎裳泛華十天龍刀斬邪
六道侍軒印光凝海劒氣飛雷
戮滅不祥正道所歸小醜其何

禍試之媒我有洞章姧害元施
大君惠生慶錫難老金華九色<md:KR5a0001_HFL_054-016b>
與天相保靜智合神𤣥元體妙
蠢兹繁生蒙蔽眞道廣度天人
萬善同因刧界共長上帝宏恩
制魔成眞天籙紀名邪無干犯
仙聖受盟元始洞空悟者幾人
能悟自然泠泠玉音
第三地界靈威斬鬼神王歌曰
茫茫塊壘下有重山蒼崔白雲

往者不還太上哀之請度無間
神風飄霞碧玉彎環出書九幽<md:KR5a0001_HFL_054-017a>
赤文乃宣制魄拘䰟斷此幽關
生類何辜刑禍孱顏明明太帝
正氣自然眞道正明子得昇遷
捨此塵埃途庶免陰邪源我有元始章
誦詠萬祖遷結滯超然散默契歸無言
度人豈終窮勤此眞王篇
此三界之上飛空之中眞王歌音音參洞章誦之百遍名度南
宮誦之千遍眞王保迎萬遍道備飛昇太空過度三界位登仙

公有聞靈音神王敬形勑制地祇侍衞送迎拔出地<md:KR5a0001_HFL_054-017b>戸五苦八
難七祖昇遷永離鬼官䰟度朱陵受鍊更生斬馘世不祥福慶
隨日增是謂無量普度無窮有祕上天文諸天共所崇泄慢墮
地獄禍及七祖翁
道言此二章並是諸天上帝及靈威神王隱祕之音皆是大梵
之言非世上常辭皆斬馘不祥之要旨六天殺鬼之司名陰類
沮喪邪精消卻身得長生位登仙眞故謂𤣥奧難可尋詳上天
所寶祕於𤣥都紫微上宮依𤣥科四萬劫一傳若有至人齎金
寶質心依舊格<md:KR5a0001_HFL_054-018a>告盟十天然後而付焉
道言夫斬馘不祥之道實繫大法有四謂九六運終三景虧盈

聖神休否末學疾傷凡有此災不祥之重同氣皆當齊心修齋
六時行香十遍轉經北極中𤣥天帝君洞陰天尊當勑飛雷電
騎五方殺伐大神威劔神王符圖火兵素梟嚇天元帥下降斬
馘災咎福德立降消諸不祥無量之文普度無窮
道言末學道淺眞業未成有冥泉之鬼六天之神妄作災凶遘
諸厄難身年注害福祿减<md:KR5a0001_HFL_054-018b>削門戸不寧家庭祟害同學至人爲
其行香誦經十過以解禳刑禍祓除苴穢如法中天大神七元
眞氣下入身中吉祥自生永保利貞長存不滅便得神仙
道言夫欲諸天降庭神兵衞身斬馘不祥者齋戒誦經可以致
仙眞除咎癘也天地運終星宿錯度日月失昏四時失度陰陽

不調兵革時動疫毒流行兆民夭傷師友命過皆當修齋行香
誦經夫齋戒誦經功德甚重上消天災保鎭帝王下禳毒害以
度兆民生死受<md:KR5a0001_HFL_054-019a>賴其福難勝故曰無量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人剋得爲
聖君金闕之臣諸天記人功過毫分無失天中神王亦保舉爾
身得道者乃當洞明至言也
諸天中大梵隱語無量音道君撰
元始靈書斬馘不祥玉篇
東方八天

明箕海芒黨路徐忱珏勤合帝<md:KR5a0001_HFL_054-019b>
如輔洞眞鬱依多迂麥悋需雲
拯河沙那碧浙東𩄒持定羽頤
法坡波吟魯朝仙英依璉拯珂
偃祕羅岑月珠素離美披元謡
寳楮宏參
南方八天
抶陁九首攸敦遏壺皇鎭洞樊
鄒阿頻蘇𤣥尚流函屠論佑霞
道悟正元麓謀仙居敬邈元岨

景著眞𠀉圓羅季僕凝宜啟珠<md:KR5a0001_HFL_054-020a>
雲題迮粤賢梵遄涂藹原宋歸
澄幾演虛
西方八天
直隨宛藪智嬰茲洪河究通極
正斗飛雲祕鏗剛眉嵫池𩵄宗
告辨丁孟嘉社元侯吉河大魁
將馘冥求金度冶華紫鎭平優
𤣥道維寂無始光休仙氣司屢
酉露涓舟

北方八天<md:KR5a0001_HFL_054-020b>
黄𤣥載元玃虎昇乾梵景流弭
符傳炎宣逵躍度命微𤣥力延
儀庚丹鑒隱悟定仙謹濟順常
道明妙筌軹騫縢盈府圖凝邊
龍黎惡沙變歌保天洞瑞素尤
芝瑜功都
道言此諸天中大梵隱語無量之音舊文刻紀北都𤣥臺紫微
南館下通酆羅九幽泉關以降道威神馘除鬼魔陰魄屍蠱之
氣天眞皇人採洞淸之華染丹筆以成文字皆廣長<md:KR5a0001_HFL_054-021a>一丈以爲

正音有知其音能齋而誦之者諸天皆遣護正斬邪之神天毒
八威九首四目之吏導從丁史下衞其身剪伐不祥惠以福澤
延命降眞書其功勤上奏諸天萬神朝禮地祇侍門大勳眞王
保舉上眞道備尅得遊行三界昇入金門此音無所不辟無所
不禳無所不度無所不成天眞自然之音也故誦之致天眞下
觀上帝遥唱萬神朝禮三界侍軒羣祅束首鬼精自亡琳琅振
響十方肅淸河海靜默山嶽吞烟萬靈振伏招集羣仙天<md:KR5a0001_HFL_054-021b>無氛
穢地無祅塵冥慧洞淸大量𤣥𤣥也
