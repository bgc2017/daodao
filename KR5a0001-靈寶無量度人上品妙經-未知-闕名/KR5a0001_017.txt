







元始无量度人上品妙經
元始洞𤣥靈寶本章扶桑青陽九華上品化炁度人元晶隱韻
正運自然東極青眞𤣥關化神九芒琅碧洞照陽門太无上劫
化生八靈青宮肇立扶桑億尋虯龍交逥蛟螭委蟠<md:KR5a0001_HFL_017-007b>青陽之精
升爲歳星開明蒼景是化天根下爲青華方諸玉宮上無復祖
與道同生玉垣眞炁析爲寶文安鎭東方𤣥變純仁挹采華芒
結節洞明隱芝自生玉髓金筋蒼符開廓普殖神文無文不敷
無文不通無文不建無文不崇無文不化無文不隆是爲至妙
天中之宮瓊寶玉羅龍嶽剛峯上極无上圓燿高穹渺渺化城
安鎭太空青華離便神變九龍金闕黃房森羅淨霐神霄道炁

周徧天京中有度人不死之神中有方諸青童道君中有<md:KR5a0001_HFL_017-008a>南極
長生之君中有東極青華帝君中有挹霞採光度世司馬大神
中有好生韓君丈人中有南上司命司錄延壽益筭度厄尊神
逥骸起死无量度人今日校錄諸天臨軒
東方无極飛天青符神王長生大聖无量度人
南方无極飛天青炁神王長生大聖无量度人
西方无極飛天青𤓁神王長生大聖无量度人<md:KR5a0001_HFL_017-008b>
北方无極飛天青精神王長生大聖无量度人
東北无極飛天青虛神王長生大聖无量度人
東南无極飛天青陽神王長生大聖无量度人

西南无極飛天青運神王長生大聖无量度人
西北无極飛天青帝神王長生大聖无量度人<md:KR5a0001_HFL_017-009a>
上方无極飛天青景神王長生大聖无量度人
下方无極飛天青芽神王長生大聖无量度人
十方至眞飛天神王長生度世无量大神竝乘飛光青軺之車
蒼珠碧琅之輦綠葢𤣥輪驂駕丹鳳九首青龍建流霞之節廣
生靈旛前按洞章齊奏後唱玉謠同音白鳳麒麟嘯歌噰噰青
靈啟塗歲燿翼轅億乘萬騎浮空而來傾光囘駕監眞度生東
極丞相暘谷神<md:KR5a0001_HFL_017-009b>宮帝司𤣥一九炁大神導降青精光照八冥碧
霞散飛三五順行骨生金輝逥燿瓊英青皇受書列位仙眞校

定羣品區別眾靈執籙把籍齊到𤣥庭隨所應度嚴校清都普
告十極杳漠高虛洞淵化府北闕靈居閬風崑丘瑤臺帝墟下
逮寒池長夜幽扃拔度祖考削落惡根不得拘留剋獲超升青
宮符命飛度無停神嶽鬱羅開衞形魂大魔監察度品朱陵死
魂鍊炁變朽成人生身受度劫劫長存隨劫輪轉與天齊年永
度三災八難九橫五<md:KR5a0001_HFL_017-010a>苦超淩三界逍遙九清九清之天天帝保
安無色之境梵行
　　　　　　東方八天
　　　　修方正華天　　　　　　帝天季宜庭
　　　　青芒順綱天　　　　　　帝憫化神覺

　　　　繹眞洞暎天　　　　　　帝善徂越文
　　　　隆緒景師天　　　　　　帝遙符玉渦
　　　　辨常起位天　　　　　　帝閧閑資仁
　　　　厯濟桓輿天　　　　　　帝護諱難
　　　　木極粹生天　　　　　　帝工機顯房<md:KR5a0001_HFL_017-010b>
　　　　廣風至化天　　　　　　帝孟麟九中
　　　　　　南方八天
　　　　慶炎崇古天　　　　　　帝信師拜凡
　　　　綠眞應羅天　　　　　　帝賁寗禱𤣥
　　　　宗理高明天　　　　　　帝𤣥攸叙嘉

　　　　日旗招炁天　　　　　　帝太一紫庭
　　　　液華澤根天　　　　　　帝雲蒲綠英
　　　　常經衞和天　　　　　　帝燿靈洎元
　　　　洞空蔚陽天　　　　　　帝飛日路咸
　　　　青宮啟生天　　　　　　帝士勝育居<md:KR5a0001_HFL_017-011a>
　　　　　　西方八天
　　　　定曦扶晨天　　　　　　帝光空極眞
　　　　曲桑漱瓊天　　　　　　帝嬰定泰郊
　　　　羣黎寂鎖天　　　　　　帝炁摩幽寗
　　　　𤣥墟正魔天　　　　　　帝直鐶湛罙

　　　　運厯開靈天　　　　　　帝時維康假
　　　　素契治律天　　　　　　帝召可司非
　　　　西清玉賓天　　　　　　帝茨留江
　　　　道元聖山天　　　　　　帝臺堅庸
　　　　　　北方八天<md:KR5a0001_HFL_017-011b>
　　　　潛池演滋天　　　　　　帝決隲少披
　　　　虛闕對神天　　　　　　帝渺秩祿宜
　　　　寞羅帝陀天　　　　　　帝呼畫頤光
　　　　酆營總監天　　　　　　帝述廬猶朋
　　　　智廬降眞天　　　　　　帝蘇杜善提

　　　　號都佐理保福天　　　　帝部尤允淝
　　　　海靜雲儀玉夷天　　　　帝洞義明持
　　　　壬領六司天　　　　　　帝考按鬼神
三十二天三十二帝諸天隱諱諸天隱名天中空洞自然靈章
諸天隱韻青陽之音青陽<md:KR5a0001_HFL_017-012a>之尊青陽之神青陽燿晶青陽之靈
九炁十華變化上清无量之奥深不可詳敷落神眞普度天人
今日欣慶受度厯關諸天木眞九皇倚杖扶桑妙靈攝炁結爲
青陽青陽飛精碧光高升大圓照空億炁爲程仁德逮下福資
聖君普覆區宇變化生靈仙眞神龍克應至神和煬慈恕微妙
彰明上學感靈仰味天精神光下流骨玉顏金策登神霄披服

組紋拔苦扶難振祐生民請滅三惡斬絶地根扶桑吐華蟠條
散英瓊綠萬葉蒼雲千層上生<md:KR5a0001_HFL_017-012b>靈寶紫光丹靈九芒纏虛煥爛
東辰遐想青軿龍仗繽紛青炁如絃挹采𤣥曛洗髓鍊神奔騰
玉津飛度九戸廓開八門眞王監舉列告元眞東斗降陽西斗
燿明北斗𤣥沆南斗光淩中斗益生總括萬靈青華啟暉皓芳
開性丹蘂扶衞𤣥津保命黃英中貫普行教令大帝碧羅三界
大定蒼元上眞綠炁東桑丹元上眞鍊玉朱光素元上眞皓華
流芳𤣥元上眞雙闕提綱中元上眞坐鎭明堂五元至神上景
之眞含芳拱露交幹雙莛飛龍高舉<md:KR5a0001_HFL_017-013a>落鳳騫星統部靈魔萬神
之宗飛行三道總統仙兵麾幢鼓節遊觀九清自號赫奕諸天

齊功上天化民嚴攝羅酆眞王受命普掃祅凶伯華降晶龍燿
持鋒太丹流雲威化無邊神帥擲火萬里飛煙金鈴迸擊玉㦸
八懸敢有干試拒遏高仙𤣥鉞前戮神金後刑屠割祅爽激蕩
無停千千截首萬萬翦形魔無干犯鬼無祅精三官九司明按
鬼營不得容隱玉馬交呈普告無方萬𢑥咸聽三界五帝列言
上清<md:KR5a0001_HFL_017-013b>
元洞玉厯東極扶桑未開五劫初判青陽陽華發生三元紀綱
生爲神仙道樞已張震動知覺龍漢延康眇眇億劫混沌之中
青顯爲色陽墮成淵風爲木神澤爲木元風澤洞虛金石凝天
天上天下大化冥冥陽光浩蕩無極無名洪濛大道遼廓無光

丹暉啟圖運度自然青華安鎭綠誥瓊篇赤書玉字九炁龍文
保制劫運使天長存梵炁彌羅萬範開張木眞流演四羅諸天
輪轉綱維囘度無邊旋角厯箕粲斗車廂傍俠天經運化五帝
玉城<md:KR5a0001_HFL_017-014a>九門青帝東鄉三十五分總炁上元八景冥合炁入𤣥𤣥
𤣥中太皇玉極仙眞乘景步虛下照桑林千眞共會帝庭飲食
青陽浩劫冞淪汎景紫霄吟詠洞章金眞朗秀流響雲宮靈音
化景混合囘風太虛鬱微輔翼𤣥空青陽入肝碧樓玉山中有
少童錦衣美冠手執天籥吹噓百關內通境界感御披蘭白珠
累累霐流三田鼓橐茹和赫然成丹千和萬合自然成眞眞爲
青陽陽中有神長生大君曜元公子浩晶尊神方諸司命暘谷

合延執符<md:KR5a0001_HFL_017-014b>把籙保命生根上遊九清出入琳房八關之內細微
之中下鎭人身瓊樓絳宮中理五炁混合百神十轉囘靈與炁
俱仙仙道貴生蒼垣度人上開九門青光大輪司治天政下劾
鬼神中主人民罪福因緣普受開度死魂生身身得受生上聞
諸天諸天之上各有生門中有碧桑雲葉自然青陽空洞之謠
眞王靈篇辭參高眞
　　第一碧海扶桑飛空之音
玉都翠京　　　　下連碧淵　　　　光霞億萬<md:KR5a0001_HFL_017-015a>
青陽九𤣥　　　　寒波泛溢　　　　蒼景扶桑
並生萬尋　　　　神風化綱　　　　葉映碧落

中祕龍章　　　　歌空成韻　　　　枝舞鸞翔
元精縈羅　　　　綠英瑶璫　　　　林密如雲
中有上眞　　　　寶弁嵳峩　　　　交龍羽裙
厥號太帝　　　　扶桑之尊　　　　無英伯華
龍胎九魂　　　　主教至學　　　　灌鍊五形
千變萬化　　　　八道揚旌　　　　勒我上範
方諸紀名
　　第二青陽寶曜眞王之章<md:KR5a0001_HFL_017-015b>
扶桑連理　　　　並幹相倚　　　　接雲龍升
逼波雷起　　　　蟠根蜿蜒　　　　接曲千里

青宮大神　　　　太一元尊　　　　碧霞鬱壘
𤣥相老人　　　　三界仰德　　　　九土蒙恩
桑林之眞　　　　炁名青陽　　　　昇於神天
結秀紫房　　　　寶燿赫弈　　　　傾丹化鄉
下照億天　　　　无極威光　　　　生育列聖
飛度延康　　　　仰引神霞　　　　經天緯常
悟此得生道　　　識者通神靈　　　吟詠青陽章
九天俯雲輪<md:KR5a0001_HFL_017-016a>
　　第三東極青華帝君歌曰
寶山峙東南　　　上有眞王宮　　　盤根淩太虛

下眄九霄中　　　內列諸靈司　　　洞治億天宗
元嗣輔上帝　　　統御興眞風　　　鑑觀圓羅下
驂駕飛天龍　　　十極秉元化　　　大魔爲攷功
收制六天兵　　　使道永興隆　　　飛章請玉詔
𤣥符赦羅酆　　　大慈憫長夜　　　五苦使咸停
與我本同氣　　　翛然宴赤明　　　變化無邊際
普度諸天民　　　胡爲樂須臾　　　貪欲勞其神
不學上眞道　　　厯嵗空悲辛　　　我今爲此歌<md:KR5a0001_HFL_017-016b>
清音感𤣥人
此三界之上飛空之中眞王歌音音參洞章誦之百徧名度南

宮誦之千徧眞王保迎萬徧道備飛昇太空過度三界位登仙
公有聞靈音眞王召神敕制地祇侍衞送迎拔出地戸五苦八
難七祖升遷永離幽山魂度朱陵受鍊更生是謂无量普度无
窮有祕上天文諸天共所崇泄慢墮地獄禍及七祖翁
道言此二章並是諸天上帝及至靈眞王隱祕之音顯明扶桑
之山仙國宏遠其山面方<md:KR5a0001_HFL_017-017a>萬里在碧海之東去中國九十萬里
上通神霄五府億萬里中有太眞王扶桑大帝方諸山青童道
君東極青華之別宮山生巨桑內黃而外紅其華食之長生其
液狀如玉飴服之壽千劫鍊之爲丹餌爲高眞其根感玉京崑
山之玉津孕於桑中下生玉璞如世松根而有茯苓茯苓千年

生威善扶桑之下有玉璞温瑩殊美並能制鳳凰立於其上下
方生玉玉結未成凝爲流液服之變爲嬰童壽等天地扶桑之
上有靈雞鸞鳳九色之鳥日旦<md:KR5a0001_HFL_017-017b>升於若木金烏飛於桑上卽日
出暘谷其扶桑之頂有炁名青陽上爲木星光照三十萬里徑
一百里十二年一周天三百九十九日一見伏凡八十三年七
十六見而七周天中有星帝后妃夫人官屬木皇爲之主爾修
其道則𤣥丹太一吐納青炁太一天尊授兆青符無英公子飲
兆青精龍煙丈人威盟眞人受兆東方眞文御青陽以東升音
旨微妙皆是大梵之言非世上常辭言無韻麗曲無華宛故謂
𤣥奥難可尋詳上天所寶秘於𤣥都<md:KR5a0001_HFL_017-018a>高上神霄玉清玉府東藏

經室依科三萬七千年應運下傳若有至人齎金寶質心依舊
格告盟十天然後而付焉
道言夫青陽爲生福之力本有形之類無不賴之至若天地運
度否終日月五星虧盈至聖神人休否末學之夫疾傷凡有此
災同氣皆當齊心修齋六時行香十徧轉經福德立降消諸不
祥无量之文普度無窮
道言夫末學道淺或仙品未充運應滅度身經太陰臨過之時
同學至人為其行香誦經<md:KR5a0001_HFL_017-018b>十過以度屍形如法則東極青華帝
君賜通光之符召青陽之炁於無英之宮流太𤣥青精生炁入
兆之肝府死戸閉塞木皇內遊含明丈人爲兆啟紫蘭之室開

青珠之檢授兆隱文兆之精靈按而誦之魂神徑上南宮隨其
學功計日而得更生輪轉不惑便得神仙
道言夫天地運終星宿錯度日月失明四時失序陰陽不調國
土災怪水火厄難疫毒流行兆民死傷師友命過善士橫殃皆
當修齋行香誦經夫齋戒誦經功德甚重上消天災<md:KR5a0001_HFL_017-019a>保鎭帝王
下禳毒害以度兆民生死受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人剋得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也

諸天中大梵隱語无量音　　道君撰
元始靈書扶桑青陽玉篇
　　　　　　東方八天<md:KR5a0001_HFL_017-019b>
　　　　翟軒嵋羅　　傾音謨光　　厯紀𢘍響
　　　　迎贖邱𤣥　　濟淙𣣱累　　固淵蔽芒
　　　　憫恊華迹　　曜度氐房　　奇魚立嬪
　　　　制儀䝉剛　　海鄒夜潭　　舒毗琳琅
　　　　扁幾合無　　遘盈東祥　　矧測雉兌
　　　　兟胡并唐
　　　　　　南方八天

　　　　戰熾兜郢　　陀騰炯瞻　　戚孺臧殷
　　　　命魔設官　　極臺勑吏　　走驛告嚴
　　　　陽居始都　　究萌部端　　猛聚定棘<md:KR5a0001_HFL_017-020a>
　　　　鹿温冥牢　　景補皇位　　靜部尤常
　　　　烈卑柄重　　吉祺信諭　　茂期諶于
　　　　昆熙夷光
　　　　　　西方八天
　　　　瑟那志靈　　褥逹侯度　　頂磋蔚京
　　　　陸省備助　　菴乙布𤡺　　求銖閱正
　　　　狼文薢嶇　　途營譔兵　　厭騰釋璘

　　　　葆疇尹倉　　萬彦師倫　　池府爵屍
　　　　犇竇印里　　述冥關蘭　　幽河斗神
　　　　金名祝伸<md:KR5a0001_HFL_017-020b>
　　　　　　北方八天
　　　　扶曦霞梁　　絶革忮彊　　燿學素寂
　　　　抱帝澤門　　䕡符紫丁　　夜舍追擬
　　　　託詫藴朒　　叵沙燕偁　　縛爾泉弇
　　　　交奇浮綱　　淨信同法　　罔慈擊亢
　　　　瀆延龍裒　　計羅卓傳　　嶪俞鄭璠
　　　　石雷皓清

道言此諸天中大梵隱語无量之音舊文刻書青華帝君左闕
玉臺之上青陽洞煥木道其昌仁澤純被壽樂靈遐施生於地
惠德於<md:KR5a0001_HFL_017-021a>天中遊至虛妙歸三元福貴本始道賞其𤣥字皆廣長
一丈天眞皇人昔書其文以爲正音有知其音能齋而誦之者
諸天皆遣飛天神王下觀其身書其功勤上奏諸天萬神朝禮
地祇侍門大成眞王保舉木眞道備剋得遊行三界昇入金門
此音無所不辟無所不禳無所不度無所不成天眞自然之音
也故誦之致神王下觀上帝遙唱萬神朝禮三界侍軒羣祅束
首鬼精自亡琳琅振響十方肅清河海靜默山嶽吞煙萬靈振
伏召集羣仙<md:KR5a0001_HFL_017-021b>天無氛穢地無袄塵冥慧洞清大量𤣥𤣥也












@fw元始无量度人上品妙經卷之十<md:KR5a0001_HFL_018-001a>八
　　素景曜靈品
道言昔於元洞天中慶霞流音太空化土受元始度人素景燿
靈无量上品元始天尊當說是經周逥十過以召十方始當詣
座天眞大神上聖高尊妙行眞人西華玉妃四極眞王黃素元
君飛天騎吏仙官主宰無鞅數眾乘空而來白雲綠霞羽駕飊
輿華葢浮晨珠璧交光五色鬱勃洞煥太空九日九夜諸天日
宮月府星闕長樓元斗停機三道平周剛<md:KR5a0001_HFL_018-001b>風鎭靜崑嶽收雲地
浮五瑞天開八門境土山川城廓林木緬平一等無復高下土
皆變瓊瑤無有異色眾眞侍座元始天尊𤣥坐空浮萬葉寶蓮

之上說經一遍諸天大聖同時稱善是時一國男女仰聽法音
神識開悟說經二遍靈府虛明說經三遍黙契𤣥妙說經四遍
眞炁灌身萬疾皆愈說經五遍體合正道眾惡消摧說經六遍
三十二天發見眞文說經七遍九天玉境四極𤣥宮三洞寶經
昭然徹見說經八遍員羅之下太空之中一切<md:KR5a0001_HFL_018-002a>音聲皆參大範
說經九遍九色妙光下燭幽夜普赦北酆受苦罪魂說經十遍
十方萬類遂性逍遙是時一國是男是女莫不傾心皆受護度
咸得長生
道言是時元始天尊說經一遍東方无極无量品華林大神無
鞅之眾浮空而至說經二11南方无極无量品赤文大神無鞅

之眾浮空而至說經三遍西方无極无量品帝符大神無鞅之
眾浮空而至說經四遍北方无極无量品元景大神無鞅之眾
浮空而至說經<md:KR5a0001_HFL_018-002b>五遍東北无極无量品青精大神無鞅之眾浮
空而至說經六遍東南无極无量品圓珠大神無鞅之眾浮空
而至說經七遍西南無極无量品廣霞大神無鞅之眾浮空而
至說經八遍西北无極无量品金華大神無鞅之眾浮空而至
說經九遍上方无極无量品紫霄大神無鞅之眾浮空而至說
經十遍下方无極无量品靈都大神無鞅之眾浮空而至十遍
周竟十方无極天眞大神一時同至一國男女傾心歸仰欣聞
元始宣說素景燿靈<md:KR5a0001_HFL_018-003a>之法外生天地結成混沌內生萬物變爲

嶽瀆皆由无形五行眞金之性虛明同力不可破壞至生人神
知見悲喜率因素景不鑿之剛燿靈明察之體而以爲之物有
堅脆其成爲一人有聖凡其知爲一我等雖懷此金未經冶鍊
今遇元始以此法火瑩此神金鑄爲法器成此道力无量變化
作是說已欣樂再拜旋遶座側來者有如細雨密霧無鞅之眾
迮國一半土皆徧陷非可禁止於是元始懸一寶珠大如黍米
在空𤣥之中去地七丈元<md:KR5a0001_HFL_018-003b>始登引天眞大神大聖高眞妙行眞
人十方无極素景燿靈至眞大神無鞅數眾俱入寶珠之中天
人仰看惟見勃勃從珠口中入旣入珠口不知所在國人廓散
地還平正無復欹陷元始卽於寶珠之內說經都竟眾眞監度

以授於我當此之時喜慶難言法事粗悉諸天復位倐歘之間
寂無遺響是時天人遇值經法普得濟度全其本年無有中傷
傾土歸仰咸知妙微無執無滯無想無結無愛無憎無苦無惱
無敗無虧心行正道言合天機<md:KR5a0001_HFL_018-004a>齊同慈愛異骨成親國土康安
永慶太平經始出教一國以道預有至心宗奉禮敬皆得度世
道言元始天尊說經中所言並是諸天上帝內名隱韻之音亦
是眞王內諱百靈之隱名也開示道妙無形五行先天地生同
寓一炁浩劫不分內有神金素景燿靈外成諸天內爲眞神剛
堅無壞萬物仰成爾能知之可以長存非世之常辭上聖已成
眞人能悉其章誦之十過諸天遙唱萬帝設禮河海靜默山<md:KR5a0001_HFL_018-004b>嶽

藏雲金輪停景玉璣不行浩浩太空飛度生門柔爲至剛虛爲
至藏大不可圍廣不可量金光素景燿靈無方堅凝流行得道
之疆羣魔束形鬼精滅爽囘屍起死白骨成人至學之士誦之
十過則金門校仙眞籙奉𤣥五帝侍衞三界稽首魔精喪眼鬼
祅滅爽濟度垂死絶而得生所以爾者學士穢氣未消體未洞
眞神金未堅遇火則鎔素景未潔燿靈昏曚召制十方威未制
天政德可伏御地祇束縛魔靈但卻死而已不能更生輕誦此
章<md:KR5a0001_HFL_018-005a>身則被殃供養尊禮門戸興隆世世昌熾與善因緣萬災不
千神明護門斯經尊妙獨步玉京度人无量爲萬道之宗巍巍
大範德難可勝

道言凡誦是經十過素靈神金不散至靈燿魄長存陰關自開
諸天齊到億曾萬祖幽魂苦爽皆卽受度上升朱宮格皆九年
受化更生得爲貴人而好學至經功滿德就皆得神仙飛昇金
闕遊宴玉京也上學之士修誦是經素靈合性空體至神金身
得道栖泊上清<md:KR5a0001_HFL_018-005b>皆得受度飛昇南宮世人受誦眞一守身金德
不朽業火不焚則延壽長年後皆得作尸解之道魂神暫滅不
經地獄卽得返形遊行太空此經微妙普度無窮一切天人莫
不受慶无量之福生死蒙惠上天所寶不傳下世至士齎金寶
效心盟天而傳輕泄漏慢殃及九祖長役冥官侍經五帝玉童
玉女各二十四人營衞神文保護受經者身

道言正月長齋誦詠是經木表金胎五藏生春枯朽老敗得新
長生爲上世亡魂斷地逮<md:KR5a0001_HFL_018-006a>役度上南宮七月長齋誦詠是經燿
景金津神威內冥百關堅彊淵池濬靈身得神仙諸天書名黃
籙白簡削死上生十月長齋誦詠是經水得其金結爲聖胎天
地一塵至妙至𤣥爾能行之變化飛仙爲國王帝主君臣父子
安鎭國祚保天長存世世不絶長爲人君安鎭其方民稱太平
八節之日誦詠是經水火土木併蝕於金永固其神得爲九宮
眞人本命之日誦詠是經太一下臨素景燿靈呼子三魂左三
右七役使無停魂神澄正萬炁<md:KR5a0001_HFL_018-006b>長存不經苦惱身有光明三界
侍衞五帝司迎萬神朝禮名書土天功滿德就飛昇上清

　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐青黃白三
　色雲炁之中內外蓊冥有青龍白虎朱雀𤣥武獅子白鶴羅
　列左右素景曜靈之炁晃如皎月煇燿頂上日月照明洞煥
　室內項生圓象光暎十方如此分明密呪曰
无上𤣥元太上道君召出臣身中三五功曹<md:KR5a0001_HFL_018-007a>左右官使者侍香
玉童傳言玉女五帝直符直日香官各三十二人關啟所言今
日吉慶長齋清堂修行至經无量度人願所啟上徹徑御
无上三十二天元始上帝至尊几前(畢)
　引炁三十二過東向誦經
