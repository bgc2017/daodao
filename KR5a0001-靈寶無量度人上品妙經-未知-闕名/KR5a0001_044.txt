






<md:KR5a0001_HFL_044-010a>
元始无量度人上品妙經
元始洞𤣥靈寶本章洞神禳災妙品天福度人百魔隱韻離合
自然洞神赤文无无上眞元始祖劫化生諸天靑華木眞萬物
生根生氣流布精液氤氳木之尊神元氣之子氣生眞水水變
生木木含靑華之氣爲萬物之主其靑華木精中含明性化而
爲火火色赤明通妙成眞自然生神體洞太虛解悟誠明其氣
長生炎動熒熒名曰洞神洞神至眞物得生成一切邪殃見之
悉甯爲道眞體災凶邪<md:KR5a0001_HFL_044-010b>僞莫可禦當地有五金得火見精萬物
入火變化无方易骨登𤣥思妙全天理臻又𤣥如世災殃非正
之歸洞神乘之萬災折摧洞神九陽生福无量得者長存物感

永臧神風揮激丹霞飄揚屈曲成文三景同光禳災護生刻榜
瓊堂上通三天无无道鄉下極玉山鬱羅混黃中施羣類救禳
災殃嚥佩神文引吸太陽紫烟內凝燦灼煒煌爲道之要超升
之門天眞之因化生神靈制運保民皆由洞神神氣大梵周迴
十方中有禳災回福之神滅<md:KR5a0001_HFL_044-011a>禍延生之君洞神解厄尊神東華
度命之君太皇萬福丈人中有扶桑定命除災之神消災散禍
道德之君禳祈應契无量度人今日校錄諸天臨軒
東方无極洞神禳災神王長生大聖无量度人
南方无極洞神禳災神王長生大聖无量度人
西方无極洞神禳災神王長生大聖无量度人

北方无極洞神禳災神王長生大聖无量度人
東北无極洞神禳災神王長生大聖无量度人
東南无極洞神禳災神王長生大聖无量度人<md:KR5a0001_HFL_044-011b>
西南无極洞神禳災神王長生大聖无量度人
西北无極洞神禳災神王長生大聖无量度人
上方无極洞神禳災神王長生大聖无量度人
下方无極洞神禳災神王長生大聖无量度人
十方洞神禳災神王長生度世无量大神並乘飊輪囘旋燿景
之輿丹瓊雕輦華蓋珠旛驂駕龍鳳十絕九光之幢四氣八景
明離之帳前嘯梵音齊唱後吹瓊籟同鳴金鶴丹禽嘯歌噰噰

六甲啟道九老翼轅億乘萬騎浮空而來傾光囘駕監眞度生
諸天丞相南昌<md:KR5a0001_HFL_044-012a>上宮司命司錄禳災散禍延壽益算度厄尊神
執籙把籍齊到帝前隨所應度嚴校諸天普告三界无極神鄉
泉曲之府北都羅酆三官九府十二河源行災主瘟天大殺鬼
㝠曹之神禳免世間生類刑禍衰虛之災改易簿書勾落災祥
使生常存福慶日增疾除罪釁落滅惡根不得拘留逼合鬼羣
道君符命時刻升遷順剛入斗迴度天關出死入生上見帝宸
制魔保舉度品南宮魂魄受鍊災消福應生身受度劫劫長存
隨劫輪轉與天齊年<md:KR5a0001_HFL_044-012b>永度三塗五苦八難超凌三界逍遙上淸
上淸之天天帝玉眞无色之境梵行

東方八天
玉厯𤣥度天帝眞定儀陽
錫納慶祖天帝仇辨嬰常
九氣敬賢天帝收提耿光
靑華利元天帝孚蒲耳敦
韓都九司天帝旺池奚銘
部同超後天帝鄙宗時隆
丹林隱立天帝僑蹤彦松<md:KR5a0001_HFL_044-013a>
九色剛種天帝月支子容
南方八天

燿浮墠㝢天帝景肇建生
重光普時天帝玉微觀靈
洞極丹儀天帝祖奇歸仁
正基太度天帝除思步肱
辨阿錄成天帝感儀聰
𤣥殊惠凝天帝彦侶馮靈
九陽厯靖天帝路虯師陰
章梵元淨天帝伍邱思仝<md:KR5a0001_HFL_044-013b>
西方八天
參寂𤣥際天帝大无元

兆津普夷天帝師度歌延
妙瑜素靈天帝順師洞陰
金扉皓墟天帝藻辭願晡
洞惠明妙天帝根齊疎衮
招眞空碧天帝蠙東枝傾
國定慶基天帝浪敷由央
皇思時龍天帝夢元夷𤣥
北方八天<md:KR5a0001_HFL_044-014a>
道力宏度天帝學務演直
豫懌𤣥明天帝長善珉

助極德𢍆天帝景章融妃
九素思𤣥天帝洞覺燿眞
潛燿承光天帝軸羅用崔
太元崇構天帝臺淵奔施
皓幾宗神天帝鹿杜冥樞
幽夐遼期天帝月上眞
三十二天三十二帝諸天隱諱諸天隱名洞神梵氣自然靈章
諸天隱韻洞神之音洞神<md:KR5a0001_HFL_044-014b>之尊洞神之神洞神大魔洞神之靈
性和神合變化上淸无量之奥深不可詳敷落神眞普度天人
今日欣慶受度禳災去非太上考按宿舍囘軒黑道百試血火

千殃災及世間鬼謀福怨誣成巨災厯關諸天請滅五苦勅斬
五衰飛步天垣命據九元害氣永滅道君錫年洞神降精想入
天門東斗校錄西斗攝靈北斗禳解改易災名南斗符命赤書
護身中斗注壽大福總靈靑帝保命白帝遏殃赤帝度籙黑帝
釋禳黃帝營衞福慶煌煌靑天<md:KR5a0001_HFL_044-015a>大神使災不生赤天大神咒詛
不成白天大神喪害潛形黑天大神淸蕩鬼營黃天大神靈圖
鎭眞內安五臟外集百神靈文玉章元氣之根禍難撲滅光明
赫升五天大神萬鬼之君飛行空界總領鬼兵麾幢鼓節遊觀
九冥朱幡赫奕紫氣煇騰諸天改度災變福臻上天度人嚴攝
北酆洞神太上普掃災凶八威攝氣猛馬四攻天丁捕鬼大帥

縛龍擲火萬里流鈴八衝敢有干試妄爲眾災北帝漂骨南斗
焚骸屠割鬼爽誅斬無偕風火浩浩<md:KR5a0001_HFL_044-015b>豁落燒摧千千截首萬萬
剪形魔無干犯鬼無祅精三官北酆明檢鬼營不得容隱金馬
驛呈普告無窮萬神咸聽三界五帝列言上淸
元洞靑華氣結碧霞曲扶神桑紫文雲芽本神爲生生道爲春
化物之祖洞神之尊洞神陰火制鍊陽魂人物遇之卽成仙眞
允被世災邪囘所興心能𢍆眞禍散消雲洞神吐氣不祥如焚
生福之源玉京𤣥山左淨右霐金液玉泉巍巍九天氣入重𤣥
𤣥道無色𤣥下<md:KR5a0001_HFL_044-016a>無淵風澤洞虛𤣥中有天天上天下無幽無冥
無形無影無極無窮溟涬大梵遼廓無光當爾之時孰爲迍災

赤明開圖萬象克諧善集成福積惡成災災福之肇皆心所生
道體無形道心無爲無形無爲福災何媒洞神道君至慈運悲
囘災就福護生不遺五篇玉字八威龍文禳革故氣延算遠期
保制劫運使天長存梵氣彌羅萬災伏藏元綱流演三十二天
輪轉無色周迴十方斗中司命注福除殃神氣運行三十五分
總氣上元八景冥合<md:KR5a0001_HFL_044-016b>氣入𤣥𤣥𤣥中太皇上帝高眞手把混元
禳災寶符坐鎭明堂泛景太霞嘯詠洞章金眞朗郁流響太微
祅星順度攝制祅氛白烟左囘紫氣右歸化生玉儀千和萬合
自然成眞眞中有神扶桑碧宮洞神道君萬氣之祖長生大君
首建靑霞身御錦紳無英公子白元尊神太一注筆桃康俯庭

執符把籙保命生根上遊上淸出入華房八冥之內細微之中
下鎭人身泥丸絳宮中理五氣混合百神十轉囘靈萬氣齊仙
仙道貴生禳斥災氛神視<md:KR5a0001_HFL_044-017a>天門奄見皇君授子密語自識天眞
罪福禁戒宿命因緣普受開度洞神生身身以道生上聞諸天
諸天之上永滅災因中有空洞謠歌之章三眞靈篇辭參高眞
第一洞神道君禳災致福天市順度之音
煌煌磊落明威八囘下照世間
萬類所歸順度則吉逆天見衰
再拜金色願應禳祈災害不生
道德巍巍仙道無休否鬼道論興衰<md:KR5a0001_HFL_044-017b>

何不觀太無靈玅氣昭璀炯炯碧空上
玉闕雲烟飛仙人挹香風嬰顏等春囘
洞神變靑芽嚥餌光徘徊庶使扶桑道
鳳章藹淸微下憫朝生徒亹亹輪轉間
不知洞神旨蹢躅拘籠樊騁霄𢍆高靈
偶景東華山
第二洞神道君禳災致福太微空洞之章
碧光流映金闕朱軒燦燦星株
雲綱繞天繁秀貫珠遲伏見災<md:KR5a0001_HFL_044-018a>
留逆殃延我有赤文靈圖寶躔

交綱合形禳災赦愆太上所祕
萬劫一傳洞神元皇冒禁下宣
霞章吐麗丹書寫𤣥除世厄尤
延道永年扶順帝道億劫無遷
連閣龍居金光蜿蜒吐火激波
蕩滌魔冤與道冥一三界列言
過度八難氣入自然
第三洞神道君禳災致福紫微伏魔之歌<md:KR5a0001_HFL_044-018b>
圓景蕩蕩金馬四馳瓊車空遊
日將月隨部衞萬神三官拱儀

世有災數    水火陵夷    九六終窮
交換坎離九靈鼓翮龍驛轉機
兵刀雨暴殺氣橫陂災惡見象
赤書布施五帝執筆四明捕非
祅氛淨蕩福德洪罙帝壽萬年
巨民燕頤荒服衎歌慶善襲之
我歌洞文丹輿綠雲寶傘吹華
神風杳芬紫宸周行三台屏伸<md:KR5a0001_HFL_044-019a>
浩氣臨斗流鈴鍊眞宸霞九色
太素之君

此三眞太上洞神道君分化法身遊行太空禳災萬福之音音
參洞章誦之百徧名度南宮誦之千徧魔王保迎萬徧道備飛
昇太空過度三界位登仙公有聞靈音魔王敬形勅制地祗侍
衞送迎拔出地戸五苦八難七祖升遷永離鬼官災咎無留命
福駢臻是謂無量普度無窮有祕上天文諸天共所崇泄慢墮
地獄禍及七祖翁<md:KR5a0001_HFL_044-019b>
道言此二章並是諸天上帝及禳災眞王隱祕之音皆是大梵
之言非世上常辭言無韻麗曲無華宛故謂𤣥奥難可尋詳上
天所寶祕於𤣥都紫微上宮依𤣥科四萬劫一傳若有至人齎
金寶質心依舊格告盟十天然後而付焉

道言夫洞神禳災之法其道至妙自非體𤣥究微不能悉知天
人之災者運度否終日月虧盈聖神休否末學疾傷凡有此災
同氣皆當齊心修齋六時行香十徧轉經福德立降<md:KR5a0001_HFL_044-020a>消諸不祥
無量之文普度無窮
道言禳解種民之災或數窮命盡禳𨚫不祥者或末學道淺仙
品未充運應滅度身經太陰臨過之時同學至人爲其行香誦
經十過以度屍形如法夫如法者爲禳世災不逮更禳殁後之
災也今旣身没魄逝而尚謂之災者謂水火之獄金鐵之獄考
掠追召囚閉之災亦魂爽地下之災則於山水閴寂之地封土
爲壇北向祈啟敷露五方眞文玉書修齋誦經以解魂神逕上

南昌隨其學功計日而<md:KR5a0001_HFL_044-020b>得更生轉輪不惑便得神仙
道言夫天地運終星宿錯度日月失昏四時失度陰陽不調國
主有災兵革四興疫毒流行兆民死傷師友命過皆當修齋行
香誦經以五帝赤書五方靈文丹書碧素向方火而颺之以柏
木爲簡丹注其意禳解之文投山水間埋著向處及有災之境
則洞神大神收攝災氣降致福祥夫齋戒誦經功德甚重上消
天災保鎭帝王下禳毒害以度兆民生死受頼其福難勝故曰
無量普度天人<md:KR5a0001_HFL_044-021a>
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人尅得爲

聖君金闕之臣諸天記人功過毫分無失天中魔王亦保舉爾
身得道者乃當洞明至言也
諸天中大梵隱語無量音道君譔
扶桑洞神大道君禳菑靈書中篇
東方八天
箕鳴玉阜東井變仙牛室互交
六氣辯𤣥離披寶泰𤣥踱迷夷<md:KR5a0001_HFL_044-021b>
諸羅梵摩陳帑萬微馘竺由慈
字盻紛持角卓護景月帝陰霏
辜乾擊陁變覺銘儀仙郴說林

翼原巒微
南方八天
正坤九辨巴冥混東紫邱適河
寂眞相同梵度遼普金極洪壠
肇淨平育阿彌思蒙挺洞赤霞
皛晶碧容桓羅閻救率宰營忠
肆碑詩何竟卓懋舂公建霜緣<md:KR5a0001_HFL_044-022a>
哨粤垂雄鬼澤龍偃定白祕𤣥
學靈鄙露支騫走檀
自鬼字叩四句係禳災密文

西方八天
奎婁應仙旗高步蓮綽眞構攤
景復滋堅太香玉度球浪楚傳
牛室事無寶秤默云神諦梵藪
靑朗奏矜龍霧侔就丹𧕏淵𢎞
普載丁琥驥勅揚誡覽覺坰常
狐兵資興<md:KR5a0001_HFL_044-022b>
北方八天
鬱儀結璘佽堲功傳朗都究明
道伯攸𤣥爻宜轉綱權融齒房

玉邈稽微天魁辿延畢老墟圩
景霽洞傷陽復雷捷越逵聿蒼
蘇林奚兖神鳳膺張寂區環極
道祕奇常
道言此諸天中大梵隱語無量之音舊文字皆廣長一丈刻書
大帝金宮扶桑靑林玉葉雙幹之上上禳天災下禳地禍中安
民物神<md:KR5a0001_HFL_044-023a>風振之洞神發音氣徧九有和合萬靈使災害不干萬
眞降庭天眞皇人昔書其文以爲正音有知其音能齋而誦之
者諸天皆遣洞神禳災萬福神王下觀其身書其功勤上奏諸
天萬神朝禮地祗侍門大勳魔王保舉上眞道備尅得遊行三

界昇入金門此音無所不辟無所不禳無所不度無所不成天
眞自然之音也故誦之致飛天下觀上帝遙唱萬神朝禮三界
侍軒羣祅束首鬼精自亡琳琅振響十方肅淸河海靜默山嶽
吞<md:KR5a0001_HFL_044-023b>烟萬靈振伏招集羣仙天無氛穢地無祅塵冥慧洞淸大量
𤣥𤣥也

















@fw元始无量度人上品妙經卷之四十<md:KR5a0001_HFL_045-001a>五
解禳山谷瘴癘品
道言昔於浩舒天中邃碧幽歌大神樂土受元始度人解禳山
谷瘴癘妙品元始天尊當說是經周迴十過以召十方始當詣
座天眞大神上聖高尊妙行眞人大小山谷仙官主宰十方國
土列嶽羣仙溪谷泉源鬼神令長直年方域行瘴爲癘神官曹
屬部隸攸司无鞅數眾乘空而來從山現出紫軿碧輿飛雲暉
映寶輪羽蓋扶華垂廕流明玉光千色蓬<md:KR5a0001_HFL_045-001b>勃朗耀𤣥虛七日七
夜諸天日月星宿樞衡玉關駐景停輪神風靜默山谷藏雲天
鑑鮮瑩和氣八騫一國地土山川林木緬平一等无復高下土
