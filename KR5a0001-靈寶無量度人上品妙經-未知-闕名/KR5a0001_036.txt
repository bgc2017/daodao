








@fw重刋道藏輯要
@fw元始无量度人上品妙經卷之三十<md:KR5a0001_HFL_035-018b><md:KR5a0001_HFL_036-001a>六
八景神合品
道言昔於朱陽天中𤣥極靈歌太融昌土受元始度人八景神
合无量上品元始天尊當說是經週囘十過以召十方始當詣
座天眞大神上聖高尊妙行眞人三元八景大神无鞅數眾乘
空而來靈雲敷華寶輿玉軿紫蓋扶蔭神境同光瑞色交朗八
道煥明七日七夜諸天八景合映自然千神萬靈冥洞一氣混
化同輪一國地土山川林木煒燿齊鮮高<md:KR5a0001_HFL_036-001b>下彌漫坦平一等土
皆浮異彩纏羅之色眾眞侍座元始天尊𤣥坐空浮萬氣穹窿

洞景瓊臺之上說經一遍諸天大聖同時稱善是時一國男女
欲念永獲斷除說經二遍達悟至眞說經三遍識用通𤣥說經
四遍妙和元氣一合其形說經五遍神精凝粹保鎭軀靈說經
六遍萬神結華與身齊并說經七遍三宮帝尊朝集神眞說經
八遍百關固密宮府相連死戸塞絕斷滅胞根說經九遍三部
開朗八景齊歸說經十遍神明洞合舉形飛仙<md:KR5a0001_HFL_036-002a>是時一國是男
是女莫不傾心皆受護度咸得長生
道言是時元始天尊說經一遍東方无極无量品至眞靑景大
神无鞅之眾浮空而至說經二遍南方无極无量品至眞丹景
大神无鞅之眾浮空而至說經三遍西方无極无量品至眞素

景大神无鞅之眾浮空而至說經四遍北方无極无量品至眞
𤣥景大神无鞅之眾浮空而至說經五遍東北无極无量品至
眞生景大神无鞅之眾浮空而至說經六<md:KR5a0001_HFL_036-002b>遍東南无極无量品
至眞明景大神无鞅之眾浮空而至說經七遍西南无極无量
品至眞華景大神无鞅之眾浮空而至說經八遍西北无極无
量品至眞幽景大神无鞅之眾浮空而至說經九遍上方无極
无量品至眞合景大神无鞅之眾浮空而至說經十遍下方无
極无量品至眞化景大神无鞅之眾浮空而至十遍周竟十方
无極天眞八景大神一時同至一國男女傾心歸仰欣躍而言
我等各以善因或從道業證遇福緣得居此天<md:KR5a0001_HFL_036-003a>獲覩天尊說此

八景神合之法上眞至化之道非我眾等素所知聞今當聞者
必獲位進上眞備契𤣥理而我等昔來未聞此道不識八景神
合之妙豈能超合混元大道之宗於是來詣天尊請聞至教有
如細雨密霧无鞅之眾迮國一半土皆偏陷非可禁止是時元
始天尊周覽十方垂顏凝顧揮五明羽扇徐啟玉音彰明法要
開顯太極一氣分化判爲三辰離爲八景八景者八方光景自
然之神也天之八景有三部以隸三元人之八景有<md:KR5a0001_HFL_036-003b>三部以隸
三闗故三部八景二十四眞爲上道之高靈修用其道使八景
之氣與已神合則混合百神聚爲帝一散爲千眞立成高仙也
天之八景上元八景在玉京蕭臺中元八景在太微紫宮下元

八景在崑崙之室人之八景上合泥丸中合絳宮下合丹田各
有名字大小服色所居之處能招天景以合人神八景之靈混
與神合則爲高眞矣其旨要𤣥妙虛明洞徹淸靜明照專此八
事而修此道無不克臻此八者八景之德性也兆知勤此<md:KR5a0001_HFL_036-004a>陽精
八景眞神之道則八景之神自降於子授子洞𤣥長生之眞仙
矣大眾於時聞是語已再拜稽首願盡至言以教未悟今日慶
幸獲聞妙法波我沈瞶三請不止於是元始化一元精狀如朱
日寶華熠燿在空𤣥之中去地九丈元始登引天眞大神上聖
高尊妙行眞人十方无極八景大神无鞅數眾俱入朱日之中
天人仰看惟見勃勃從寶華中入旣入其中不知所在國人廓

散地還平正無復欹䧟元始卽於日華之內說經都竟眾眞監<md:KR5a0001_HFL_036-004b>
度以授於我當此之時喜慶難言法事粗悉諸天復位倐歘之
間寂無遺響是時天人遇值經法普得濟度全其本年無有中
傷傾土歸仰咸行妙心合道合虛合无合神合明合景合照合
淸合𤣥合妙情無妄僞性備天眞齊同慈愛異骨成親國安民
豐欣樂太平經始出教一國以道預有至心宗奉禮敬皆得度
世
道言元始天尊說經中所言並是諸天上帝內名隱韻之音亦
是三部八景內諱百靈之<md:KR5a0001_HFL_036-005a>隱名也非世之常辭兆能長齋修誦
八景神合與天爲一七世滅殃胞戸閉塞上聖已成眞人通𤣥

究微能悉其章誦之十過諸天遥唱萬帝設禮心源澄寂害氣
消沉洞合八景神眞內盈羣魔束形鬼精滅爽迴屍起死白骨
成人至學之士誦之十過則八景挾衞三元稽首魔精喪眼鬼
祅滅爽濟度垂死絕而得生所以爾者學士穢氣未消體未洞
眞存召八景功未克全天政德可伏除魔試卻滅災患但不死
而已不能更生輕誦此章身則<md:KR5a0001_HFL_036-005b>被殃供養尊禮門戸興隆世世
昌熾與善因緣萬災不干神明護門斯經尊妙獨步玉京度人
无量爲萬道之宗巍巍大範德難可勝
道言凡誦是經十過八景齊降殃注斷滅億曾萬祖幽魂苦爽
皆卽受度上升朱宮格皆九年受化更生得爲貴人而好學至

經功滿德就皆得神仙飛昇金闕遊宴玉京也上學之士修誦
是經智慧開明含光育英八景神合道契𤣥庭皆卽受度飛昇
南宮世人受誦則身中八景固律死門天中八景下合兆形<md:KR5a0001_HFL_036-006a>神
景齊會得道成眞延壽長年後皆得作飛升之道魂神變鍊不
經地獄哀惱常保孩嬰遊行太空此經微妙普度無窮一切天
人莫不受慶無量之福生死蒙惠上天所寶不傳下世至士齎
金寶效心盟天而傳輕泄漏慢殃及九祖長役幽官侍經五帝
玉童玉女各二十四人營衞神文保護受經者身
道言正月長齋誦詠是經上部八景降兆神庭泥丸𤣥堂七祖
超遷度上南宮七月長齋誦詠是經中部八景與兆合并黃元

混一天<md:KR5a0001_HFL_036-006b>地同靈身得神仙諸天書名靑籙紫簡舉形飛仙十月
長齋誦詠是經下部八景固兆生根眞精鍊化萬炁結神儛輪
太霄遨遊上淸億世含歡浩劫齊齡八節之日誦詠是經八景
神合超登玉京得爲一淸眞人本命之日誦詠是經三部八景
二十四眞混變嬰兒錦衣繡裙列坐泥丸身宮之中魂神澄正
萬炁長存百關受鍊身有光明三界侍衞五帝司迎萬神朝禮
書名上天功滿德就飛昇上淸
道言行道之日皆當香湯沐浴齋戒入室<md:KR5a0001_HFL_036-007a>東向叩齒三十二
通上聞三十二天心拜三十二過閉目靜思身坐八色雲氣
之中內外蓊冥有靑龍白虎朱雀𤣥武獅子白鶴羅列左右

二十四眞來到兆前日月照明洞煥室內項生圓象光映十
方如此分明密咒曰
無上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋淸堂修行至經无量度人願所啟上徹<md:KR5a0001_HFL_036-007b>徑御
無上三十二天元始上帝至尊几前(畢)
引炁三十二過東向誦經




元始无量度人上品妙經
元始洞𤣥靈寶本章八景神合上品妙首十囘度人八景隱韻
離合自然帝氣元眞幽寥高宸冥漠之始空洞靈宗分化結形
敷鎭百關三宮布列纏絡迴環混變上境合鍊精根<md:KR5a0001_HFL_036-008a>無神不光
無神不明無神不立無神不成無神不度無神不生是謂妙極
天中之尊玉闕明堂流珠𤣥丹上衝華極巍峩崑崙紫文纏羅
煇煥交騰下通中黃絳宮之門臍元幽室瓊房之田八景神氣
周用迴旋中有三部八景二十四眞之神中有虛明通徹淸靜
光照之君中有南極長生大帝君中有東極靑華帝君中有度
世司馬大神中有好生韓君丈人中有南上司命司錄延壽益

算度厄尊神迴骸起死無量度人今日校錄諸天臨軒<md:KR5a0001_HFL_036-008b>
東方无極一景天虛神王長生大聖无量度人
南方无極二景天印神王長生大聖无量度人
西方无極三景天曜神王長生大聖无量度人
北方无極四景天𤣥神王長生大聖无量度人
東北无極五景天符神王長生大聖无量度人<md:KR5a0001_HFL_036-009a>
東南无極六景天光神王長生大聖无量度人
西南无極七景天姥神王長生大聖无量度人
西北无極八景天眞神王長生大聖无量度人
上方无極三部總眞天慧神王長生大聖无量度人

下方无極三部神合天順神王長生大聖无量度人<md:KR5a0001_HFL_036-009b>
十方至眞三部八景神王長生度世无量大神並乘華雲流霄
寶輿玉駢紫蓋霞輪驂駕素靈神虎蒼精妙龍建𤣥元之節洞
景朱旛前詠三辰華曲後參五曜眞歌靑鸞翠鳳鳴嘯相和高
仙啟塗玉女翼轅億乘萬騎浮空駕虛傾光迴駕混合人身元
皇太一洞房𤣥宮左持五籍右秉五符三迴九轉洞化冥无隨
景應召開朗八區凝和結氣高超太无大魔保舉天皇授書普
告十極洞府神君開釋祖考億刼沉魂脫除罪籍散落禍根敢
有停<md:KR5a0001_HFL_036-010a>滯烈火蕩焚身旣升度上及億曾永出夜庭復備形魂普
受鍊化度品南宮朱陽紀錄仙化成人生身受度刼刼長存隨

刼流轉與天齊年永度三塗五苦八難超凌三界逍遥上淸上
淸之天天帝洞昌無色之境梵行
東方八天
翼眞元慈天帝經角司神
洞靈開濟天帝恬淵景虛
昭素欽宗天帝慶嘉盡𤣥
輔元敢需天帝大極右扶<md:KR5a0001_HFL_036-010b>
玉履羲常天帝生功被蒼
神德仰眞天帝逸車婁𤣥
皇度禮方天帝善囘夷陽

生幟摽陽天帝主靈達華
南方八天
玉厯紀功天帝道忻致登
雲韜素書天帝七皐無阿
八眞淸明景合天帝孝儀奉仙
化及冲要天帝烈常希眞
赫丹保年天帝妙氣承隅<md:KR5a0001_HFL_036-011a>
洞廬朝皇天帝絜維志聰
拔辠濟靈天帝開明度生
璇芳助月天帝蒲都斗皇

西方八天
會氣集景天帝昆堂抱思
朝祖欽元天帝越康子明
擲干起威天帝運明宥初
奮容束魔天帝敕契頗庸
受嚴持福天帝覺育自中
宣道招靈天帝遜佑孚成<md:KR5a0001_HFL_036-011b>
啟極司化天帝章瑶兌
梵廣審淸天帝寅熙融神
北方八天

披眞恭慶天帝昊蕭紫琚
錫離崇用天帝鐸時勤
應化成功天帝渝塘雲翻
壁躔納靈天帝魂度九王
析梁緒明天帝仲方奇
海暎龍剛天帝蒙長生
星井珞璣天帝厯陁麗寗<md:KR5a0001_HFL_036-012a>
八神合景天帝馘化曜靈
三十二天三十二帝諸天隱諱諸天隱名天中空洞自然靈章
諸天隱韻八景之音八景之尊八景之神八景眞王八景之靈

八景神合變化上淸无量之奧深不可詳敷落神眞普度天人
今日欣慶受度神境爲一湛湛眞元守而勿疑位登高仙金顏
玉葳虛微不窒明識無虧通導不壅徹運忘機淸無滯濁淨無
穢氛光華煇朗照寂自然神有八道合此八關結化爲形錦帶
龍衣神化純妙逍遥玉<md:KR5a0001_HFL_036-012b>階受職東華制命三官永滅眾惡斬絕
胎根塞斷死戸名列太𤣥三省監舉有無留難東斗主算西斗
記名北斗落死南斗上生中斗大魁總監眾靈靑帝護魂洞景
致眞白帝侍魄華景安宅赤帝養氣元景受明黑帝通血慧景
朗徹黃帝中主合景備列靑天眞王靑景化神赤天眞王丹景
曜明白天眞王素景混靈黑天眞王𤣥景靜深黃天眞王八景

齊輪五天眞王萬神之宗飛行鼓從總領神兵麾幢鼓節遊觀
太空自號赫奕諸天齊功上<md:KR5a0001_HFL_036-013a>天度人嚴攝北酆神王受命普掃
不祥神龍攝毒天馬四張辟非前驅天將持幢擲火萬里流鈴
八衝敢有干試拒遏上眞金鉞前戮玉斧後刑屠割鬼爽風火
無停千千截首萬萬翦形魔無干犯鬼無祅精三官北酆明檢
鬼營不得容隱金馬驛呈普告無窮萬神咸聽三界五帝列言
上淸
眞皇玉訣𤣥化混冥斡旋妙氣杳藹之中上景非色下景非淵
中景太虛冥合自然八景神合金剛乘天天上天下無幽無冥
無形無<md:KR5a0001_HFL_036-013b>影無極無窮二十四眞周環列宮天地始成神帝隱龍

溟涬大梵遼廓無光八景開圖三部敷張元始安鎭敷落五篇
赤書玉字八威龍文保制刼運使身長存梵氣彌羅萬範開張
元綱流演三十二天輪轉無色周囘十方旋斗厯箕回度五常
三十五分總氣上元八景神合氣入𤣥𤣥𤣥中太皇上帝高眞
汎景太霞嘯詠洞章金眞朗郁流響雲營玉音攝氣靈風聚煙
紫虛鬱秀輔翼萬仙千和萬合自然成眞眞中有神八景玉𤣥
神景之尊長<md:KR5a0001_HFL_036-014a>生大君無英公子白元尊神太一司命桃康合延
執符把籙保命生根上遊上淸出入華房八景之內細微之中
下鎭人身泥丸絳宮中理五炁混合百神十轉迴靈萬氣齊仙
仙道貴生无量度人八景飛神過度輪轉罪福禁戒宿命因緣

普受開度死魂生身身得受生上聞諸天諸天之上各有生門
中有空洞謠歌之章八景靈篇辭參高眞
第一八景神合飛空之音
天有三元氣人有三部關二十四眞神<md:KR5a0001_HFL_036-014b>
紫戸連靑扉上部有八景四景居泥丸
又復四境居在彼咽喉間渟光與季行
幽陀及越庚肺肺攜顒顒玉儔引叔淵
是名四星君保兆泥丸間辟祅卻萬邪
鬼祅毋得干喉中有四景革革史史神
賓元與子柯靑奇伯羅君桃闌蔚蹊子

貫列相纏綿保兆冥運機神合純和全
萬刼長不衰億齡猶合歡
第二八景神合眞王之章
高上雕玉軿浮駕華景龍遊宴三元宮<md:KR5a0001_HFL_036-015a>
靈日光曈曨中部有八景侍兆生關中
能存而守之身登玉京山心中居四景
黃寅併景霏詡詡連祝祝師南與孟暉
望离並鹿去護衛長生扉陽華制靈魂
固衞𤣥微津四景在膽中噓噓子張神
鎭凶奉仙子霄度禹疆君粲暉瑤芳來

金𦈢瓊觴和鎭彼天德君永除世灾殃
八景神合一六氣御飛翔賜兆司命書
億載無悲傷
第三八景神合眞王歌<md:KR5a0001_HFL_036-015b>
日車雲旗玉佩瓊璫坐宴金闕
指顧榑桑二十四眞與王頡頏
飛翥神霄蹈莅華房下部八景
神名作彊生化萬靈權衡斗剛
腎中四景𤣥眞大靈毛毛叱叱
紫還輔眞月女落雲四景眞人

護兆育嬰保天長存膀胱四景
公碩佃濛亭亭幻光芝仙伸逢
雄元次陽雲綱內通淨府不穢
除滅鬼凶三部八景二十四童<md:KR5a0001_HFL_036-016a>
錦衣繡裳住兆神宮合沓如一
晝飛高冲試爲此歌喭彼仙公
生道眇邈世莫我窮兆能體之
騰轡華龍
此三界之上飛空之中眞王歌音音參洞章誦之百遍名度南
宮誦之千遍眞王保迎萬遍道備飛升太空過度三界位登仙

公有聞靈音眞王敬形敕制地祇侍衞送迎拔出地戸五苦八
難七祖升遷永離鬼官魂度朱陵受鍊更生是謂无量普度无
窮有祕上天文<md:KR5a0001_HFL_036-016b>諸天共所崇泄慢墮地獄禍及七祖翁
道言此二章並是諸天上帝及八景神王隱祕之音兆誦詠之
則百神混合八景同歡抱神成眞身生羽翰皆是大梵之言非
世上常辭言無韻麗曲無華宛故謂𤣥奧難可尋詳上天所寶
祕於高上神霄玉淸玉府東華玉堂經室之內道君下治傳教
流行若有至人齎金寶質心依舊格告盟神霄然後而付焉
道言夫天地運度否終日月五星虧盈至聖神人休否末學之
夫疾傷凡有此災同氣皆<md:KR5a0001_HFL_036-017a>當齊心修齋六時行香十遍轉經福

德立降消諸不祥无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法則八景俱降眞
神合并左飛右伏神行氣谷乍合乍離景與神冥朽者更新墮
者復攴魂神徑上南宮隨其學功計日而得更生輪轉不惑便
得神仙
道言夫天地運終星宿錯度日月失昏四時失度陰陽不調國
境生災疫毒流行兆民死<md:KR5a0001_HFL_036-017b>傷師友命過同學非殃亦當修齋行
香誦經夫齋戒誦經功德甚重上消天災保鎭帝王下禳毒害
以度兆民生死受賴其福難勝故曰无量普度天人

道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人克得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語无量音道君譔<md:KR5a0001_HFL_036-018a>
元始靈書八景神合內篇
東方八天
恥明規般蔣籍濤外變維宏珂
厯展攸最彰谿濱叉儀渤窈粹
靈敞懷堂保嘉瑶位卓評靜魔

墀騫扶頗緣演定足優杜頻羅
邈川洪嗣幽涂亟魔謁關領仙
格降越和
南方八天
緣祈𠷣南迕梢穹貝丁河宰池<md:KR5a0001_HFL_036-018b>
邅翾离銳甲靈梵除淸宣綱沛
彭都牢難約箕亨會處昌倫房
九俞蘭穟智澄雲瑤力濟奧類
耿參𤣥地運魂巢燔孽吠顓騰
揚旗東轅

西方八天
武堅迎邦捐暉隗方寗緒岨芷
𡨚淸紀皇持屭曜陁伊那妙光
鈕乾祕賓寗孤極良障彬越都
秦鈞覩剛翳眇熾掇奚枚魯航<md:KR5a0001_HFL_036-019a>
祝陁桓鈞洙機翹倫亮古忠悌
允鄙戚羣
北方八天
賁融技傍珏傞温類延搜毗芒
淵嚴詹音寂相據育還微聊源

通隅蕭頂權著靈隨蠢孳羅合
玉神飛圖滑瀛佐丘直充綺烏
略靜邊适琤瑄來虛逸澄俯汀
赭巖稽符
道言此諸天中大梵隱語无量之音舊文刻<md:KR5a0001_HFL_036-019b>記龍山北岡之室
以調正三元爲洞眞之宗高仙眞人皆銘誦佩服以交八景之
神眞氣流布諸天下及世間皆仙官奠璧玉女醮煙樂御羣靈
災厄莫干字皆廣長一丈天眞皇人昔書其文以爲正音有知
其音能齋而誦之者諸天皆遣飛仙玉郎八景大神下觀其身
書其功勤上奏諸天萬神朝禮地祇侍門大功眞王保舉上仙

八景道備尅得遊行三界升入金門此音無所不辟無所不禳
無所不度無所不成天眞自然之音也故誦之致<md:KR5a0001_HFL_036-020a>飛天下觀八
景遥降萬神朝禮三界侍軒羣祅束首鬼精自亡琳琅振響十
方肅淸河海靜默山嶽吞煙萬靈振伏招集羣仙天無氛穢地
無祅塵冥慧洞淸大量𤣥𤣥也

















@fw元始无量度人上品妙經卷之三十<md:KR5a0001_HFL_036-020b><md:KR5a0001_HFL_037-001a>七
七星除祅品
道言昔於北淸𤣥靈天中大魁羅上妙寶華土受元始度人无
量上品𤣥靈妙天內號太虛无上常容天其天帝主名曰總監
鬼神居其宮殿思道因緣言我植福位爲天帝住不遷界中與
北方諸天世界通爲一境十方天中及以天下一切大力鬼神
國土咸我部屬我以福業故周足神通禁制魔種歸依三淸奉
太上玉律金科威被鬼爽而今元始上帝<md:KR5a0001_HFL_037-001b>當降此天爲諸天人
十方眾生說无量度人无上法門我今處極眞世界聞聽法味
實爲忻快當與天中聖人僊眞一切部寮男女等眾遠詣玉京

恭請元始天尊降此天中爲眾說法敕命侍香金童都文瑜傳
言玉女馮道倩啟蘂玉九色之蘊索三天降眞洞瓊寶香然丹
天火玉驛龍捧爐千眞奏煙靈幡寶幢奇花珍供百千萬人俱
詣玉京蕭臺金闕叩禮元始三說其辭仰祈大慈不違本念降
眄天中宣演道法度脫一切開通靈虛使內識<md:KR5a0001_HFL_037-002a>洞𤣥外伏魔試
再拜長跪伏俟聖言天尊告曰吾本無形以道爲質住此玉京
散爲五形變神萬億吾今住此見爲十方無極世界无量眾生
各各演說法要明曉至眞示𤣥淸之路汝所居天上干無色下
臨崑山傍及北臺幽嶽鬼都無不統御北淸𤣥靈俯及酆羅近
於海際密與人境支連貫接人世眾錯臭濁難堪爲諸六天遊

精八方鬼神殺戮啖食一切人民不滿天壽橫被夭傷於三元
本命年限運會之上陰謀鬼吏遘說冥官妄作災凶<md:KR5a0001_HFL_037-002b>種種刑害
是致呼魂之聲趣死之哀不絕於耳覩此厄害身縈災疾我今
欲下彼天說度人法汝以挺生空洞乘此天位未明至道微妙
大法吾以妙无天帝出生三氣三寶天君造立混沌分別萬天
使帝闕列峙億眞翔集三萬六千日月一時同明吾以是也吾
下化爲玉宸大混居紫玉寶闕華蓋之下紫微垣中號北極大
帝龍衣𤣥服垂絛大弁左右十二元士雷公霹靂居其傍三十
六將衞其後五帥四德導其前赤明開圖之初爲上淸神<md:KR5a0001_HFL_037-003a>公開
皇之後爲北陰大帝平定功成位居中天紫極之庭十方世界

望之不動謂之辰樞者是也然有形皆動惟無形不動北極星
與羣星相遠三度有奇而中空者北辰上帝眞形也望之炯炯
五星煇映熒熒有光者帝座也但可見座豈可遽謁其帝也此
北極大帝總制三界星宿鬼神萬神千靈莫不叩頭請命五嶽
四瀆山川之神皆再拜伏候乞請水旱風雨北極是吾第五化
身位居皇極正統玉帝爲祖立太空之元在九宮則號中黃太<md:KR5a0001_HFL_037-003b>
一衣紫錦袍腰十二流金火鈴狀如嬰兒手把七元口吐靑色
今居天中蔭華蓋乘斗車履三台席大角坐明堂左右七人服
紫繡者北斗七星之精也汝宜往彼請下天中論說法要開度
天人天帝聞是說已整冠執圭再拜臣今上請北極帝君降此

天宮願聞大法乃與天眾辭禮元始下詣中黃紫庭華宸玉闕
之下眞官導前執法從後徑達北極大帝御前具陳上事再拜
作禮辭懇志切涕泗交下帝君被𤣥龍之服以降言曰吾上爲
元始<md:KR5a0001_HFL_037-004a>天尊敷揚至教當允斯請於是天帝垂光俯眄北淸𤣥靈
太虛無上常容天中寶闕之內三氣寶明之殿將昇法座當說
是經周迴十過以召十方始當詣座五天大神七元眞君上聖
高尊太虛眞人無鞅數眾乘空而來彩霞亘虛雲光四布瓊臺
鳳駕羽節金幢雜色寶蘊蓊曖鬱勃洞煥太無七日七夜諸天
神眞日月飛仙星眞雲將璇綱玉緯一時停輪剛風啟韻豁落
流光山川林木緬同玉色土變碧璃柔明瑩潤眾眞侍座北極

帝君先嚮<md:KR5a0001_HFL_037-004b>玉京心拜元始至恭修敬乃登𤣥空浮光五色龍臺
之座說經一遍諸天大聖同時稱善是時一國男女皆聽北極
帝君宣標𤣥旨无量度人七星除祅最上法要說經二遍七星
明曜𤣥符見空說經三遍巨斧钁天山開石裂說經四遍乾坤
交泰四海澄源說經五遍僊樂滿空靈香遠馥說經六遍天虹
周遍跨空成橋說經七遍七眞下觀魔精喪膽說經八遍鬼帝
驚逃萬魔摧伏說經九遍天垂甘露珠璣散飄說經十遍鬼神
悟道幽品登僊<md:KR5a0001_HFL_037-005a>是時一國是男是女莫不傾心皆受護度咸得
長生
道言是時北極帝君說經一遍東方无極无量品天斗七星除

祅大神无鞅之眾浮空而至說經二遍南方无極无量品人斗
七星除祅大神无鞅之眾浮空而至說經三遍西方无極无量
品地斗七星除祅大神无鞅之眾浮空而至說經四遍北方无
極无量品陰斗七星除祅大神无鞅之眾浮空而至說經五遍
東北无極无量品鬼斗七星除祅大神无<md:KR5a0001_HFL_037-005b>鞅之眾浮空而至說
經六遍東南无極无量品陽斗七星除祅大神无鞅之眾浮空
而至說經七遍西南无極无量品遁斗七星除祅大神无鞅之
眾浮空而至說經八遍西北无極无量品升斗七星除祅大神
无鞅之眾浮空而至說經九遍上方无極无量品飛斗七星除
祅大神无鞅之眾浮空而至說經十遍下方无極无量品降斗

七星除祅大神无鞅之眾浮空而至十遍周竟十方无極天眞
制魔除祅大神一時同至一國男女傾心歸仰<md:KR5a0001_HFL_037-006a>來者各各發心
願除累刼以來心不正眞穢念充塞三尸遊蕩七魄妬害交通
鬼氣及諸魔類使有法病見道不明雖處人天墮入流轉乃至
證位諸地暫登眞階以魔精入心祅試惑亂念動塵起支緣傍
對起无量因作百千業今聞北極大帝宣說七星除祅拔邪護
正之法開迷翳眼蹈𤣥淸路趣高眞品慚愧頂禮无鞅數眾佇
立傾聽於是北極仰天俯地觀察萬彚運无量心啟靈寶慧普
告大眾元始未生曠刼無跡混沌旣坼七竅乃張大<md:KR5a0001_HFL_037-006b>爲日月細
爲星辰日月五星總號七元而配屬北斗北斗十二星五星爲

隱曜斗口之中有天一太一二十四玉皇光芒不顯惟七曜大
明彰示萬方七星之精在人七竅亦分其神能視聽言齅知識
悉皆由也輔弼二星之精分降爲目中瞳子七星之神有陰魄
陽魂及正星之神斗中除祅之神有五帥四德七千神將天罡
河魁大殺大角豁落立斗黑衣𤣥冥七殺之神以滅除凶祅蕩
逐魔鬼兆能齊心修齋服佩符籙奏告懇祝則七星大神<md:KR5a0001_HFL_037-007a>下降
兆所立除祅害有能稽索道要勤企上淸七星之神教兆上道
飛昇神仙七祖升度鍊化自然七星之精三辰五斗九宮八卦
之妙皆在於是聖人之心七星降神華房之內方寸七室微妙
祕諱不可宣泄已登上眞後復爲此北極卽於法會之中說經

都竟眾眞監度以授於我當此之時喜慶難言法事粗悉諸天
復位倐歘之間寂無遺響是時天人遇值經法普得濟度全其
本年無有中傷七星垂光光映眞形內生𤣥丹外除祅精傾土<md:KR5a0001_HFL_037-007b>
歸仰奉教遵行除魔除幻除妄除想除愛除有除見除得除疑
除邪言中天律口無非聲齊同慈愛異骨成親國安民豐欣樂
太平經始出教一國以道預有至心宗奉禮敬皆得度世
道言北極帝君說經中所言並是七星天中列帝內名隱韻之
音亦是北帝內諱百神之隱名也非世之常辭上聖已成眞人
通𤣥究微能悉其章誦之十過八威揚兵五天擲火魔王警陣
星使騁軒甲卒億萬斬邪除祅燒<md:KR5a0001_HFL_037-008a>霞燎空金鉞寫光羣魔束形

鬼精滅爽囘屍起死白骨成人至學之士誦之十過則七元降
眞三界稽首魔精喪眼鬼祅滅爽濟度垂死絕而得生所以爾
者學士欽詠洞章斗元布氣殺伐祅祥掃蕩穢氣體將洞眞召
制十方威未制天政德可服御地祇束縛魔靈但卻死而已不
能更生輕誦此章身則被殃供養尊禮門戸興隆世世昌熾與
善因緣萬災不干神明護門斯經尊妙獨步玉京度人无量爲
萬道之宗巍巍大範德難可勝<md:KR5a0001_HFL_037-008b>
道言凡誦是經十過斗中天騶七星大神天帝使者齊到爲兆
除祅驅斷不祥億曾萬祖幽魂苦爽皆卽受度上升朱宮格皆
九年受化更生得爲貴人以誦詠此經身神明正氣無陳故則

𤣥堂啟關魂爽超越不拘冥昧而好學至經功滿德就皆得神
仙飛昇金闕遊宴玉京也上學之士修誦是經七眞登房妙極
空常往返三周履星蹈綱漱雲嚥液魂魄俱翔變化上淸壽與
天長皆卽受度飛升南宮世人受誦拱侍北辰坐致神女風送
雨迎<md:KR5a0001_HFL_037-009a>左據𩵄魒右揖䰢魁六丁輔兆捕鬼搜尸則延壽長年後
皆得作屍解之道魂神暫滅不經地獄卽得返形遊行太空此
經微妙普度無窮一切天人莫不受慶无量之福生死蒙惠上
天所寶不傳下世至士齎金寶效心盟天而傳輕泄漏慢殃及
九祖長役鬼官侍經五帝玉童玉女各二十四人營衞神文保
護受經者身

道言正月長齋誦詠是經七星眞君開北𤣥之籙校別罪魂斗
中司命鍊七星之光導引<md:KR5a0001_HFL_037-009b>冥靈爲上世亡魂斷地逮役度上南
宮七月長齋誦詠是經七星魁宮之氣紫光如絃灌兆泥丸星
中大神七人扶胥兆身遊行斗關身得神仙諸天書名黃籙白
簡削死上生十月長齋誦詠是經斗中天皇手把七星爲兆除
祅赤帝黃老與兆陶魂同蔭華宸坐卧七星星精入腦眞火鍊
形泥丸紫君厥諱規英金床玉帳紫繡錦裙腰帶火鈴除祅滅
精福慶自生位極人臣爲國王帝主君臣父子安鎭國祚保天
長存世世不絕常爲人君安鎭<md:KR5a0001_HFL_037-010a>其方民稱太平八節之日誦詠
是經七星光色連布八方北帝位中九宮齊同一白二黑貪巨

爓空下代鬼祖斷遏衰凶得爲九宮眞人本命之日誦詠是經
子魁午魊丑未二宮下臨生位七星迴陽延兆天年賜夀無疆
魂神澄正萬氣長存不經苦惱身有光明三界侍衞五帝司迎
萬神朝禮名書上天功滿德就飛昇上淸
道言行道之日皆當香湯沐浴齋戒入室東向叩齒三十二
通上聞三十二天心拜<md:KR5a0001_HFL_037-010b>三十二過閉目靜思身坐紫靑絳三
色雲氣之中內外蓊冥七星覆頭五藏眞氣繞絡身相脾生
黃氣出頂成雲存見北極金容天馬千萬靑龍白虎朱雀𤣥
武獅子白鶴羅列左右日月照明洞煥室內項生圓象光映
十方如此分明密咒曰

无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋淸堂修行至經无量度人願所啟上徹<md:KR5a0001_HFL_037-011a>{徑:俓}御
无上三十二天元始上帝至尊几前(畢)
引炁三十二過東向誦經

















元始无量度人上品妙經
元始洞𤣥靈寶本章七星除祅元綱度人天關運斡離合自然
天有三魂二景含晶天有七魄七曜流精華蓋曲直三五飛昇
紫雲爲關綠煙蒙蒙中有北極金城九重山環峰列<md:KR5a0001_HFL_037-011b>𤣥草垂茸
洞戸鬱杳淸虛八通頭建魁剛足履𤣥龍手揮碧霞鳴玉叩鍾
天丁九首四目老翁秉仗金鉞息滅祅凶璇珠爲樞運機惟空
眞道自然光泛九宮立斗大神霹靂靊□眇莽九醜衣斗乘風
吐毒噴火衞世無窮鬼爽竄伏神府靈明靑氣灌滌混合百神
金闕玉房赤鏡飛光流雲萬丈周遍八冥中有七星除祅之神
中有天猷紫極之尊中有景霄大帝之眞中有天丁縛龍大神

中有𤣥天黑殺四德五帥之君中有天蓬威化𤣥曜眞君<md:KR5a0001_HFL_037-012a>中有
太元眞紐綱紀關七星尊神迴骸起死无量度人今日校錄諸
天臨軒
東方无極星符神王長生大聖无量度人
南方无極星殺神王長生大聖无量度人
西方无極星氣神王長生大聖无量度人
北方无極星台神王長生大聖无量度人
東北无極星藏神王長生大聖无量度人
東南无極星使神王長生大聖无量度人
西南无極星河神王長生大聖无量度人

西北无極星令神王長生大聖无量度人<md:KR5a0001_HFL_037-012b>
上方无極星威神王長生大聖无量度人
下方无極星根神王長生大聖无量度人
十方至眞七星除祅神王長生度世无量大神並乘七星燿羅
之雲八色光明之輦天馬爲馭辟非驂羣六甲備駕天丁揚威
徘徊丹霞翺翔胎僊建翠旄之節流光靈幡前嘯紫鳳齊唱後
從𤣥獸同鳴獅子白鶴嘯歌噰噰天一啟途神兵翼轅億乘萬
騎浮空而來傾光迴駕監眞度生星宮丞相九霄上宮天英主
錄元斗大神執籙把籍齊到帝前隨所應<md:KR5a0001_HFL_037-013a>度嚴校諸天七星寶
宮七元眞君帶月引日龍巾虎裙蒼舌虎賁北極神君赤書火
