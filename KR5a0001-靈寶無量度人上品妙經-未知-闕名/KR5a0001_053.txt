






<md:KR5a0001_HFL_052-021a>
@fw元始無量度人上品妙經卷之五十<md:KR5a0001_HFL_052-021b><md:KR5a0001_HFL_053-001a>三
　　斬滅五行邪怪品
道言昔於玉靈天中明景謡歌大威神土受元始度人斬滅五
行邪怪無量上品元始天尊當說是經周迴十過以召十方始
當詣座天眞大神上聖高尊妙行眞人五帝眞官明威大將斬
邪騎吏陰陽三五總統官曹紫微神兵無鞅數眾乘空而來金
暉映虛寶輿仙飈華光羽蓋纏鬱晨霞萬景交朗煥燿八圓七
日七夜十方仙眞層樓寶闕洞化相通天<md:KR5a0001_HFL_053-001b>綱停佪星絡正度神
風微扇妙靄凝香氣象融和海嶽澄淸一國地土山川林木緬
平一等無復高下土皆作華玉瑩鮮五明之色眾眞侍座元始

天尊𤣥坐空浮景燿神龍御化天元之座說經一遍諸天大聖
同時稱善是時一國男女斷滅五慾之情說經二遍五化隆昌
說經三遍五緯順躔說經四遍五氣常平萬物咸亨說經五遍
五常不擾道治日新說經六遍五運推協無有乖愆說經七遍
五文顯布𤣥教開明說經八遍五神守正威用<md:KR5a0001_HFL_053-002a>宣張眞氣充溢
蠲蕩不祥說經九遍五精固養保育靈光說經十遍五行之內
邪怪俱亡是時一國是男是女莫不傾心皆受護度咸得長生
道言是時元始天尊說經一遍東方無極無量品斬滅靑精邪
怪至眞大神無鞅之眾浮空而至說經二遍南方無極無量品
斬滅赤精邪怪至眞大神無鞅之眾浮空而至說經三遍西方

無極無量品斬滅皓精邪怪至眞大神無鞅之眾浮空而至說
經四遍北方無<md:KR5a0001_HFL_053-002b>極無量品斬滅黑精邪怪至眞大神無鞅之眾
浮空而至說經五遍東北無極無量品斬滅火行遊精邪怪至
眞大神無鞅之眾浮空而至說經六遍東南無極無量品斬滅
金行遊精邪怪至眞大神無鞅之眾浮空而至說經七遍西南
無極無量品斬滅水行遊精中央黄精邪怪至眞大神無鞅之
眾浮空而至說經八遍西北無極無量品斬滅木行遊精邪怪
至眞大神無鞅之眾浮空而至說經九遍上方無極無量品斬
滅天元五行邪怪至<md:KR5a0001_HFL_053-003a>眞大神無鞅之眾浮空而至說經十遍下
方無極無量品斬滅地元五行邪怪至眞大神無鞅之眾浮空

而至十遍周竟十方無極斬滅五行邪怪天眞大神一時同至
一國男女傾心歸仰來者有如密雲細霧無鞅之眾迮國一半
土皆傾陷非可禁止於是元始化一圓象大小無常煒燿五色
在空𤣥之中去地九丈元始登引天眞大神上聖高尊妙行眞
人五帝眞官明威大將斬邪騎吏陰陽三五總統官曹十方斬
滅五行邪怪至眞神王紫<md:KR5a0001_HFL_053-003b>微神兵三天給事無鞅數眾倶入圓
象之中天人仰看惟見拂拂從圓象中入旣入圓象不知所在
國人廓散地還平正無復欹陷元始卽於圓象之內說經都竟
眾眞監度以授於我當此之時喜慶難言法事粗悉諸天復位
倐欻之間寂無遺響是時天人遇值經法普得濟度全其本年

無有中傷傾土歸仰咸行正心不欹不陷不誑不佞不狠不愎
不戾不乖不嫉不惡言行平直智識剛明齊同慧悟異骨和同
國安民康欣樂冲融經始出教<md:KR5a0001_HFL_053-004a>一國以道預有至心宗奉禮敬
皆得度世
道言元始天尊說經中所言並是諸天上帝內名隱韻之音亦
是眞魔內諱斬滅五行邪怪百靈之隱名也非世上之常辭上
聖已成眞人通𤣥究微能悉其章誦之十過諸天讚詠五靈敬
侍金木水火元土合并神粹凝和毒害不生混養內化洞冥至
眞邪怪鬼祅無緣而興至學之士誦之十過則五帝鑑觀九眞
舉仙邪試滅迹怪禍永蠲道業保固善行克全所以爾者通感

五行之神蕩伏邪怪召<md:KR5a0001_HFL_053-004b>制威靈克成至道和合眞氣保育人命
得躋𤣥境降會高眞不死而已豈復更生輕誦此章身則被殃
供養尊禮門戸興隆世世昌熾與善因緣萬災不干神明護門
斯經尊妙獨步玉京度人無量爲萬道之宗巍巍大範德難可
勝
道言凡誦是經十過諸天齊到十方斬滅五行邪怪之神勦絕
魔精五行之內不爲殃禍災咎永消用保福祥而運化常寧安
鎭率土普承𤣥恩仁夀富樂淸靜自然也上學之士<md:KR5a0001_HFL_053-005a>修誦是經
消滌邪害道氣淸眞世人受誦則元眞受妙惑念永忘全其壽
年後皆得受鍊度之道䰟神暫滅不經地獄卽得返形遊行太

空此經微妙普度無窮一切天人莫不受慶無量之福生死蒙
惠上天所寶不傳下世至士齎金寶效心盟天而傳輕泄漏慢
殃及九祖長役考官侍經五帝玉童玉女各三十六人營衞神
文保護受經者身
道言正月長齋誦詠是經召上元將軍斬滅五行邪怪不正之
祅卽使天界澄廓七燿常<md:KR5a0001_HFL_053-005b>明七月長齋誦詠是經召中元官將
斬滅五行邪怪不正之精保衞兆民使安其生十月長齋誦詠
是經召下元官君將吏五嶽兵馬斬滅五行邪怪不正之靈安
鎭天下慶祐君親厯世綿長後天而存八節之日誦詠是經召
天地四方八極兵馬卻絕魔靈順布五氣長養生成本命之日

誦詠是經召天元九宮星宿眞官威殺之神檢校命籙五行邪
怪祛斬滅蹤五神守正萬氣資形生道靈堅超遷上淸<md:KR5a0001_HFL_053-006a>
　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐靑黃赤三
　色雲氣之中內外蓊冥有靑龍白虎朱雀𤣥武獅子白鶴羅
　列左右日月照明洞煥室內項生圓象光映十方如此分明
　密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋淸堂修行至經無量度人願所啟上徹<md:KR5a0001_HFL_053-006b>徑御

无上三十二天元始上帝至尊几前(畢)
　引炁三十二過東向誦經




















元始无量度人上品妙經
元始洞𤣥靈寶本章上品妙首斬邪滅怪十迴度人百魔隱韻
離合自然五氣眞文𤣥虛上神大混靈源天地幽根統運五氣
五行之元大化總御厯劫綿綿五行布育相保生成<md:KR5a0001_HFL_053-007a>非道不顯
非道不明非道不立非道不眞錯沴結靄邪怪流形自然神德
祛伐無停是爲妙範𤣥上之宗太極玉關金闕靈都陰陽元會
三氣之樞浩浩元氣乍合乍殊靑琳玉宮始暉妙庭墉臺積霄
交和燿晶大周十境羅絡彌綸中有調運五行順化之神中有
宰御𤣥極生育之君中有馘祅破害大神中有仙靈寶籙官君
丈人中有陰陽三五七九明威正一定命尊神斷滅邪怪無量

度人今日校錄諸天臨軒<md:KR5a0001_HFL_053-007b>
東方無極飛天斬邪滅怪神王長生大聖無量度人
南方無極飛天斬邪滅怪神王長生大聖無量度人
西方無極飛天斬邪滅怪神王長生大聖無量度人
北方無極飛天斬邪滅怪神王長生大聖無量度人
東北無極飛天斬邪滅怪神王長生大聖無量度人<md:KR5a0001_HFL_053-008a>
東南無極飛天斬邪滅怪神王長生大聖無量度人
西南無極飛天斬邪滅怪神王長生大聖無量度人
西北無極飛天斬邪滅怪神王長生大聖無量度人
上方無極飛天斬邪滅怪神王長生大聖無量度人

下方無極飛天斬邪滅怪神王長生大聖無量度人<md:KR5a0001_HFL_053-008b>
十方至眞飛天斬邪滅怪神王長生度世無量大神並乘晨霞
寶輿仙飈華光羽蓋驂衞三元官將十極仙靈建斬邪之節滅
怪神旛前嘯洞眞之曲後詠靈虛妙歌紫鸞𤣥鵠吟嘯相和天
蓬啟途龍虎翼轅億乘萬騎浮空而來傾光迴駕監眞度生天
關內宰火鈴上曹監察大魔威禁𤣥靈紫淸主錄監度大神執
麾仗鉞大布威靈齊奉帝符檢錄五行察制萬類造化靈司山
河海嶽經緯星躔八溟九壘十二宮辰祛蕩祅忒乖沴之愆束
縛惡<md:KR5a0001_HFL_053-009a>精邪怪之形不得怠縱逸肆魔羣元始告命勅使神兵斬
邪無蠲開化生津保安正道迴度劫輪眞機變鍊妙氣敷榮人

無疾横神德合明永度世厄與天齊齡超出三塗絕離苦難越
昇魔界遨遊上𤣥上𤣥之天天帝鬱延無色之境梵行
　　　　　　東方八天
　　　　玉儀明度天　　　　　　帝忽冋題蘇
　　　　寂𤣥通正天　　　　　　帝寥遙初
　　　　輔覺鎭陽天　　　　　　帝秀丹琡觀<md:KR5a0001_HFL_053-009b>
　　　　始明運修天　　　　　　帝辯盈子通
　　　　靈澤隨化天　　　　　　帝海光洞珠
　　　　方洞厯皇天　　　　　　帝去害無盡
　　　　京基耀光天　　　　　　帝波斯普臺

　　　　紫麟召仙天　　　　　　帝福長生
　　　　　　南方八天
　　　　太妙鬱晨天　　　　　　帝寶策紫微
　　　　頂光履眞天　　　　　　帝道極祕呈
　　　　存𤣥慶智天　　　　　　帝頓希谷仁
　　　　傳靈滅魔天　　　　　　帝駢邾蕩魔<md:KR5a0001_HFL_053-010a>
　　　　顯生變身天　　　　　　帝陰穴露堪
　　　　赤寶垂安天　　　　　　帝益鹿杳機
　　　　錫禧祐明天　　　　　　帝冕婁莎庸
　　　　洞光敬𤣥天　　　　　　帝何童厯聰

　　　　　　西方八天
　　　　神文示宗天　　　　　　帝玉棊上元
　　　　虎裳世標天　　　　　　帝梵無延康
　　　　遊眞虛用天　　　　　　帝謁昌華龍
　　　　正氣符剛天　　　　　　帝邈育規
　　　　測神問封天　　　　　　帝宣幽述眞<md:KR5a0001_HFL_053-010b>
　　　　奏功證道天　　　　　　帝運常明
　　　　烈地薈冥天　　　　　　帝號希淵途
　　　　誅怪通政天　　　　　　帝處彥那靈
　　　　　　北方八天

　　　　禁鎭百無利元天　　　　帝瓊敷仙
　　　　高宸泰微抃宗天　　　　帝鳳華飛綱
　　　　洞志幽虛禮剛天　　　　帝文何德揚
　　　　九迴轉德思本天　　　　帝陁邈淸
　　　　晦俱息康存一天　　　　帝陽文子持
　　　　北淸總司天　　　　　　帝判皇極峒<md:KR5a0001_HFL_053-011a>
　　　　𤣥微察命天　　　　　　帝壽蒙資成
　　　　鑒神按獄訊靈天　　　　帝望賾夷卿
三十二天三十二帝諸天隱諱諸天隱名天中空洞自然靈章
諸天隱韻五行之音五行之尊五行之神五行大魔五行之靈

九和十合變化上淸無量𤣥奥深不可詳敷落神眞普度天人
今日欣慶受度厯關諸天請滅怪惡斬絕邪源調運五行功參
大元眞王鎭御道氣開宣東極化木西極生金北極凝液南極
激炎中極上宮合會四𤣥靑帝衞生白帝<md:KR5a0001_HFL_053-011b>歛德赤帝蕩祅黑帝
收毒黄帝中王萬禍俱息木行大魔飛光寶龍火行大魔燿天
紫童金行大魔返神會容水行大魔駕氣乘風土行大魔劫霞
洞穹五行大魔萬神之宗部率神官出入幽冥橫戈擁甲萬騎
雲奔統攝威伐與道同倫玉天開化察錄神姧靈明通泰蠲卻
無前玉樞流擲烈銳八延三將馳驅四帥揚旛攫天觸爓擊雷
散烟敢有干試拒遏上眞金鉞前戮巨天後刑掃除邪怪風火

無停千千截首萬萬剪形魔無干犯鬼無祅精<md:KR5a0001_HFL_053-012a>三官北酆明檢
鬼營不得容隱金馬驛呈普告無窮萬神咸聽三界五帝列言
上淸
𤣥元妙紀五氣開皇眇眇大混混化微茫上施神華下布靈光
纏綿元梵羅絡乾坤剛柔相感序列五行五行相運造育生成
推蕩無滯和合歸眞妙道彌綸運度自然五眞流演升降迴旋
施養生化媾氣如泉五用順常萬類滋繁勝氣傍凌兼位而遷
淫則爲癘邪怪起源出爲祟祅民物銜冤上帝勅斬敷落五篇
赤書玉字八威龍文保制刧運使天長存<md:KR5a0001_HFL_053-012b>梵氣彌羅萬範開張
元綱流演三十二天輪轉無色周迴十方旋斗厯箕回度五行

三十五分總氣上元八景冥合氣入𤣥𤣥𤣥中太皇上帝高眞
泛景太霞嘯詠洞章金眞朗郁流響雲營玉音攝氣靈風聚烟
紫虛鬱秀輔翼萬仙五氣混合自然成眞眞中有神太極元君
三天眞老大混尊神太一司化三五神官執符把籙保度靈眞
上遊上淸出入華房八冥之內細微之中下鎭五嶽上安九天
中理五氣混合百神十轉迴靈萬氣齊仙五行<md:KR5a0001_HFL_053-013a>邪怪斬滅無干
高明紫微流轉諸天掌世罪福與道同𤣥仙道貴生無量度人
炎炎五星飛天如輪下維九宮上開八門罪福禁戒宿命因緣
普受開度五行生身身得受生上聞諸天諸天之上各有生門
中有五行空洞之章眞王靈篇辭參高眞

　　第一化生五行飛空之音
大梵未開　　　　無形無名　　　　二儀分兮
位列五行　　　　東靑西素　　　　南丹北𤣥
元一中黄　　　　五氣相循　　　　各有主性<md:KR5a0001_HFL_053-013b>
與道變遷　　　　此爲道根　　　　色質相連
寶臺玉宮　　　　碧山金門　　　　上眞仙聖
無量帝君　　　　冥冥之中　　　　運合眞神
錦旛黃綬　　　　紫蓋朱輪　　　　皆眞五色
隨化成形　　　　息意冥一　　　　分化億千
超度三界　　　　飛空結仙　　　　此道世莫知

眞王當普宣　　　神霄數萬里　　　金闕相輝鮮
飛神恍惚間　　　萬聖馳雲軿　　　世途念流轉
使我常哀憐　　　何如向𤣥道　　　妙本晤所歸
邪怪盡淪息　　　長居玉帝前<md:KR5a0001_HFL_053-014a>
　　第二斬滅五行邪怪之章
天元太乙　　　　帝司主兵　　　　護衞世上
保合生精　　　　華衣繡裙　　　　玉冠靑巾
靑龍左列　　　　白虎右賓　　　　佩服龍劔
五福之章　　　　統部神官　　　　三五將軍
檢校陰陽　　　　運合元機　　　　五行邪怪

莫不傾摧　　　　有邪必斬　　　　有怪必摧
敷祐福祥　　　　啟悟希夷　　　　邪怪已消滅
五帝降靈威　　　護世過萬年　　　帝德日熙熙
黄龍下中天　　　帝壽天所期　　　神霄空洞章<md:KR5a0001_HFL_053-014b>
奏香綠烟飛
　　第三和合五行歸身契道歌曰
太虛𤣥妙神　　　空洞幽无君　　　生於渺漭中
造化標元根　　　淡漠居正性　　　返照滅邪氛
消魔怪害除　　　冲融和至眞　　　昭昭智慧鋒
威伐叱祅羣　　　五濁安能擾　　　明煇華景形

佩服靈寶章　　　雲光煥爾身　　　玉符鎭內景
龍虎纏胎嬰　　　水火金木交　　　混一宗皇靈
巍巍御絳闕　　　冥冥理百精　　　誰知年刧運
長保無窮齡　　　舞輪三界外　　　翶翔登九淸<md:KR5a0001_HFL_053-015a>
此三界之上飛空之中眞王歌音音參洞章誦之百遍名度南
宮誦之千遍魔王保迎萬遍道備飛昇太空過度三界位登仙
公有聞靈音邪怪滅形勅制地祇護度生民消拔禍難超越惡
津七祖昇遷永離鬼羣䰟度朱陵受鍊更生是謂無量普度無
窮有祕上天文諸天共所崇泄慢墮地獄禍及七祖翁
道言此二章並是諸天上帝及至靈眞王隱祕之音皆是大梵

之言非世上常辭言無韻麗曲無華宛故謂𤣥奥難可尋詳上
天所寶<md:KR5a0001_HFL_053-015b>祕於𤣥都高上神霄玉淸王府東館藏室依𤣥科三萬
七千年應運下傳若有至人齎金寶質心依舊格告盟玉淸然
後而付焉
道言夫五行氣逆則淫僭自生陰陽勃亂則邪怪乃作乘節隨
氣刑害乃興凡有此災至士皆當齊心修齋六時行香十遍轉
經福德立降消諸不祥無量之文普度無窮
道言夫五行衰絕則命數終盡三元愆否則元氣凋微末學道
淺仙品未充運應滅度身經太陰臨過之時同學至人爲其行
香誦經<md:KR5a0001_HFL_053-016a>十過以度屍形如法䰟神徑上南宮隨其學功計日而

得更生轉輪不惑便得神仙
道言五行之氣出爲邪怪則致天地運終星宿錯度日月失明
四時失度陰陽不調國界不寧兵火時起疫毒流行兆民死傷
師友命過皆當修齋行香誦經則五行邪怪之鬼聞經鎭制呼
其姓名稱說根本因緣之狀叩首請命永不敢干經隱妙道及
以眞符無不禳卻也夫齋戒誦經功德甚重上消天災斬滅邪
怪保鎭帝王下禳毒害以度兆民生死受<md:KR5a0001_HFL_053-016b>賴其福難勝故曰無
量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人尅得爲

聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語無量音　　道君譔
元始靈書中篇
　　　　　　東方八天
　　　　橙俞离瓊　　律角冥外　　祺羅屈丹<md:KR5a0001_HFL_053-017a>
　　　　妙頴楚僅　　雲霏瑤閎　　利逸謹慧
　　　　參鐸鶉房　　偃營生記　　珠煥陽甫
　　　　符梁照昧　　巒格燕盡　　冒德施隨
　　　　靑鄙洛汶　　華光擇匱　　嬰環何容

　　　　枳墩陸會
　　　　　　南方八天
　　　　曖曨奎常　　九暄柏枚　　漾朗冀泮
　　　　琢英明住　　卜慮罄曜　　𠀉抨驛催
　　　　救溢秉琅　　圖倨金夷　　渺厯定籌
　　　　𢘆佑慈理　　涓浦牛童　　加那彥東<md:KR5a0001_HFL_053-017b>
　　　　梵珞祕思　　以龍伾轅　　覿綿炳懟
　　　　金庭蕭仙
　　　　　　西方八天
　　　　鈕陶紀延　　洞留啟宣　　角躔東虛

　　　　疾通敬湍　　招定純微　　益素廬全
　　　　騰秉紹宣　　竺路亨慜　　濟幽忻淵
　　　　文邦師凟　　寥幾秦元　　布庸疑拳
　　　　直野魔池　　振篇琅祈　　昆漠未腆
　　　　靈忱完怖
　　　　　　北方八天<md:KR5a0001_HFL_053-018a>
　　　　列晤直定　　耿澄微萊　　鑑萌資條
　　　　陽璉印部　　膽但瓊拂　　拯紀盈剔
　　　　撰慈窺冥　　番波氐石　　仙潭碧洙
　　　　友句肆亭　　聿琳序演　　粲調持屏

　　　　閟廛靚沐　　洋略扁飛　　雷族咸厓
　　　　蹟眞皇微
道言此諸天中大梵隱語無量之音舊文字刻書太極東臺喬
城之上喬城爲五行出入之墟以正分度經變造化順隆時符
字皆廣長一丈天眞皇人昔書其文以為正音有知<md:KR5a0001_HFL_053-018b>其音能齋
而誦之者諸天皆遣日直仙吏飛𤣥大神下觀其身書其功勤
上奏諸天萬神朝禮地祇侍門大功眞王保舉五辰道備尅得
遊行三界昇入金門此音無所不辟無所不禳無所不度無所
不成天眞自然之音也故誦之致仙吏下觀上帝遥唱萬神朝
禮三界侍軒羣祅束首鬼精自亡琳琅振響十方肅淸河海靜

默山嶽吞烟萬靈振伏招集羣仙天無氛穢地無祅塵冥慧洞
淸大量𤣥𤣥也<md:KR5a0001_HFL_053-019a>
　　斬滅木宮邪怪靈符









　　斬滅火宮邪怪靈符









　
　　斬滅土宮邪怪靈符










　　斬滅金宮邪怪靈符









　　
　　斬滅水宮邪怪靈符




















@fw元始無量度人上品妙經卷之五十<md:KR5a0001_HFL_053-020b><md:KR5a0001_HFL_054-001a>四
　　斬馘不祥品
道言昔於始靑天中紫陽泛歌大福樂土受元始度人斬馘不
祥妙品元始天尊當說是經周迴十過以召十方始當詣座天
眞大神上聖高尊妙行眞人靈威神王黑天玉京大將斬邪馘
毒威兵巨魁伏魔誅䰟都吏無鞅數眾浮空而來寶雲接天明
霞覆海瑶車玉輪珠景垂蔭飛華妙光疊彩葱薈森映碧空三
日三夜諸天宮殿山川谿谷混交九色三<md:KR5a0001_HFL_054-001b>辰定照五斗停機四
極運明神烟澄霽一國地土都鄙人物遞相鑒燭萬身入於一
身一影普涵萬影色空同顯神氣合冥遐邇若等無復高下土

變柔碧洞徹九虛眾眞侍座
元始天尊𤣥坐雙景迴旋神龍天寶之座說經一遍諸天大聖
同時稱善是時一國男女天身淨睦妙香飄馥說經二遍天境
高嚴九霄散縟說經三遍沆露凝珠寶林綴網說經四遍天籟
成音瓊金流響自然法唱讚詠冲𤣥說經五遍水光湛瑩海嶽
呈祥說經六遍<md:KR5a0001_HFL_054-002a>飛仙揚花彌空錦色說經七遍靈威降世掃滅
祅氛說經八遍三界蒙福人道安寧說經九遍六氣順常三災
消殄說經十遍天眞下濟說法度人是時一國是男是女莫不
傾心皆受護度咸得長生
道言是時元始天尊說經一遍東方無極無量品靈威勅法大

神無鞅之眾浮空而至說經二遍南方無極無量品靈威斬祅
大神無鞅之眾浮空而至說經三遍西方無極無量品靈威斬
鬼大神無鞅之眾浮空而至說經<md:KR5a0001_HFL_054-002b>四遍北方無極無量品靈威
斬精大神無鞅之眾浮空而至說經五遍東北無極無量品靈
威典獄大神無鞅之眾浮空而至說經六遍東南無極無量品
靈威斬邪大神無鞅之眾浮空而至說經七遍西南無極無量
品靈威飛符大神無鞅之眾浮空而至說經八遍西北無極無
量品靈威吐毒大神無鞅之眾浮空而至說經九遍上方無極
無量品靈威九首大神無鞅之眾浮空而至說經十遍下方無
極無量品靈威殺伐大神無鞅之眾浮<md:KR5a0001_HFL_054-003a>空而至十遍周竟十方

無極靈威大神一時同至一國男女傾心歸仰來者有如歸雲
歛霧無鞅之眾遍滿一國咸覬和寧斬馘羣醜不祥捐蕩境宇
鎭淸駢㳫凝瞻非可禁止於是元始天尊於眉間示現金色光
明色光宛轉於其光中化出十方宮殿戸牖敞對重堂巍閣光
氣同流冉冉浮空去地五丈也元始登引天眞大神上聖高尊
妙行眞人十方無極靈威大神無鞅數眾倶入化宮之中天人
仰看惟見勃勃從化宮金光中入旣入光中<md:KR5a0001_HFL_054-003b>不知所在國人廓
散神宮流轉勢如旋虹元始卽於其內說經都竟眾眞監度以
授於我當此之時喜慶難言法事粗悉諸天復位倐歘之間寂
無遺響是時天人遇值經法普得濟度邪正道分斬魔馘祅蕩

滅不祥傾土歸仰咸行善心正智正道正神正念正思正意正
力正威正行正儀言詞朗直口慧和聲齊同慈愛異骨成親國
安民豐欣樂太平正教開廓魑魅馘平道妙至眞悉廣明心寶
奉宗禮皆得度世<md:KR5a0001_HFL_054-004a>
道言元始天尊說經中所言並是諸天上帝正眞內名隱韻之
音亦是十方靈威神王內諱斬馘不祥之隱名也非世之常辭
上聖已成眞人探妙極微能悉其章誦之十過諸天命靈八威
鼓氣神官執剌魔帥禀章綱緯合軌元魁吐暉邪精滅迹鬼途
喪形正道通心眞光衞䰟陽施至德死而更生至學之士誦之
十過則九天策名五帝給乘三元備兵惡注逃殞生功充盈邪

關杜塞赤書降庭福源自布災殃不經所以爾者學士感徹玉
淸高<md:KR5a0001_HFL_054-004b>上遐鑒羽葆列營召制十方威被六天道爲太極所仰萬
靈咸尊已試無難固守黄寧地祇敬伏攝御魔靈辟除災病永
與生存輕誦此章削落胎元神盧圮摧七魄蹈揚供養尊禮門
戸興隆霄京降契福祿共滂大帥秉鉞斬馘不祥世授道德孫
葉茂昌慶善相因萬災伏藏斯經尊妙獨步玉京度人無量爲
大法之宗巍巍正氣天德自勝
道言凡誦是經十過諸天齊到神綱五斗巨天斬馘天騶甲士
威南巨兵五天大帥部率<md:KR5a0001_HFL_054-005a>十方靈威河魁大神銜符操鉞卽至
其所摉捕九醜暗澤幽川古空巫祠一切祅魅及以䰟爽依附

木石潛遘生人誣訟三官覬伺禱祭四目大呼神虎奮翅毒獸
舉牙擲火激電斬首馘耳世之不祥應皆蠲蕩也上學之士修
誦是經靑房大神鳴鈴以卻穢紫戸將軍引劔以辟魔玉女叩
瓊於九室黄老振音於三素也世人受誦則延壽長年黄庭之
下戸白雲之窮閭泉曲寒池萬鬼弭蟄腎海不波水怪竄迹上
宮唱善三府樂𤣥後皆得作尸<md:KR5a0001_HFL_054-005b>解之道魔鬼不得而徴呼地司
不得而攝錄神氣藴形自成法體魔精受鍊飛行太空此經微
妙普度無窮一切天人莫不受慶天界五魔中元五戸地司五
考永斷不祥長保元吉無量之福生死蒙惠上天所寶不傳下
世至士齎金寶效心盟天而傳輕泄漏慢殃及九祖長役鬼官

侍經五帝玉童玉女各二十四人營衞神文保衞受經者身
道言正月長齋誦詠是經召攝北淸洞陰尊神部督神兵奏詣
上宮七月長齋誦詠是經<md:KR5a0001_HFL_054-006a>召攝中天五帥三界大魔紫微帝君
統按百神滌蕩邪源掃滅祅氛十月長齋誦詠是經召攝六天
洞臺之靈三官曹局考䰟大神執御八山勾鎻勅殺大神九首
龍君斬馘故氣不祥窮䰟五殟疫毒土木百精害於生類羗夷
鬼神使國界安寧人民遂成國王帝主君臣父子安鎭國祚保
天長存世世不絕常爲人君安鎭其方民稱太平八節之日誦
詠是經召攝八天大威烟火洞薰太一八神八殺靈君領駕風
雲遊盻九宮孤虛奇門斬馘不<md:KR5a0001_HFL_054-006b>祥無使亂程本命之日誦詠是

經召攝三眞升入泥丸斗極紫烟中黄上眞口吐靑華鎭兆等
身三尸消落殃疰枯焚黑結白姧斬伐無停三帝紀功七眞運
靈神童導前身有光明三界侍衞五帝司迎萬神朝禮名書上
天功滿德就飛昇上淸
　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐靑黄白三
　色雲氣之中內外蓊冥有靑龍白虎朱雀𤣥武<md:KR5a0001_HFL_054-007a>獅子白鶴羅
　列左右三天直事左右兵吏殺鬼使者斬馘天騶森然備衞
　日月照明洞煥室內項生圖象光映十方如此分明密咒曰
無上𤣥元太上道君召出臣身中三五功曹左右官使者侍香

玉童傳言玉女五帝直符直日香官各三十二人關啟所言今
日吉慶長齋淸堂修行至經無量度人願所啟上徹徑御
無上三十二天元始上帝至尊几前(畢)<md:KR5a0001_HFL_054-007b>
　引炁三十二過東向誦經
