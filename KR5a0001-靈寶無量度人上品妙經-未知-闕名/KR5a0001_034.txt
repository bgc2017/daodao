







元始無量度人上品妙經
元始洞𤣥靈寶本章騰燿二景五星上品妙首十迴度人七晨
隱韻造化自然高上元精天皇至眞元始結化煥落天經陰陽
推別分布五行自其本元凝積神精列象穹𤣥日月輪燿五星
交躔各有宮府明皇道君玉妃夫人司領治化禍福生成騰燿
經緯晝夜無停綱維次舍宿度之間隨其氣數以立權衡品物
受命庶位眾靈凡隸臨照莫不稟承衰旺隱顯進退虧盈辯其
主張亦有其方上攝中極紫微天皇高上玉眞曲素雲房金闕
靈都森羅會宗太妙之極無所不周中有宰御天地之神中有
大帝金母扶桑閬風二䦝之官中有乾元萬炁之君中有五靈

眞老元都丈人中有南上司命司錄延壽益算度厄尊神回骸
起死無量度人今日校錄諸天臨軒
東方無極飛光騰燿神王長生大聖無量度人
南方無極飛光騰燿神王長生大聖無量度人
西方無極飛光騰燿神王長生大聖無量度人
北方無極飛光騰燿神王長生大聖無量度人
東北無極飛光騰燿神王長生大聖無量度人
東南無極飛光騰燿神王長生大聖無量度人
西南無極飛光騰燿神王長生大聖無量度人
西北無極飛光騰燿神王長生大聖無量度人

上方無極飛光騰燿神王長生大聖無量度人
下方無極飛光騰燿神王長生大聖無量度人
十方至眞飛光騰燿神王長生度世無量大神並乘華龍彩鳳
金根陽燧之車五色瓊瑤之輦迴光紫蓋景燿靈旛前嘯空歌
齊詠後吹靈響同鳴獅子白鶴嘯歌噰噰靈童散花玉女擁軒
億乘萬騎浮空而來傾光迴駕監眞度生諸天丞相南昌上宮
韓司主錄監生大神執綱乘紀齊到帝前隨所應度嚴校諸天
二景五星眞光激旋採咽奔引注功太𤣥上爲高眞福施無邊
普告三界無極神鄉泉曲之府北都羅酆三官九府十二河源
上解祖考億劫種親疾除罪簿落滅惡根不得拘留逼合鬼羣

元始符命時刻升遷北都寒池部衞形魂制魔保舉度品南宮
死魂受鍊仙化成人生身受度劫劫長存隨劫輪轉與天齊年
永度三塗五苦八難超凌三界逍遙上淸上淸之天天帝洞明
無色之境梵行
東方八天
極華燿眞天帝咸伸戈
玉明純意天帝述正微
無量燿景天帝邈自頻機
朱經離雲天帝穹修度迴
眞英鎖龍天帝召都康師

燕常凌虛天帝翹里治因
九芒淵靈天帝覺由洞閑
仙臺乘光天帝冲遙客孚
南方八天
紫𤣥凝光暉逸天帝敏江約樊
變霞隱金明幾天帝辯祺廣仙
蓋空梵氣天帝紉德盧蓁
陽神扶靈天帝古谷允嘉
丹炎洞陽天帝太隆阿生
竒都益元天帝波遲騰崇

景空回雲天帝荷明思觀
寶魂隱章天帝道陣勤和
西方八天
晨浩冥元天帝澤宣濟元
淸瑤進希天帝運英摽華
金羽芝帶天帝弼維員承
煥極太眞天帝鼎跡瑤光
綠光度𤣥天帝尚吠伯誨
初皇含暉天帝長定宜文
道諱對精天帝顓越慈信

一混露液天帝博還陽恭
北方八天
螭房利神天帝攝萬精
寥幽宗光天帝𤣥祖蘄清
龍陁梵道天帝沖融定方
元一生靈濟化天帝基昌化時
垂熒灌炁易本天帝益趙進涓
墉微建霞可智天帝浩搖微光
熾文成流天帝沙逾變周
法有足思天帝紂杳鳴潛

三十二天三十二帝諸天隱諱諸天隱名天中空洞自然靈章
七晶隱韻御景之音天地之尊靈寶之神飛晨三素鬱儀結璘
九色十華變化上淸無量之奧深不可詳招神飮光普度天人
今日欣慶受度厯關諸天日魂月魄五星道君請注暉芒流霞
絳津灌兆百骸凝固泥丸高奔帝宮入燕瓊臺乘駕寶車上造
日門月妃贈珠蘂池浴身木星鎭肝金星保肺辰星固腎熒惑
定心中央土皇厥號鎭星榮養脾元總衞一形靑霞護魂白霞
侍魄赤霞養炁黑霞通血黃霞主命萬神無越五色流霞煥爛
華鮮自天來下入兆九宮三田盤回八景蔚融靑華帝君天雉
落澤赤華帝君皓雲充極白華帝君阿婁款幽黑華帝君碧瀾

眞侯黃華帝君寶鬲承休五華帝君日月之神隨兆吸引降光
運精神光照目𤣥珠意輪七辰帝尊萬神之宗飛行鼓從總領
合明九億萬兵麾幢鼓節遊眄天津散靈育生共成𤣥功上天
度人此道爲宗日月之使二景皇君五星上王迴霞綠英威南
受命普掃不祥先斬陰孽下布威光金晶吐毒玉馬魁張天丁
前驅大帥仗旛擲火萬里流鈴八衝敢有干試拒遏上眞金鉞
前戮巨戈後刑屠割鬼爽風火無停千千截首萬萬翦形魔無
干犯鬼無祅精三官北酆明檢鬼營不得容隱金馬驛呈普告
無窮萬神咸聽三界五帝列言上淸
二景元精五星威神與道同德天地俱生騰燿未判混沌之中

上無復色下無復淵神風淪激火液凝光日月合璧五星連珠
共處𤣥胎以養天軀天上天下無幽無冥無形無影無極無窮
赤明開圖運度自然元始安鎭七燿列𤣥二景飛騰五星運天
水火分任萬物所尊兆引其精克爲眞人白華凝液神氣同符
傳降天樓二十四關木榮土化金烹火鎔氣矢交射走虎蟠龍
赤紋成脉布絡三元玉眞明堂敷落五篇赤書玉字八威龍文
保制命會使身長存梵炁彌羅萬範開張元綱流演三十二天
輪轉無色周回十方旋斗厯箕回度五常三十五分總氣上元
八景冥合氣入𤣥𤣥𤣥中太皇上帝高眞汎景太霞嘯詠洞章
冠帶日月衣服星辰垂芒騰燿朗徹高淸金眞明郁流燿雲營

玉音攝炁靈風聚烟紫虛鬱秀輔翼萬仙二景五星通光入身
千和萬合自然成眞眞中有神長生大君無英公子白元尊神
太一司命桃康合延執符把籙保命生根上遊上淸出入華房
八冥之內細微之中下鎭人身泥丸絳宮中理五氣混合百神
十轉迴靈萬炁齊仙仙道貴生無量度人上開八門飛天法輪
日月運行寒暑經緯五星主令導和生身身得受生上聞諸天
諸天之上各有生門中有空洞謠歌之章眞王靈篇辭參高眞
第一騰曜飛空之音
水火相函氣號混芒柔於裹囊
圓包不開浮沉太空天地神胎

眞炁如煙左周右旋至精爲星
日𤣥月靑熠燿生華煥顯難名
天老剖象玉麗神嬰日月自飛
五星內明冥冥交養騰燿而升
景騰星燿色象齊幷萬物啟圖
赤書玉文動植滋繁皆有天經
中虛以節外華以紋虛則達氣
紋以運精神爲生主動植炁均
萬化淘澤騰燿是因太空杳杳
𤣥漠深淪日月旣照屈者能伸

眞王飛空交映寶輪洞鑒十方
垂光度人行斯祕道神霄上賓
第二二景飛霞之章
玉海無際碧煙徘徊扶桑萬里
靑闕崔嵬中有寶臺內隱樞機
左日右月前罡後魁玉女持鑰
神官啟扉晝日夜月翕受敷施
舉標斡輪萬象分馳日月二門
激電飛雷騰騰寶光命駕九龍
絳霞紫雲映天瞳曨朱芒張絃

金繩下連兆執二章引景八圓
日童𤣥炎月妃華㛹吐光揚暉
散注流分保兆生命變化神仙
雙景並燿深入含蓮紫金爲容
受書帝軒
第三五星鍊眞歌曰
東方九氣歳星九門玉樓萬重
寶駕飛輪中有帝皇靑衣絳裙
南方三炁熒星三門瓊臺八觚
辟飛流煙中有帝皇錦衣寶冠

西方七炁岡星七門靄靄金闕
玉光散分中有帝皇素衣虎裙
北方五炁辰星五門龍宮高浮
紫雲擁軒中有帝皇𤣥衣飛裙
中央十炁鎭星十門黃池帝臺
五斗攝精中有帝皇黃衣錦裙
彼五帝皇總御萬靈泛泛天光
來入兆身鍊眞易骨刻兆仙名
乘飛龍兮遊九宮宴妙庭兮舞千童交虎旗兮傾羽蓋震鍾
鼓兮動天籟五皇歡樂兮福祐帝宮永陽春兮億壽無窮引

靈光兮神炁熏融登上淸兮超淩碧空
此三界之上飛空之中眞王歌音音參洞章誦之百遍名度南
宮誦之千遍眞仙下迎萬遍道備飛升太空過度三界位登仙
公有聞靈音眞王降形敕制地祇侍衞送迎拔出地戶五苦八
難七祖升遷永離幽官魂度朱陵受鍊更生是謂無量普度無
窮有祕上天文諸天共所崇泄慢墮地獄禍及七祖翁
道言此二章並是諸天上帝及神霄眞王挹暉奔景騰燿日月
五星上道隱祕之音皆是大梵之言非世上常辭言無韻麗曲
無華宛故謂𤣥奧難可尋詳上天所寶祕於神霄玉淸玉府東
華經室數當壬辰應運下傳若有至人齎金寶質心依舊格告

盟眞王然後而付焉
道言夫天地運度亦有否終日月五星亦有虧盈至聖神人亦
有休否末學之夫亦有疾傷凡有此災同炁皆當齊心修齋六
時行香十遍轉經福德立降消諸不祥無量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度尸形如法二景五星之精
鍊化屍穢魂神徑上南宮隨其學功計日而得更生轉輪不惑
便得神仙
道言夫天地運終星宿錯度日月失昏四時失度陰陽不調郡
邑災蝗水旱流移疫毒流行兆民死傷師友命過皆二景五星

之致也亦當修齋行香誦經夫齋戒誦經功德甚重上消天災
保鎭帝王下禳毒害以度兆民生死受賴其福難勝故曰無量
普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人克得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語無量音道君譔
元始靈書七辰寶篇
東方八天

騫樓岸符宛蕭瑤琚玟還阿奢
奔澤西杅落棧謨羣攴斗益敷
渺化尤砭厯論伊尋光訛定拘
定思雲魂神洞郁郁億亶胡汾
赤咤慶廬戚驛資存佑路善特
匪燿維騰
南方八天
素登邱霞月液芬葩九帝畜武
迎田湊營畔府碧顏鳥鑑留南
質承子敔燕程被幾靖暮輕槎

愿廢猛寂乾竇殊堅波緘罔直
瓊酴億歡奔升管堤爓陳宣嶷
游丹沖昵
西方八天
晨鸞著啼翹趙忘雷乙戰兌醜
祝照漂隨黨薄豫童鳩沙華谿
勢式莊驅玉崑輔宣丙鉛雌神
合規扶鄰正戟迴枚暴酉那兌
俵道韓曲大庚樅竹臼積天屢
萬闌敏目

北方八天
疆默窘闌夷增巨修岑永部承
擊幾前謨飛魔周𤣥術如紀光
洚欽野盧抱圖逸嵩稽庸等化
飲謹周夷智洪觀區投幽運機
慧仝昭徹晨鋒敕彌尺坎潯奏
虎震威峙
道言此諸天中大梵隱語招降二景五星神精霞液上道高眞
命仙無量之音舊文元始開圖生於二景五星之中騰燿光華
感化萬物字皆廣長一丈天眞皇人昔書其文以爲正音有知

其音能齋而誦之者諸天皆遣神霄上吏下觀其身書其功勤
上奏諸天萬神朝禮地祇侍門大勳靈司保舉洞𤣥道備克得
遊行三界升入金門此音無所不辟無所不禳無所不度無所
不成天眞自然之音也故誦之致日月流精身神上奔五星垂
華鍊炁成仙太上之道經隱妙𤣥上帝遙唱萬神朝禮三界侍
軒群祅束首鬼精自亡琳琅振響金石同鳴仙梵合律十方肅
淸河海靜默七辰吐光天魔飛翥山嶽吞煙萬靈振伏招集羣
仙天無氛穢地無祅塵冥慧洞淸大量𤣥𤣥也



@fw元始无量度人上品妙經卷之三十五
九宮仙籍品
道言昔於太碧天中紫霞𤣥歌太空眞土受元始度人九宮仙
籍無量上品元始天尊當說是經周回十過以召十方始當詣
座天眞大神上聖高尊妙行眞人三元仙籍九宮大神無鞅數
眾乘空而來流雲景霄琅輿鳳車羽葆神旛翠輦珠蓋金碧交
光九色鬱明洞煥太空三日三夜諸天日月宮府星宿躔次化
綱變紀大經彌綸停機息運寥廓沈冥地踴寶花天敷赤文韶
響合奏靈韻生音煇燿上境洞開八門一國地土山川林木緬
平一等無復高下土皆作紫瑤通明瑩徹照映圓羅光焰流晶

無有異色眾眞侍座元始天尊𤣥坐空浮神化飛龍羽座之上
說經一遍諸天大聖同時稱善是時一國男女心開悟解密契
妙微說經二遍百神聚會降體玉英說經三遍生氣交纏合變
正道說經四遍圓虛應化五府灌煙說經五遍內運修輪上符
天範說經六遍浩劫結滯廓爾消融說經七遍神洞虛明徹見
十方說經八遍九宮注籍身飛列仙說經九遍恩沾萬有福及
八冥說經十遍寒夜眾生逍遙離苦是時一國是男是女莫不
傾心皆受護度咸得長生
道言是時元始天尊說經一遍上元無極無量品𤣥都紫微宮
正氣大神無鞅之眾浮空而至說經二遍上元無極無量品元

黃太極宮合景大神無鞅之眾浮空而至說經三遍上元無極
無量品洞白太淸宮燿煇大神無鞅之眾浮空而至說經四遍
中元無極無量品洞虛淸靈宮運功大神無鞅之眾浮空而至
說經五遍中元無極無量品南極洞陽宮仙籍大神無鞅之眾
浮空而至說經六遍中元無極無量品羅淵導山宮元陰大神
無鞅之眾浮空而至說經七遍下元無極無量品靑華方諸宮
安保大神無鞅之眾浮空而至說經八遍下元無極無量品南
水景翛宮元道大神無鞅之眾浮空而至說經九遍下元無極
無量品陰天混化宮𤣥皇大神無鞅之眾浮空而至說經十遍
仙府無極無量品考校功過𤣥籍靈官大神無鞅之眾浮空而

至十遍周竟三元九宮二十七府百二十曹主領生化善惡飛
天大神一時同至一國男女傾心歸仰元始天尊卽以五明寶
扇指東南維天光煥赫照燿太空天人隨扇所指仰視神化見
一寶山高聳玉虛廣大難量上有瓊臺玉觀華闕神功羅列天
眞敬禮元始飛空步虛謠歌讚歎天尊乃召淸微高上治化玉
虛萬寶一品天官黃闕大鎭敷化方輿元會二品地官大溟流
運廣化九淵𤣥德三品水官立於座右三十二天帝君立於座
左九天高聖自然眞王立於座前日月五斗經緯列宿元綱大
神立於座後曜晶玉極持握彌綸二十五大魔王十方無極飛
天大神按部九天儀衞三界神兵瓊花散空天樂互奏導從羽

駕飛入東南天中天人仰看惟見億乘萬騎鳳輦龍車炳若繁
星難可悉視須臾黃雲四合不復瞻見元始卽於東南玉闕之
內說經都竟眾眞監度以授於我當此之時欣樂難言法事旣
周萬眞復位俄頃之間寂爾無聞是時天民悟此大範普獲濟
惠皆得長年永斷沉淪合境歸嚮咸識生根神眞開化標名九
宮沖和變氣收伏祅凶物無瘥疹萬𢑥昭融邪關闔塞正道開
通永輔上極威令敷𢎞世土升平國康民豐經始流布一國演
教各運至心宗奉禮敬悉皆度世
道言元始天尊說經中所言並是九天自然眞王內名隱韻之
音亦是三元宮府內諱百靈之隱名也非世之常辭上淸開化

眞人通眞悟𤣥悉契其章誦之十過天官遙唱眞公設禮太淵
鎭靜神嶽收雲元皇錫教九宮書名大魔伏形羣祅滅景回靈
化體朽骨成人妙學上士誦之十過則九官擁衞神帥稽顙鬼
精逃遁不敢干犯濟拔品彙淪而復升也神州之民初學至道
若能依科誦之十過則萬惡消摧千瑞來臨聲參太微道貫紫
霄三元執筆注上九宮果備功圓升爲地眞也輕誦玉文永劫
湮沉崇奉尊禮所願克成世世下教開度含生萬魔不干天眞
護門斯經隱奧高祕玉淸度人無極爲靈寶之宗巍巍尊妙難
可稱量
道言凡誦是經十過九宮列曹眞吏持生化之簿書下臨監觀

削滅羅酆黑籍注名靑編祖先幽魂皆得上升流火之庭鍊質
召靈爲天種民而妙契有無修行至學大魔保奏升度朱陵飛
行八極遊宴上淸降神天闕爲世賢人恢張至道輔弼明君世
人受誦則百痾普消靈府虛明玉華內鍊金光外凝暫寄厚土
太陰變形數極純陽隨運更生此經𤣥奧普濟無邊一切有生
莫不蒙惠無量之福生化受賴上天所禁不傳下凡至士齎寶
玉格心盟約而傳輕慢洞章殃及七𤣥長役冥塗侍經九宮玉
童玉女各二十四人擁護靈文守衞受經者身
道言正月長齋誦詠是經紫微上宮注籍金科妙行眞人乘少
陽景霄之光下開幽關拔度上世亡魂升入天堂七月長齋誦

詠是經洞虛元宮書功瓊簡龍燿神王奏明九天降以生氣身
得神仙十月長齋誦詠是經方諸洞宮列章上聞持綱執紐𤣥
天大魔淸蕩姦祅收伏百精消滅三災保世升平八節之日誦
詠是經得爲地眞遊宴八冥本命之日誦詠是經五府灌鍊雙
景交纏九元上會混合綿綿制魂拘魄升騰絳煙采集華芒流
運靈泉功滿道備神飛列仙
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐九色雲氣
之中內外蓊冥有靑龍白虎朱雀𤣥武獅子白鶴羅列左右
三元九宮仙籍大神森然對目日月照明洞煥室內項生圓

象光映十方如此分明宻咒曰
無上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經無量度人願所啟上徹徑御
無上三十二天元始上帝至尊几前(畢)
引炁三十二過東向誦經
