







@fw元始无量度人上品妙經卷之二十<md:KR5a0001_HFL_021-021b><md:KR5a0001_HFL_022-001a>二
飛神召靈品
道言昔於始靑天中九華瑩徹靈明扶宮受元始度人飛神召
靈无量上品元始天尊當說是經周囘十過以召十方始當詣
座紫淸仙界梵炁靈音三天道主玉宸聖君諸天上帝金闕高
眞无鞅數眾乘空而來飛雲丹霄綠輿瓊輪羽蓋垂蔭流精玉
光五色鬱勃洞煥太空三日三夜諸天日月星宿璇璣玉衡一
時停輪神風靜默山海藏雲和炁遼遶紫<md:KR5a0001_HFL_022-001b>霧氤氲天無浮翳四
氣朗淸一國地土山川林木緬平一等無復高下土皆作碧玉
無有異色眾眞侍座元始天尊𤣥坐綠霄囘旋泛光碧玉寶座

之上說經一遍諸天上帝稽首言善法始出世人皆見妙理說
經二遍三界萬天歸仰讚歎人獲長生說經三遍數出五行无
有生滅說經四遍外境湛然內境明悟說經五遍生路可開死
戸立閉說經六遍炁序和平四時混一說經七遍生死快樂无
有窮已說經八遍悟解妙法得升仙境說經九<md:KR5a0001_HFL_022-002a>遍鳥獸草木咸
得盡數不被夭傷說經十遍幽魂滯魄久沉地獄皆得解脫是
時一國是男是女莫不傾心皆受護度咸得長生
道言是時元始天尊說經一遍東方明燿十天帝君從吏神兵
无鞅之眾浮空而至說經二遍南方赤明十天帝君從吏神兵
无鞅之眾浮空而至說經三遍西方素明十天帝君從吏神兵

无鞅之眾浮空而至說經四遍北方𤣥明十天帝君從吏神兵
无鞅之眾浮空而至說經五遍東北洞明十天帝君從吏神<md:KR5a0001_HFL_022-002b>兵
无鞅之眾浮空而至說經六遍東南耀明十天帝君從吏神兵
无鞅之眾浮空而至說經七遍西南離明十天帝君從吏神兵
无鞅之眾浮空而至說經八遍西北靈明十天帝君從吏神兵
无鞅之眾浮空而至說經九遍上方通明萬天帝君從吏神兵
无鞅之眾浮空而至說經十遍下方普遍重壘山谷洞天主宰
神兵鬼官无量數眾升空而至十遍周竟十方无極天眞大神
一時同至一國生靈虔心稽首來者有如海波洋溢地泉湧發
无<md:KR5a0001_HFL_022-003a>鞅之眾迮國一半土皆偏陷非可禁止於是元始化光自眉

間出騰燿萬方分身入於光中各有元始聖像然後光明復入
眉間聚成圓珠大若乾坤普照天地化形无體變象自然虛空
天界盡入圓珠中天人仰看惟見萬身元始萬天帝君勃勃從
珠口中入旣入珠口不知所在國人廓散地還平正无復欹陷
元始卽於光明圓珠之上說經都竟眾眞監度以授於我當此
之時喜慶難言法事粗悉諸天復位倐𣤛之間寂無遺響是時
天人遇<md:KR5a0001_HFL_022-003b>值經法普受天恩咸得濟度全其本年无有夭傷傾土
歸仰咸行善心无盡无滅无敗无壞无損无去无離无散无死
无傷言无華綺口無惡聲齊同慈愛異骨成親國安民豐欣樂
太平經始出教一國以道預有至心宗奉禮敬皆得度世

道言元始天尊說經中所言並是三景上帝祕密隱奧之文亦
是玉宸大帝化形召眞之隱名也非世之常辭上聖已成眞人
飛神召靈通𤣥究微能悉其章誦之十過萬天恭禮<md:KR5a0001_HFL_022-004a>三界聽法
河海靜默山嶽藏雲日月停景璇璣不行陰陽翕和晝夜皆明
羣魔束形鬼精滅爽回屍起死白骨成人至學之士誦之十過
則五帝侍衞三界稽首鬼官束形魔精受法濟度垂死絕而得
生所以初學道士血穢未除神不通爽身不淸寗體未洞眞以
制十方威未制天政德可伏御地祇束縛魔靈但爲華文不究
精微輕誦此章身則被殃禍連九祖供養尊禮門戸興隆世世
昌熾得爲眞仙萬災不干神明護門斯經尊妙獨步玉京<md:KR5a0001_HFL_022-004b>度人

无量爲萬道之宗巍巍大範德難可勝
道言凡誦是經十過諸天齊到億曾萬祖支連屬籍皆卽受度
上升朱宮格皆九年受化更生得爲眞人而好學至經功滿德
就皆得神仙飛升金闕遊宴玉京也上學之士修誦是經神完
炁具飛升南宮中學之士受誦是經皆卽受度得爲神仙下學
之士悟解此經卽得五行備足去來由己不沉鬼官若復投胎
再受是經卽獲飛升遊行太空此經微妙普度無窮一切天人
莫不受慶集无量之道<md:KR5a0001_HFL_022-005a>生死䝉惠上天所寶不傳下世永祕玉
府三萬六千年刼運當興盟天而傳輕泄漏慢殃及九祖禍災
門閥長役靈官神兵將吏侍經五帝神司朱靈金童靑腰玉女

各三十六人營衞神文保護受經者身
道言正月長齋誦詠是經飛神召靈魂飛九天與道合眞七月
長齋誦詠是經神靈不昧出入杳冥洞達幽微永保長生十月
長齋誦詠是經內外明徹炁出復還神隨意往聚散變化皆得
運度性悟眞空安鎭其方人稱太<md:KR5a0001_HFL_022-005b>平八節之日誦詠是經得爲
南宮列仙本命之日誦詠是經超凌三界升入金門不經苦惱
身有光明三界侍衞五帝司迎萬神朝禮名書上天功滿德就
飛升上淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐九霄純陽

五色梵炁之中內外蓊冥有靑龍白虎朱雀𤣥武獅子白鶴
羅列左右日月光明照耀天地身化萬變遍厯十方如此分
明密咒曰<md:KR5a0001_HFL_022-006a>
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經<md:KR5a0001_HFL_022-006b>



元始无量度人上品妙經
元始洞𤣥飛神召靈本章上品妙首萬變度人千化隱韻離合
自然出空入无混洞赤文无无上眞元始祖刼化生神靈開明
萬類是爲道根上無復祖惟道爲身通天徹地分神化靈無文
不光無文不明無文不立無文不成無文不度無文不生是謂
大梵天中之天紫瓊浮臺碧霄梵京太極元尊大羅玉淸混然
六合移炁萬靈眇眇刼仭若亡若存洞華三境六宸巨庭蘂館
嬰房紫微神霐九華梵<md:KR5a0001_HFL_022-007a>炁周遍十方中有南極長生之君中有
飛神召靈之君中有變化自然大神中有通天徹地靈君中有
化炁萬形之神遊行太空微妙尊神囘骸起死无量度人今日

校錄諸天臨軒
東方无極飛神召靈長生大聖无量度人
南方无極飛神召靈長生大聖无量度人
西方无極飛神召靈長生大聖无量度人
北方无極飛神召靈長生大聖无量度人
東北无極飛神召靈長生大聖无量度人<md:KR5a0001_HFL_022-007b>
東南无極飛神召靈長生大聖无量度人
西南无極飛神召靈長生大聖无量度人
西北无極飛神召靈長生大聖无量度人
上方无極飛神召靈長生大聖无量度人

下方无極飛神召靈長生大聖无量度人
十方至眞飛神召靈長生度世无量大神並乘華蓋五色翠羽
雲輿龍首絳蕚凝珠寶輦駕御靈鳳驂乘翠鸞建千眞變化靈
節萬炁聚散神旛前嘯神虎泛響後隨蒼龍發揮辟邪天鹿雷
音大獸更唱迭和交映拱扶七曜<md:KR5a0001_HFL_022-008a>啟扉千眞擁轅億萬天仙浮
空而來恭迎法駕俯持信幣專心稽首虔仰靈音主宰上相南
陵火官掌經仙伯監籍大神執經把籍齊到帝前隨所應度嚴
校諸天普告三界无極神鄉昌明玉閣瓊室華堂太一靈府九
炁梵天上解祖考億刼種親罪籍幽𤣥落滅消釋不得拘留神
合道符元始告命時刻升遷校錄朱宮鑄鍊形魂靈魔保舉度

品南宮死魂受鍊仙化成人生身受度刼刼長存隨刼輪轉與
天齊年永度三塗五苦八難超凌三界<md:KR5a0001_HFL_022-008b>逍遙上淸上淸之天天
帝玉眞玉宸之境梵行
東方八天
靑麗始緣天帝幸經綸夷
日景微度天帝永須梵希
惠正麗變天帝洞燿神凝
靈兆綠敬天帝靄鬱延微
廣華成化天帝汎光每支
上靈淸慧天帝委汝加非

羽舞晃曦天帝大鞠零施<md:KR5a0001_HFL_022-009a>
呼變穆粹天帝弗支婁機
南方八天
陽離大盛天帝昇欲𤣥生
林宛極瓊天帝容純影光
九變東文天帝永重威光
寗丹正度天帝莫緬那方
熙凝澤物天帝忽咤雲昌
和明慶音天帝伏浮昇康
大定施變天帝臻齊何鄉

好生長育天帝温慧令長<md:KR5a0001_HFL_022-009b>
西方八天
皓景今芳天帝旣无漂生
平敷玉素天帝擁靄行元
飄颻影梵天帝龍斐角衣
鎭觀至幾天帝壯敬𤣥機
正始華光天帝妙睿升飛
永極威庭天帝競盛呼黎
上浮碧蒙天帝整謂緣威
雷零施政天帝弗綱兮歸

北方八天<md:KR5a0001_HFL_022-010a>
淵默𤣥化天帝濛暮攜混
慧宛成理天帝行緣金衝
樂梵无欲天帝肯持妙通
和同萬有天帝遍育元烘
沖虛大漠天帝遠上來升
元通法號天帝秀繞雲京
文英動妙天帝願施成并
上靈七燿天帝慶貽宗眞
三十二天三十二帝玉淸祕訣上淸隱奧九霄梵音自然妙理

萬天瓊文天中龍章玉符<md:KR5a0001_HFL_022-010b>寶篆天中神機九天靈魔太淸隱名
萬和千合變化飛神无量之寶深莫可量敷落神眞普度天人
今日欣慶受度厯關諸天請滅三惡斬絕地根飛度五戸名列
太𤣥魔王監舉無拘天門東斗發生西斗除殃北斗延算南斗
注昌中斗化形總監眾靈靑帝飛神白帝聚魄赤帝流光黑帝
召靈黃帝內升萬神合明靑天魔王恭符神音赤天魔王書罰
功非白天魔王斬馘不祥黑天魔王巨力施威黃天魔王持法
守眞五帝大魔萬神之宗飛行<md:KR5a0001_HFL_022-011a>三界統領神兵麾幢持節遊遍
太空自號神威諸天稱功上天度人施化靈文至眞受命降法
召靈八威奠維萬炁開張錦額前驅靑甲仗旛擲火萬里流鈴

八衝敢有干犯拒遏上眞金鉞前戮巨戈後刑蕩除邪穢風火
無停千千截首萬萬翦形魔無干犯鬼無祅精三官校錄神司
考魂不得容隱金馬驛呈普告無窮萬神咸聽三界五帝列言
上淸洞元通厯玉宸開刼兩儀鑿象混沌始分上無色界下無
色根道𤣥虛寂靈風自然天上天下<md:KR5a0001_HFL_022-011b>無忘無想無本無源無體
無累混然六合照徹十方龍漢初刼傳法開生壬辰開度化育
羣元死戸閉塞胎根息滅氣靈通爽俱集神庭上衝太虛下徹
幽關百體俱一內外無傷神隨氣運變化無常一體萬身呼吸
非光神遊三界氣遍十方聚散爲一皆由我身中爲神王意乃
神主意與神合飛神召靈仙道可入平視高眞太極混沌金函

玉章洞達幽微坐通八景飛照億千性定神息囘風紫烟道包
萬象法制千魔與道同合自然成眞眞中<md:KR5a0001_HFL_022-012a>之眞長生大君玉靈
公子飛化尊神遊空主宰內治形眞氣聚靈全保命生根永固
神靈出入上淸八維之內三界之中通化萬神主握三宮應召
九源混合萬神十轉囘仙靈氣生全仙道隱祕運應度人上開
天門飛神召靈超升玉闕浩刼無停普受開化身得列眞鍊形
太空永離凡緣上關九霄遍厯三台鍊屍黃庭飛升太淸太淸
之上有此仙門中有飛神召靈之章眞王靈篇辭參高眞
第一神霄玉府飛神之章<md:KR5a0001_HFL_022-012b>
神靈變化奧隱無窮氣神相合

眞入仙門神乃身主氣乃神王
神氣俱妙參御高眞飛靈八極
召至萬神惟道可偕洞徹幽冥
囘風扇景天地育生誦詠除殃
解悟成眞眞中妙理返本固根
太乙眞魔上相元君祕隱不顯
億刼長存
第二紫微玉府洞眞召靈之歌
神庭隱大羅梵11爲宗主不動乃經常<md:KR5a0001_HFL_022-013a>
動之卽解悟祕於紫元都昌運符流布

華房鬱紫烟靈臺釋長句開闢萬有法
包括六虛成大道寂無體得道還爾身
根斷死戸滅飛神入太淸超凌億刼塗
永離北鬼宮過三界兮道御長空
升無爲兮混合仙眞旣眞空兮
宿命開通飛靈八維兮億刼無終
妙理通眞兮虛𤣥寥廓究本還元兮
出入御靈風
第三景霄天尊洞神隱諱歌曰<md:KR5a0001_HFL_022-013b>
玉宸洞微大道隱存至眞無體

以道爲身運神召靈包括乾坤
內實外虛陽光陰精浮黎𤣥寂
身入杳冥變化自然遊觀太空
太空之上混合九成五體生全
百神咸寗出入影隨隨影見眞
眞中之眞卽此眞空悟解成道
保之長存爾不悟眞道永沉北羅酆
轉輪生死根六趣無仙門
此九霄之上玉靈之中神王歌音音諧玉律<md:KR5a0001_HFL_022-014a>靈參金文誦之百
遍超度南宮誦之千遍名列高眞萬遍道備飛昇玉淸度越三

界位登仙籍有聞神音魔王敬形敕制地祇侍衞送迎拔出地
戸五苦八難七祖升遷永離北官魂度朱陵受鍊更生是謂无
量普度無窮有祕上天文諸天所共崇泄慢墮地獄禍及七祖
翁
道言此二章並是玉宸上帝及九霄神王隱祕之音皆是大梵
之言非世上常辭言無韻麗曲無華宛故謂𤣥奧難可尋詳上
天所寶<md:KR5a0001_HFL_022-014b>祕於神霄玉府內禁瓊宮華堂經室依𤣥科三萬六千
年刼運當傳若有至人明內寶質心依舊格告盟三天然後而
付焉
道言夫天地運度亦有否終日月五星亦有虧盈至聖神人亦

有休否末學之夫亦有疾傷凡有此災同學皆當運神鍊氣受
化濟度十遍轉經以召神靈復獲更生无量之文普度無窮
道言夫末學道淺或仙品未充神氣未備飛召不能運應滅度
身經太陰臨過之時同學<md:KR5a0001_HFL_022-015a>至人爲其行香誦經傳法開悟神靈
以度屍形如法魂神徑上南宮隨其學功計日而得更生轉輪
不惑便得神仙
道言夫天地運終亦當修齋行香誦經星宿錯度日月失昏亦
當修齋行香誦經四時失度陰陽不調亦當修齋行香誦經國
主有災兵革四興亦當修齋行香誦經同學命過亦當修齋行
香誦經疫毒流行兆民死傷亦當修齋行香誦經夫齋戒誦經

功德甚重上消天災保鎭帝王下禳毒害以度兆民生死受<md:KR5a0001_HFL_022-015b>賴
其福難勝故曰无量普度天人
道言凡有是經能爲天地帝主兆民行是功德飛神玉闕召靈
仙都有災之日發心修齋燒香誦經十過皆諸天記名萬神侍
衞右別至人克得爲聖君金闕之臣諸天記人功過毫分無失
天中魔王亦保舉爾身得道者乃當洞明至言也
諸天中飛神召靈隱語无量音道君譔
元始靈書中篇
東方八天<md:KR5a0001_HFL_022-016a>
坱圠妙本顯黎俱浮弈扉空柯

華陸宛都敬旣推哲景燿洞虛
慶夷林遠育兆𤣥珠珠成靄何
芬苾化舒飛光箕翼敷遍北樞
太一靈房俯仰碧居囘犯神漠
運轉靈軀
南方八天
光動赤霞蒼梧火兢蹠景紅希
龍虎降升施展除布炯赫綠英
日俱雲遠闡發齊并郁馥離晃<md:KR5a0001_HFL_022-016b>
定披錦星氣動掬基復邈洞淸

擲𦉸奠斯殊轉運丁卜扶貽建
象宮鎭靈
西方八天
金光六支虛于大黎煥素燿景
空華洞希惠余正蘊泛歌昃施
注顯辨惡歸氏合持教筵宙落
方鑑影提昺衞堅蒲勝凝神衣
忽扶合策品度侔暉巨偭荒權
符車合離<md:KR5a0001_HFL_022-017a>
北方八天

淵淨浮羅弗離幽爽据盧圓軒
𤣥漠訓敞丹宛屈騎挾展附長
退呼魔魂統復施張沉息華兜
泛曲會傷普落大化曜都定昌
平隨擗護追幽反光度功罔極
億化天仙
道言此玉晨天中大梵隱語无量之音皆玉文丹書龍章雲篆
祕於內闕華堂黃金寶函輝光百尋五色靈氣神章之中神霄
玉淸眞<md:KR5a0001_HFL_022-017b>王扶桑靑華帝君皆知其音以傳其文能齋而誦之者
諸天皆遣飛天神王下觀其身書其功勤上奏諸天萬神朝禮

地祇侍門玉淸消魔神王保舉上仙道備克得飛神三界召靈
千眞此音無所不變無所不通無所不度無所不成天眞自然
之音也故誦之致飛天下觀上帝遥唱諸天朝禮三界侍軒羣
妖束首萬靈擁佑和氣叶流瑞烟蓊靄神靈湛寂琳瑯振響十
方肅淸河海靜默山嶽吞烟萬靈振伏招集羣仙天無氛穢地
無祅塵冥慧<md:KR5a0001_HFL_022-018a>洞淸大量𤣥𤣥也
