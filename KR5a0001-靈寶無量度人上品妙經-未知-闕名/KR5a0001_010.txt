







元始无量度人上品妙經
元始洞𤣥靈寶本章大赤靈文上品𤣥空无量度人太清隱韻
離合自然混洞玉文冥寂𤣥通上皇之代神寶化生靈書度命
凝泛𤣥空上淸之下森列三宮與道合混九光丈人<md:KR5a0001_HFL_010-007b>冥无大劫
變立諸天天中聖人大赤之庭眞人玉輔高𤣥化仙下統九品
開署天官生無夀限劫災不登莽蒼浮空下臨眇城一十二域
八景高淸周厯三道變化靈文應念自彰大象開明是爲𤣥梵
天中之天三皇洞神太極太冥浮絕玉京金華龍山帝一躡景
无上元靈正元𤣥氣三境神穹上極无上大羅玉清眇眇劫仞
若亡若存玉華廣筵大有琳房金闕瓊樓森羅燿綱太霄正氣

周徧十方下鎭八維分亘中央黃老大洞三天化章總氣<md:KR5a0001_HFL_010-008a>沖元
保世亨昌中有大赤靈文之神中有南極長生之君中有保生
靑華之尊中有安鎭元皇大神中有好生韓君丈人中有赤元
太一紫極眞君中有南昌司生司化燿明玉紀𤣥道尊神迴骸
起死无量度人今日校錄諸天臨軒
東方无極飛空神王長生大聖无量度人
南方无極丹燿神王長生大聖无量度人
西方无極白洞神王長生大聖无量度人
北方无極紫霄神王長生大聖无量度人<md:KR5a0001_HFL_010-008b>
東北无極八景神王長生大聖无量度人

東南无極明化神王長生大聖无量度人
西南无極生道神王長生大聖无量度人
西北无極氣祖神王長生大聖无量度人
上方无極靈運神王長生大聖无量度人
下方无極保鎭神王長生大聖无量度人
十方至眞大化神王飛天度世无量大神並乘碧燿瓊霄之車
洞陽丹輦鳳翣素蓋八景瓊輪馭九龍汗漫之駕抗朱霞飛生
之輿建命仙之節十華大旛前嘯玉謠齊唱後吹泛<md:KR5a0001_HFL_010-009a>唱同音獅
子斑麟吟嘯辟邪五緯啓塗斗魁翼轅億乘萬騎浮空而來傾
光回駕監眞度生三天大帥元老高尊四極眞王九天上靈執

籙把籍齊到帝前隨所應度嚴校諸天大赤靈文神氣流𤣥上
化天府下極幽泉高上推策太皇寫篇普吿三界碧落神鄉星
羅之府北極元綱三垣九道十二通津上解祖考億劫種親疾
除罪簿落滅惡根不得拘留形合高仙元始符命時刻升遷北
都寒池部衞形魂制魔保舉度品南宮死魂受鍊仙化成<md:KR5a0001_HFL_010-009b>人生
身受度劫劫長存隨劫輪轉與天齊年永度三塗五苦八難超
凌三界逍遙上清上淸之天天帝洞清無色之境梵行
　　　　　　東方八天
　　　　惠靈眞極天　　　　　　帝侯適演均
　　　　岫靈洞剛天　　　　　　帝巴光緣

　　　　太乙思遊天　　　　　　帝直厯普疆
　　　　皇覺慶宗天　　　　　　帝顯祕太茫
　　　　九變𤣥黃天　　　　　　帝都京那無
　　　　雲津主成天　　　　　　帝夢厯銖<md:KR5a0001_HFL_010-010a>
　　　　高靈濟生天　　　　　　帝魯常寂兟
　　　　靈震八威天　　　　　　帝育尚庚元
　　　　　　南方八天
　　　　朱陵契賢天　　　　　　帝獻悆慈薦
　　　　丹宇臻微天　　　　　　帝韓頣洞文
　　　　上德太宗天　　　　　　帝默領希

　　　　景皇澤龍天　　　　　　帝蕩會舒氲
　　　　𤣥道通聖天　　　　　　帝房度炎暉
　　　　育神感思天　　　　　　帝揚奚令傍
　　　　中靈眞鑒天　　　　　　帝秀熏瑤<md:KR5a0001_HFL_010-010b>
　　　　丹練神正天　　　　　　帝呼甄蘄臻
　　　　　　西方八天
　　　　瓊眞嚴麗天　　　　　　帝祚梁十孫
　　　　奏仙希福降𤣥天　　　　帝鐸華息因
　　　　參尾元神天　　　　　　帝卓趾無辰
　　　　大千仁靜天　　　　　　帝頂空眞魂

　　　　𤣥道化儀天　　　　　　帝師慶祠温
　　　　慶陽德廣天　　　　　　帝肇伯元
　　　　咸行慶福天　　　　　　帝巫羗李容
　　　　高靈宣智天　　　　　　帝畢童井機<md:KR5a0001_HFL_010-011a>
　　　　　　北方八天
　　　　𤣥靈澄意天　　　　　　帝了洞微公
　　　　寶驛定眞天　　　　　　帝乙安化宜
　　　　四明玉龍天　　　　　　帝昭章北𤣥
　　　　承華望極天　　　　　　帝抱沖胡捐
　　　　寶運洞神洪濟天　　　　帝越覩誥

　　　　霄極啓元露沖天　　　　帝祖昌明
　　　　太無瑩神天　　　　　　帝鐸柱演邦
　　　　凝化絡雲天　　　　　　帝眄索部喑
三十二天三十二帝諸天隱諱諸天隠名天<md:KR5a0001_HFL_010-011b>中空洞大赤靈文
諸天隱韻太極之音太冥之尊太空之神𤣥氣眞魔大赤之靈
神氣和合變化太淸无量之奧深不可詳敷落靈文普度天人
今日欣慶受度厯關諸天請滅三惡斬絕地根靈文佩受名列
太𤣥眞王監舉無拘天門東斗生識西斗受命北斗分神南斗
得性中斗意眞五官以正靑帝玉字白帝金文赤帝丹芒黑帝
𤣥晶黃帝成意飛神召靈靑文神王震氣鳴空赤文神王摧伏

魔凶白文神王風火擊衝黑文神王萬滯開通黃<md:KR5a0001_HFL_010-012a>文神王元化
興隆五文神王大赤之雄變化靈文萬神之宗飛行鼓從總領
仙兵麾幢鼓節遊行太空大明赫奕諸天齊功佩服靈文嚴攝
北酆神王受命普掃不祥玉兕殄醜金獸四衝火兵前驅神首
仗旛朱鳳流鈴煇電騰煙雲雷奮擊綠齒玃吞敢有干試拒遏
靈文金鉞前戮威劒後刑屠割鬼爽風火無停千千截首萬萬
戮魂魔無干犯鬼無祅精三官北酆明檢邪源不得容隱金馬
驛呈普告無窮萬神咸聽三界五帝列言上淸<md:KR5a0001_HFL_010-012b>
　　太淸大赤天靈文寶章之篇
　萬　　形　　主　　太　　空　　出　　入



　如　　飛　　龍　　名　　空　　太　　無


　體　　空　　無　　浩　　難　　窮　　三


　界　　萬　　千　　劫　　倏　　忽　　淪




　爲　　空　　大　　赤　　猶　　心　　象


　生　　滅　　茍　　取　　容<md:KR5a0001_HFL_010-013a>　　心　　空


　無　　二　　門　　心　　盡　　亦　　歸




　空　　兆　　如　　念　　道　　眞　　滅


　境　　空　　無　　通　　𤣥　　元　　始


　三　　清　　是　　爲　　三　　妙　　空




　大　　赤<md:KR5a0001_HFL_010-013b>　　心　　想　　盡　　𤣥　　影


　尚　　矇　　朧　　此　　爲　　第　　三


　觀　　𤣥　　炁　　太　　清　　宫　　心




　空　　見　　無　　色　　𤣥　　影　　杳


　無　　蹤　　自　　然　　識　　法　　體


　靈　　光　　合　　神　　風　　超　　登




　元　　境　　上　　縹　　緲　　禹　　餘


　中<md:KR5a0001_HFL_010-014a>


　　朱書青箔上三元日然爲灰以東流水服之役使鬼神坐
　　知長生神仙佩之則石神稽首所向皆遂悟其旨則得道

　　登眞也
𤣥氣受鍊眞火洞燔九萬九氣變爲赤文六六數滿天元乃成
玉樓丹闕飛觀神京昔在𤣥胞初龍末康眇眇億劫混沌之中
上無其色下無其淵風行空內積剛爲堅堅性爲金金露流泉
泉爲白水卽受金淵金水凝結化<md:KR5a0001_HFL_010-014b>地生天天上天下無幽無冥
無形無影無極無窮溟涬太朴遼廓無光大赤靈文運度自然
元始安鎭丹元上篇赤書玉字火鍊龍文保制劫運使天長存
𤣥氣彌羅萬範開張元精流演三十二關輪轉無色上入泥丸
周回十方履火蹈泉旋斗厯箕回度五常白雲化液玉露𤣥霜
三十五分總氣上元八景冥合氣入𤣥𤣥𤣥中至靈聖母元君

汎景紫虛嘯詠洞音金華合氣流運雲宮玉音化景靈燿迴風
太淸上化鬱秀八騫千和萬合自然成<md:KR5a0001_HFL_010-015a>眞眞中有神長生大君
金闕至𤣥無英白元華陽玉妃太乙上眞九宮司命桃康合延
執把靈文保命生根上遊上清出入華房八冥之內細微之中
下鎭人身泥丸絳宮中理五氣混合百神十轉迴靈萬氣齊仙
仙道貴生生氣度人上開八門飛天法輪罪福禁戒宿命因緣
普受開度死魂生身身得受生上聞諸天諸天之上各有生門
中有空洞謠歌之章眞王靈篇辭參高眞
　　第一𤣥氣生大赤天飛空之音<md:KR5a0001_HFL_010-015b>
赤黑相半　　　　其名曰𤣥　　　　陰微陽妙

復名太元　　　　浩空無染　　　　本物明白
比此光空　　　　以名自攻　　　　赤黑來居
𤣥氣乃敷　　　　𤣥爲陰陽　　　　邈未開圖
陰盡則赤　　　　大赤是都　　　　上清之下
種民之上　　　　統十二天　　　　太上之廬
第三氣觀　　　　道境天衢　　　　如兆行道
慾盡影餘　　　　心空未盡　　　　影跡不除
於道未徹　　　　爲空所拘　　　　故號太清
九仙之庭　　　　絕影去𤣥　　　　道乃可見<md:KR5a0001_HFL_010-016a>
爾若不知眞　　　徒爲棲山林　　　大赤有靈文

詠之駕飈輪
　　第二大赤天爲太淸仙境之章
神氣浩浩　　　　純陽發煙　　　　眞火鍊之
赤玉爲天　　　　火色未靜　　　　大赤有名
火去眞存　　　　寥寥太清　　　　丹瓊爲闕
紫雲爲庭　　　　峩峩大赤中　　　上連玉都京
太上黃錦衣　　　汎景流金鈴　　　左命九龍駕
右策轡神虎　　　風雨來導前　　　鐘鼓爲後部
三界諸天魔　　　叩首祈眞度　　　陰陽正下埃<md:KR5a0001_HFL_010-016b>
萬物由鼓舞　　　大赤有靈文　　　高靈咸所慕

　　第三靈文神化眞王歌曰
𤣥氣如破縷　　　　乘風類遊龍　　　　飄飄飛太空
九陽生其中　　　　無然大赤色　　　　屈曲斜方弓
結空乃成字　　　　靈文體高沖　　　　皇人按紫筆
宛與天眞同　　　　符書策萬神　　　　度人功無窮
兆能起心信　　　　佩服仰霄穹　　　　咽服召元氣
玉津自流通　　　　胃池生絳煙　　　　骨節磨靑銅
六丁來奉巾　　　　變化幽冥宗　　　　嘯歌升太淸
神行本無蹤<md:KR5a0001_HFL_010-017a>
此三界之上飛空之中眞王歌音音參洞章誦之百徧名度南

宮誦之千徧眞王保迎萬徧道備飛升太空過度三界位登仙
公有聞靈音眞王敬形勅制地祇侍衞送迎拔出地戸五苦八
難七祖升遷永離泉關魂度神霄受鍊更生是謂无量普度無
窮有祕上天文諸天共所崇泄慢墮地獄禍及七祖翁
道言此二章並是諸天上帝大赤靈文隱祕之音和天安地禳
鎭國家佩服致眞卻災除殃上輔道化保民無疆皆是大梵之
言非世<md:KR5a0001_HFL_010-017b>上常辭言無韻麗曲無華宛故謂𤣥奧難可尋詳上天
所寶祕於神霄玉淸玉府經室東藏道君行教應運下傳若有
至人齎金寶質心依舊格告盟玉淸然後而付焉
道言大赤靈文三氣之宗濟度垂死無所不成夫天地運度否

終日月五星虧盈至聖神人休否末學之夫疾傷凡有此災同
氣皆當齊心修齋六時行香十徧轉經福德立降消諸不祥无
量之文普度無窮
道言夫末學道淺或仙品未充運應滅度身<md:KR5a0001_HFL_010-018a>經太陰臨過之時
同學至人爲其行香誦經十過以度屍形如法以大赤靈文丹
書靑素佩之或著心前魂神徑上南宮隨其學功計日而得更
生輪轉不惑便得神仙
道言夫天地運終星宿錯度日月失明四時失度陰陽不調國
境有災鬼氣流行殟疰疫毒兆民死傷師友命過親愛終亡皆
當修齋行香誦經夫齋戒誦經功德甚重上消天災保鎭帝王

下禳毒害以度兆民生死受賴其福難勝故曰无量普度天人<md:KR5a0001_HFL_010-018b>
道言凡有是經能爲天地帝主兆民行是功德有災之日發心
修齋行香誦經十過皆諸天記名萬神侍衞右別至人剋得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語无量音　道君譔
元始大赤靈文中篇
　　　　　東方八天
　　　　伊檀抱時　　碧泉淇昧　　洞關岐都
　　　　偃竺䖍回　　燿元仙址　　殿凝微師<md:KR5a0001_HFL_010-019a>

　　　　建扈猶略　　慈卭引機　　卓利復究
　　　　淵增條約　　爰邦趨頻　　道鍊息嶽
　　　　氣綿𤣥黃　　運冥部方　　淨壯韓府
　　　　披維履剛
　　　　　　南方八天
　　　　精童浮曦　　七映瓊池　　定獎氣馬
　　　　了澄𤣥漪　　華貫遘液　　魄拱神棲
　　　　柔瑩濯澤　　芒忽閟持　　亮豫恕游
　　　　謹濟莫常　　歛索妙咸　　沖逸揚頤
　　　　紫山太無　　信思功宜　　問仙晃朗<md:KR5a0001_HFL_010-019b>

　　　　丹明玉微
　　　　　　西方八天
　　　　靜無何爲　　守神完煇　　浩爛疊熒
　　　　結化崑䋿　　道育精傳　　溢鳴時譔
　　　　天醴自波　　𤣥煇光河　　封命錫圖
　　　　陰平校魔　　制泉部鋒　　馘凶斬祅
　　　　文靈勅眞　　護帝金闕　　候海聽虛
　　　　質誠介膺
　　　　　　北方八天
　　　　斗維𢹂丑　　理言變仙　　實交烜赫<md:KR5a0001_HFL_010-020a>

　　　　氣豐𤣥泉　　把珞迎漠　　奠區隨垣
　　　　命蒂九齒　　辨驛祠綿　　蟾滋合華
　　　　斗氏交車　　韓司少元　　邱資始房
　　　　判漫曹令　　角新辭盤　　月鄙杜宮
　　　　縢明阮光
道言此諸天中大梵隱語无量之音舊文刻書大赤天丹闕之
上以司天地之政輔陰陽之化制命萬靈字皆廣長一丈天眞
皇人昔書其文以爲正音有知其音能齋而誦之者諸天皆遣
赤天神王下觀其身書其功勤上<md:KR5a0001_HFL_010-020b>奏神霄萬神朝禮地祇侍門
大勳眞王保舉上淸道備剋得遊行三界昇入金門此音無所

不辟無所不禳無所不度無所不成天眞自然之音也故誦之
則靈文見空紫雲滿室百神侍軒萬仙朝禮佩之則上帝降策
八景登晨服之則五藏混交玉精流傳三元歡樂寶氣凝祥體
之則神遊太淸身御赤氣妙合太無道超萬有分形千億坐在
立亡琳琅振響十方肅淸河海靜默山嶽吞煙靈魔畏伏招集
羣仙虛明合𤣥神化自然冥慧洞淸浩<md:KR5a0001_HFL_010-021a>劫無遷也

















　　角集二音釋
褭(音嫋)菂(音的/卽蓮寶也)熠(音煜/光也)埏(音延)倐(音叔)𠟡(音䬍)
𧕏(音蘖)繖(音㪚/蓋也)𣤛(欻本字音䬍)飊(音標)惒(和本字)瀋(音沈)
艧(音鸌/舟也)𦊰(音卷)竦(音悚/敬也)駞(同駝)猋(音標)　　　瞀(音茂)
慜(音敏)兀(音机)矴(音丁)勑(音萊/勞也)扆(衣上聲)濆(音汾)崿(音諤)
殟(音溫/病也)□(音註/病也)
