







@fw元始无量度人上品妙經卷之七
　　顯瑞符應品
道言昔於大丹天中洞陽幽寥赤精境土受元始度人顯瑞符
應上品元始天尊當說是經周迴十過以召十方始當詣座顯
化大神主瑞靈尊符應眞人無鞅數眾乘空而來泛氣紫霄瑤
輦琅輿華蓋垂蔭金碧交光飛雲蔚藹朗燿大虛九日九夜元
綱天輪慶煙高浮七曜凝煇坤靈發祥三元肅靜四炁澄淸諸
天寶闕瓊樓瑞霞照映皆現八會眞文洞煥上宮無有異色眾
眞侍座元始天尊𤣥坐空浮五色寶山之上說經一徧諸天列
聖同時稱善俄有丹鳳黃龍來告升平說經二徧大地山川七

寶湧出說經三徧渺景陰華光結重輪說經四徧天市太微皆
現景星說經五徧瑤華滿空慶雲四飛說經六徧甘露凝珠潤
澤一切說經七徧城闕臺觀玉芝羅生說經八徧靈書敷陳眞
符下降說經九徧天授𤣥圖帝膺寶籙說經十徧人民康樂普
受百福草木昆蟲咸均至化是時一國是男是女莫不傾心覩
見𤣥瑞符合聖時各受護度皆得長生
道言是時元始天尊說經一徧東方无極无量品舉仙大神無
鞅之眾浮空而至說經二徧南方无極无量品丹池大神無鞅
之眾浮空而至說經三徧西方无極无量品明燿大神無鞅之
眾浮空而至說經四徧北方无極无量品雙闕大神無鞅之眾

浮空而至說經五徧東北无極无量品碧霞大神無鞅之眾浮
空而至說經六徧東南无極無量品黃上大神無鞅之眾浮空
而至說經七徧西南无極无量品中皇大神無鞅之眾浮空而
至說經八徧西北无極无量品天元大神無鞅之眾浮空而至
說經九徧上方无極无量品𤣥虛大神無鞅之眾浮空而至說
經十徧下方无極无量品洞淵大神無鞅之眾浮空而至十徧
周竟十方无極顯瑞符應大神一時同至一國男女各相謂言
我等昔聞五篇初出三界始分天尊帝王降生諸天神靈告瑞
變化其中今聞元始演陳天地之本悉歸帝王帝王之德配於
天地道隆德廣神備炁充五行至精各顯𤣥妙挺生奇異敷告

帝王爲瑞符應理該洞𤣥傾心歸仰來者有如潮期風信無鞅
之眾迮國一半土皆偏陷非可禁止於是元始放大光明隱顯
莫測所御寶山化成一珠大如朗月在太虛之中去地萬丈元
始登引九天列眞上聖高尊妙行飛仙十方无極瑞應大神無
鞅數眾俱入寶珠之中天人仰看惟見拂拂從珠口中入旣入
珠口不知所在國人廓散地還平正無復欹陷元始卽於寶珠
之內說經都竟眾眞監度以授於我當此之時喜慶難言法事
粗悉諸天復位倏歘之間寂無遺響是時天人遇值經法普得
濟度全其本年無有中傷傾土歸仰咸行善心不妄不諂不黨
不偏不苟不佞不恣不憍不慢不欺心行恭讓口無浮言齊同

慈愛異骨成親國安民豐欣樂太平經始出教一國以道預有
至心尊奉禮敬皆得度世
道言元始天尊說經中所言並是洞神祖炁靈寶內名隱韻之
音亦是降瑞符聖列眞內諱飛仙之隱名也非世之常辭上聖
已成眞人通𤣥究微能悉其章誦之十過諸天降瑞萬帝錫符
河海靜默山嶽藏雲地瑞顯明高靈燭幽羣魔束形鬼精滅爽
迴屍起死白骨成人至學之士誦之十過則五帝納瑞三界告
盟顯應至仁式揚至道所以爾者天地發祥符合聖眞爲瑞之
炁其炁妙微思而不得論而不知萬物爲變五行化奇人感其
精不爲朽屍輕誦此章身則被殃供養尊禮門戸興隆世世昌

熾與善因縁萬災不干神明護門斯經尊妙獨步玉京度人无
量爲萬道之宗巍巍大範德難可勝
道言凡誦是經十過精感上𤣥克集瑞祥妙炁凝結萬物化光
上輔人君道運無疆永保億年而好學至經功滿德就皆得神
仙飛昇金闕遊宴玉京也上學之士修誦是經天瑞昭應福被
一方簡奏天官名度南宮世人受誦則靈芝發生池涌醴泉降
集道炁制靈召和精鍊服餌延夀長年遊行五嶽位證地仙此
經微妙普受無邊一切天人莫不受慶無量之福生死蒙惠上
天所寶不傳下世至士齎金寶效心盟天而傳輕泄漏慢殃及
七𤣥長役鬼官侍經五帝玉童玉女各一十二人營衞寶章守

護受經者身
道言正月長齋誦詠是經使天炁和平草木發榮物無疵癘萬
寶俱成七月長齋誦詠是經九天降神山嶽孕精產育賢人慕
道學仙十月長齋誦詠是經天地開通封山致靈符瑞臻應俱
會帝庭永鎭萬方民稱太平八節之日誦詠是經五榖繁滋異
秀呈祥月晦之日誦詠是經丹碧靈芝以度兆身不經干試身
有光明玉華燿映羽葆司迎萬神朝禮名書上天功滿德就飛
昇上淸
　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐蒼碧赤三

　色雲炁之中內外蓊冥有青龍白虎朱雀𤣥武獅子白鶴羅
　列左右日月照明洞煥室內項生圓象光映十方如此分明
　密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啓所言今
日吉慶長齋淸堂修行至經无量度人願所啓上徹俓御
无上三十二天元始上帝至尊几前(畢)
　引炁三十二過東向誦經



元始无量度人上品妙經
元始洞𤣥靈寶本章上品顯瑞符應變化度人𤣥微隱韻符合
自然蒼混流精鍊胎結仙妙光景煇化生赤文融構羅絡慶煙
交纒植立𤣥根炯燿諸天丹光玉書普集五靈虛无曠邈浮響
幽寥眞宮帝炁絳籙生音流布九霄水火飛騰是爲珍瑞混一
之居七寶𤣥臺紫微上宮上極太無高淸鬱單把握元機巍巍
至尊統御陰陽造化生成上範虛漠理微太幽宴處大羅遐覽
十方中有𤣥元大化之<md:KR5a0001_HFL_007-007a>眞中有上清七變之君中有顯揚天瑞
之尊中有符應帝運眞人中有斡旋天綱鎭安地紀飛行空界
立極尊神總校圖錄无量化身今日慶會萬神臨軒

東方无極仁德神王長生大聖无量度人
南方无極明德神王長生大聖无量度人
西方无極化德神王長生大聖无量度人
北方无極智德神王長生大聖无量度人
東北无極柔德神王長生大聖无量度人
東南无極正德神王長生大聖无量度人<md:KR5a0001_HFL_007-007b>
西南无極文德神王長生大聖无量度人
西北无極清德神王長生大聖无量度人
上方无極𤣥德神王長生大聖无量度人
下方无極厚德神王長生大聖无量度人

十方顯瑞符應神王長生度世无量大神並乘絳煙瓊車瑤輦
紫蓋龍旂驂駕天鹿靈鳳騶虞建𤣥英之節三素神旛左列飛
天大將右從流金火鈴天馬麒麟騰擲辟邪十華啓途五佐翼
轅億乘萬騎浮空而來靈光回耀命仙集眞龜臺典錄崑崙閬
風𤣥司主宰符<md:KR5a0001_HFL_007-008a>瑞大神執簡侍章同到玉庭隨所昭應攝召諸
天普告域中仙境神洲八海四瀆名山大川洞天宮府十二靈
源大地曹局黃闕九宮速布道化肇發嘉祥不得壅遏元瑞克
臻眞王受符福蔭下民寒暑順時三景長明物無災癘百榖豐
登化被四夷仁及昆蟲遂性逍遙欣樂太平隨劫輪轉俱獲飛
仙永斷六天魔試之難凌空步虛遊宴太冥太冥之天天帝文

昌極道之境梵行
　　　　　　東方八天<md:KR5a0001_HFL_007-008b>
　　　　應德寶𤣥天　　　　　　帝太京祖門
　　　　顯靈恭燿天　　　　　　帝伯公容
　　　　運慶冥感天　　　　　　帝后元留常
　　　　員明化氣天　　　　　　帝召林永仙
　　　　開光妙眞天　　　　　　帝合季沖
　　　　仙度仁受天　　　　　　帝正光通生
　　　　旻章廣志天　　　　　　帝昊集高卿
　　　　𤣥化澤都天　　　　　　帝覃承理弓

　　　　　　南方八天
　　　　崇文惠聞天　　　　　　帝拂鑒朗<md:KR5a0001_HFL_007-009a>
　　　　紀延大功天　　　　　　帝祝求聞
　　　　禮尊告𤣥天　　　　　　帝連最招敦
　　　　太華綵靈天　　　　　　帝將賢匪庸
　　　　高虛明惠天　　　　　　帝洞浦臨
　　　　正力定方天　　　　　　帝敷要總奇
　　　　君慈布仁天　　　　　　帝景回萬容
　　　　用成積化天　　　　　　帝穹景資
　　　　　　西方八天

　　　　育王宗變天　　　　　　帝防監淨康
　　　　方義端妙天　　　　　　帝洪飛益梁<md:KR5a0001_HFL_007-009b>
　　　　厚信興教天　　　　　　帝混至杯庚
　　　　成敏施周慶生天　　　　帝道昌化延
　　　　微嗇元映天　　　　　　帝巒宏遠衝
　　　　𤣥監流精天　　　　　　帝召闕山希
　　　　元聖品仙天　　　　　　帝卓抱臨
　　　　瑞莊明符天　　　　　　帝恭蒙比元
　　　　　　北方八天
　　　　法海龍煇大寶天　　　　帝崑羅燿

　　　　空洞密昭天　　　　　　帝覺神機
　　　　宗元妙光天　　　　　　帝好從輔昌<md:KR5a0001_HFL_007-010a>
　　　　融混豐炁天　　　　　　帝守蒼流軒
　　　　彌印合輪天　　　　　　帝揚旗布安
　　　　太妙護世天　　　　　　帝吉攴越初
　　　　厯變全道天　　　　　　帝圖斯騫門
　　　　廣生章觀上加天　　　　帝合輔召嚴
三十二天三十二帝諸天隱諱諸天隱名天中空洞自然靈章
諸天隱韻大洞之音靈寶之尊瑞應之神開祥啓運混炁之靈
九轉十徧登虛躡空神妙𤣥奧高蔭二儀敷落丹華顯應天人

今日同欣至化厯感諸天泛景紫<md:KR5a0001_HFL_007-010b>霄回儛雲營超涉弱淵玉燿
靈津仙聖錫符受書帝門東斗運神西斗鍊精北斗凝結南斗
布靈中斗攝炁符瑞化生靑天命眞素天舉仙𤣥天定錄丹天
召仙黃天慶會總闢元關廣霞神王經紀彌綸長離神王上炎
流煙昌開神王主制七關鬱單神王仙鍊八威中黃神王監眞
糾非五天高眞萬化之尊統御天政運斡璇璣乘龍駕雲飛行
太微照辟祅氣正氣同歸上帝降圖丹景炎光大君受詔威制
十方百邪摧滅道化施張嘉祥來至境<md:KR5a0001_HFL_007-011a>界澄淸五行順軌皇道
長明敢有暴亂束送女靑三元列曹定罪嚴刑九天八極考校
無停人主受福國安民豐社稷綿綿億劫無終克享太平與道

俱隆神飛玉京遊宴上宮宣示萬神普告無窮三界五帝列奏
高穹大運澄廓啓極丹光植立諸天流變陰陽上騰三氣下化
百常元洞幽奧飛範堅剛𤣥厯數周六濁九淸太漠鬱微無象
無形混沌𤣥黃靈音散生敷我至化廣運自然炎精扇猋鼓躍
天淵瑤編赤簡玉籙正文攝召沖炁役使萬<md:KR5a0001_HFL_007-011b>靈天書森羅大法
恢張隨劫開演太素妙篇授圖神霄永鎭瓊宮數當慶會應運
流傳普度羣品同歸三元至教清明功參上𤣥𤣥中瑞符來應
眞人生民樂康境土常寗含煇隱燿鎭息綿綿保精𤣥華鍊胎
紫煙乘霞泛景舉形飛仙千變萬化與氣合眞眞中至神萬道
之君正天御極億劫獨尊號曰元始是爲我身三界治官總統

生根上遊玉虛飛神太無圓羅之內混黃之中洞淵無色八極
靈關速召大魔制會𤣥都十轉回風慶及幽冥天<md:KR5a0001_HFL_007-012a>道降祥无量
度人上開生門經入飛輪考校圖籙善惡因緣咸受開濟死魂
生身身得受生上奏紫淸紫淸之上各有𤣥音中有顯瑞符應
之篇三素玉章辭參高眞
　　第一飛仙吟詠元始立極之音
眇眇觀大無　　　諸天宗虛皇　　　龍漢旣已往
冥冥度延康　　　天地返鴻濛　　　八垣藏精光
三界皆化消　　　生靈遂渺茫　　　獨有極道境
羣有無夭傷　　　赤光開𤣥圖　　　眞文散十方

妙炁降淸微　　　飛輪結元綱　　　靈寶育三景<md:KR5a0001_HFL_007-012b>
萬化復恢彰　　　𤣥符鎭五山　　　世祚永無疆
上聖坐圓羅　　　常居大福堂　　　正統皇極道
永以付眞王
　　第二大魔讚歎說經昭感之篇
朗朗𤣥綱　　　　周流八虛　　　　輪轉諸天
統會𤣥都　　　　嚴嚴萬神　　　　環侍帝居
上聖弘至教　　　洞陽羅簡書　　　十過演靈章
羣品皆昭蘇　　　妙道無窮極　　　億天藏一珠
仙眞慶無已　　　玉虛受𤣥符　　　赤文煥碧霄

祥煙滿空浮　　　大地發珍奇　　　騫樹生瓊琚<md:KR5a0001_HFL_007-013a>
鳳麟降世間　　　玉芝秀庭隅　　　萬刼獲昇平
𤣥化從此敷
　　第三眞人宣告顯瑞符應之章
元始虛皇　　　　高居玉淸　　　　生育三景
立天之根　　　　右列𤣥煇　　　　左運員明
分炁下中天　　　斗極爲至尊　　　端坐朝八維
下應於人君　　　人君順天道　　　嘉祥隨德生
地出長生籙　　　天授𤣥景文　　　山川浮秀氣
珍瑞集王庭　　　兆民無災癘　　　五榖保豐登

明宣太上旨　　　萬天咸使聞　　　羣品盡歡悅<md:KR5a0001_HFL_007-013b>
稽首荷𤣥恩
此三界之上飛空之中眞魔歌音音參洞章誦之百徧名度南
宮誦之千徧眞魔保迎萬徧道備飛昇太空過度三界位登仙
公有聞靈音天瑞降身魔王敬形勅制地祇侍衞送迎拔出地
戸五苦八難七祖昇遷永離冥官魂度朱陵受鍊更生是謂无
量普度無窮有祕上天文諸天共所崇泄慢墮地獄禍及七祖
翁
道言此二章並是諸天上帝至靈隱祕之音<md:KR5a0001_HFL_007-014a>上元太和萬福之
氣爲祥爲瑞顯告於君爲人爲忠良賢達在物爲寶玉偉異於

禽獸爲麟鳳龜龍於地爲五芝奇木珍石山河之祥於天爲慶
雲景星甘露人君有道符應所行之德皆是大梵之言非世上
常辭言無韻麗曲無華宛故謂𤣥奧難可尋詳上天所寶祕於
神霄玉淸玉府東藏經室數行壬辰運應下傳若有至人齎金
寶質心依舊格告盟三天然後而付焉
道言夫爲善仁之德則天顯瑞符應以報其<md:KR5a0001_HFL_007-014b>君爲惡𤯝之過則
天顯災異以告於民故於天地運度否終日月五星虧盈至聖
神人休否末學之夫病傷凡有此災同氣皆當齊心修齋六時
行香十徧轉經嘉瑞立降消諸不祥無量之文普度無窮
道言夫末學道淺或仙品未充運應滅度身經太陰臨過之時

同學至人爲其行香誦經十過以度屍形如法靈瑞之氣默降
於身魂神徑上南宮隨其學功計日而得更生轉輪不惑便得
神仙<md:KR5a0001_HFL_007-015a>
道言夫天地運終星宿錯度日月失明四時失度隂陽不調國
境不安農商失利疫毒流行兆民死傷師友命過皆當修齋行
香誦經夫齋戒誦經功德甚重上消天災保鎭帝王下禳毒害
以度兆民生死受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過肇降嘉祥永保太平皆諸天記名萬神侍
衞右別至人剋得爲聖君金闕之臣諸天記人功過<md:KR5a0001_HFL_007-015b>毫分無失

天中眞魔亦保舉爾身得道者乃當洞明至言也
諸天中大梵隱語无量音　道君譔
元始靈書瑞符曲篇
　　　　　　東方八天
　　　　蟄積扈演　　仇非琯忱　　彌羅漫醻
　　　　決都合岑　　古娥罔籍　　綿洪美欽
　　　　洞荷丙珞　　華瑤子尋　　屈波樊那
　　　　明魔大林　　妙際極梵　　目奮𤣥深
　　　　侁住戌解　　厯瓊闢辛　　忽灼徧柯<md:KR5a0001_HFL_007-016a>
　　　　銘謀符歆

　　　　　　南方八天
　　　　晢遲延殊　　救嘉珉賢　　果澄利頂
　　　　公祕景單　　越那鬱諾　　顯社茲元
　　　　瞀俊豆閣　　宜正復騫　　和舒慜農
　　　　畢室九回　　郎化止伯　　思已懸居
　　　　社嘉法祈　　錄足尉微　　光屯幽爽
　　　　乾靈自催
　　　　　　西方八天
　　　　沖廣魯淵　　牟陁烱宣　　弼乙旦娑<md:KR5a0001_HFL_007-016b>
　　　　氣蒙師勻　　薄約龍淀　　甫幽建存

　　　　踐將横卒　　蔽仙浦全　　杳温澤臺
　　　　應晞蒼輪　　聿兀昭素　　雲和鼓瓊
　　　　寥延鹿迷　　攝精祕卿　　陸謨吁恪
　　　　寶輪猷屯
　　　　　　北方八天
　　　　角還悟鏜　　夷林希疆　　𤣥遁淸微
　　　　古愼匪揚　　霞巒邀塵　　問覺通皇
　　　　智平由逵　　矴機式郎　　耦都離珊
　　　　召封化光　　龔寵祖迂　　斗轅兵剛<md:KR5a0001_HFL_007-017a>
　　　　漂盧健需　　𤣥釜陰當　　靈肘捐度

　　　　太赤混方
道言此諸天中大梵隱語无量之音舊文書中天黃靈臺招十
二𤣥瑞二十四應於元始五老大福堂之境赤書玉文顯瑞符
應之始字皆廣長一丈天眞皇人昔書其文以爲正音有知其
音能齋而誦之者諸天皆遣飛天神王下觀其身書其功勤上
奏諸天萬神朝禮地祇侍門大勳眞魔保舉神霄道備剋得遊
行三界昇入金門此音無所不辟無所不<md:KR5a0001_HFL_007-017b>禳無所不度無所不
成天眞自然之音也故誦之致飛天下觀上帝遙唱萬神朝禮
三界侍軒羣祅束首鬼精自亡琳琅振響十方肅清河海靜默
山嶽吞煙萬靈振伏招集羣仙天無氛穢地無祅塵冥慧洞清

大量𤣥𤣥也
