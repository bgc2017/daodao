







@fw元始无量度人上品妙經卷之四十<md:KR5a0001_HFL_049-001a>九
消除病癘跛痾品
道言昔於太安天中遙響風歌太和樂土受元始度人消除病
癘跛痾无量妙品元始天尊當說是經周迴十過以召十方始
當詣座天醫大神上聖高尊普濟眞人通治童子无鞅數眾乘
空而來飛光積霄彤輪華蓋花雲覆蔭明霞舞煇天錦交漫洞
映太空五日五夜諸天幽竇嵌巖普皆大明星璣月館晝夜停
輪神風倚煙靈香拂雲天无飄翳六虛洞<md:KR5a0001_HFL_049-001b>淸一國地土山川林
木砥平齊等无復高下土皆紺碧无有異色眾眞侍座元始天
尊𤣥坐空浮五色晶明寶座之上說經一徧諸天大聖同時稱

善是時一國男女身報爲病漸獲開爽說經二徧聾者耳聰盲
者目明喑者能言說經三徧枯羸沈瘵充澤豐平說經四徧積
逮注傳不及于門說經五徧跛痾萎墮皆能起行說經六徧鬼
癘消除正氣流通說經七徧老者反壯少者皆强說經八徧軀
體病除法身怡悅說經九徧消除病癘跛痾輕<md:KR5a0001_HFL_049-002a>安悟病皆妄本
非眞有返照回光則无痛楚起滅悉從假幻旣識道本病從何
來說經十徧面流紫華身有玉明魔疾普消神氣合道是時一
國是男是女莫不傾心皆受護度咸得長生
道言是時元始天尊說經一徧東方无極无量品候氣大神无
鞅之眾浮空而至說經二徧南方无極无量品持運大神无鞅

之眾浮空而至說經三徧西方无極无量品司年大神无鞅之
眾浮空而至說經四徧北方无極<md:KR5a0001_HFL_049-002b>无量品定命大神无鞅之眾
浮空而至說經五徧東北无極无量品鬼主大神无鞅之眾浮
空而至說經六徧東南无極无量品行病大神无鞅之眾浮空
而至說經七徧西南无極无量品卻癘大神无鞅之眾浮空而
至說經八徧西北无極无量品八風大神无鞅之眾浮空而至
說經九徧上方无極无量品天醫大神无鞅之眾浮空而至說
經十徧下方无極无量品除病大神无鞅之眾浮空而至十徧
周竟十方无極天醫普濟大神一時同<md:KR5a0001_HFL_049-003a>至一國男女傾心歸仰
謂言我等元以福報得生天上非如人間父母精血濁穢之形

復有何病是故思惟神氣雖明化生融結而我心想習染尚麄
身中妄生疾病痛苦未除譬如世人夢中飲食寒温起居一如
平時夢中之身與今處世父母所生實无有異乃至夢身中疾
病痛痒悲歡亦復同狀无有殊別故今身中猶當有此病癘跛
痾當詣天尊以求除瘥咸各恭敬願禮道前來者有如細雨密
霧无鞅之眾迮國一半土皆偏陷非可禁止<md:KR5a0001_HFL_049-003b>於是元始知如是
等眾獲果天人猶有病癘跛痾等相何況世間胎化濕感七十
二類无量眾生甯免斯苦我以慈悲說是妙經消除眾患眾患
欲除无非法藥法藥之妙莫越神丹卽運紫光明如寶焰聚五
輪手法自九色離羅萬寶星雲玉錦之帔內出神丸化成寶珠

大如黍米在空𤣥之中去地五丈元始登引天醫大神上聖高
尊普濟眞人十方无極除病大神无鞅數眾俱入寳珠之中天
人仰看惟見勃勃從珠口中入旣入珠口不知所<md:KR5a0001_HFL_049-004a>在國人廓散
地還平正无復欹陷元始卽於寶珠之內說經都竟眾眞監度
以授於我當此之時喜慶難言法事粗悉諸天復位倏歘之間
寂無遺響是時天人遇值經法普得濟度全其本年无有中傷
傾土歸仰咸行善心不疑不妄不淫不貪不欲不喜不怒不暗
不邪不狂言務忠信口无疾聲齊同慈愛異骨成親國安民豐
欣樂太平經始出教一國以道預有至心宗奉禮敬皆得度世
道言元始天尊說經中所言並是諸天上帝<md:KR5a0001_HFL_049-004b>內名隱韻之音亦

是眞王內諱消除病癘起行跛痾百靈救疾攝邪之隱名也非
世之常辭上聖已成眞人出離五種病癘廣大法身純陽光明
能隱能顯顯則普現十方隱則聖眞莫測世病法病並已消殞
通𤣥究微能悉其章誦之十過諸天遥唱萬帝設禮內境澄瑩
峩山靡平病癘痊復跛痺全甯身嶽不傾日月同明羣魔束形
鬼精滅爽回生起痼朽質成人至學之士誦之十過則五藏生
華膽腦堅眞百神守體癘鬼喪睛濟度垂死絕而<md:KR5a0001_HFL_049-005a>得生所以爾
者學士穢氣未消體未洞眞以制十方威未制天政德可漸杜
世患甦決沈苦而已不能更生輕誦此章身則被殃供養尊禮
病癘消除緩跛健行世世昌熾與善因緣萬災不干神明護門

斯經尊妙獨步玉京度人无量爲萬道之宗巍巍大範德難可
勝
道言凡誦是經十過諸天齊到病癘眾生痛苦消除跛痾久疾
舉用完健邪氣无干百脉受靈一身萬神永不去身身无疾疚
自然長生億曾萬祖幽魂苦爽皆卽受度上昇朱宮<md:KR5a0001_HFL_049-005b>格皆九年
受化更生得爲貴人而好學至經功滿德就皆得神仙飛昇金
闕遊宴玉京也以經法神護消除病癘跛痾澤惠兆民生類安
逸疾痛莫干上帝遐觀報兆眞名上學之士修誦是經道備羣
倫病災拂除癘邪不興跛瘾登舉宿痾更蠲皆卽受度上昇朱
宮世人受誦困病自安瘕穢泮落靈秀通𤣥則延壽長年後皆

得作尸解之道魂神暫滅不經地獄卽得返形遊行太空此經
微妙普度无窮一切天人莫不受慶无量之福生死蒙惠<md:KR5a0001_HFL_049-006a>上天
所寶不傳下世至士齎金寶效心盟天而傳輕泄漏慢殃及九
祖長役三官侍經五帝玉童玉女各二十四人營衞神文保護
受經者身
道言正月長齋誦詠是經消除痼病積歲纏綿世藥不治鬼神
異氣遘爲癘病工所不曉或智或癡或生或死傳習先代冢注
爲殃鬼氣祟物相呼附著爲上世亡魂斷地逮役度上南宮七
月長齋誦詠是經消除金旺剋水筋落受邪或因土木或因葬
窆刑害之氣注<md:KR5a0001_HFL_049-006b>及肢體手足不理跛𤼣不行沈冥宿痾上關天

律考在斗宮訟連陰府者使各完固不有傷絕身得神仙諸天
書名黃籙白簡削死上生十月長齋誦詠是經徧爲生民消除
病癘風傷勞疾痼癉痿瘧寒熱伏留泉𩲲腫汗水注咳逆種種
怪病普使和捐致國王帝主君臣父子安鎭國祚保天長存世
世不絕常爲人君安鎭其方民稱太平八節之日誦詠是經消
解八風邪氣毒病得爲九宮眞人本命之日誦詠是經萬疾消
蕩鬼癘无侵魂神澄<md:KR5a0001_HFL_049-007a>正萬氣長存不經苦惱身有光明三界侍
衞五帝司迎萬神朝禮名書上天功滿德就飛升上淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐綠紫靑三

色雲氣之中內外蓊冥有靑龍白虎朱雀𤣥武獅子白鶴羅
列左右日月照明洞煥室內天醫尚童砭石小吏咸在前後
項生圓象光映十方如此分明密呪曰<md:KR5a0001_HFL_049-007b>
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經<md:KR5a0001_HFL_049-008a>



元始无量度人上品妙經
元始洞𤣥靈寶本章消除病癘跛痾安化度人百魔隱韻離合
自然道爲法身太虛生神神寂无形无无上眞元始祖劫化生
諸天天降地騰陰陽生人人爲胎種病癘因緣考謫跛痾積逮
因連採食三景命固天根病癘旣蕩神氣爲鄰𤣥悟成仙舉意
飛神上无復祖惟道爲身五文開廓普植神靈无文不光无文
不明无文不立无文不成无文不度无文不生是爲大梵天中
之天鬱羅蕭臺玉山上<md:KR5a0001_HFL_049-008b>京上極无上大羅玉淸九品仙聖爲自
然人身病法病普得安甯未證大乘病癘所縈鍊身爲氣鍊氣
爲神神合太无若亡若存三華離便大有妙庭金闕玉房森羅

淨霐大正道氣周回十方中有度人病癘跛痾之神中有南極
長生大帝君中有度世司馬大神中有好生韓君丈人中有南
上司命司錄延壽益算度厄尊神回骸起死无量度人今日校
錄諸天臨軒
東方无極消除病厄神王長生大聖无量度人<md:KR5a0001_HFL_049-009a>
南方无極消除邪癘神王長生大聖无量度人
西方无極消除偏跛神王長生大聖无量度人
北方无極消除纏痾神王長生大聖无量度人
東北无極消除世疾神王長生大聖无量度人
東南无極消除注氣神王長生大聖无量度人

西南无極消除考瘵神王長生大聖无量度人
西北无極消除宿報神王長生大聖无量度人
上方无極消除見病神王長生大聖无量度人
下方无極消除意病神王長生大聖无量度人
十方无極消除病癘跛痾神王長生度世无<md:KR5a0001_HFL_049-009b>量大神並乘奔雲
迅電赤鳳科車營從天仙靈官將吏侍直神司驂駕大獸天鹿
夔龍絳節瑶旌瓊干翠羽前嘯呉嘮同嘯後吹筠篥同鳴吟僊
飛籟嘯歌噰噰天丁啟途靑髻翼轅億乘萬騎浮空而來傾光
回駕除痾度生諸天丞相南昌上宮韓司主錄監生大神執籙
把籍齊到帝前隨所應度嚴校諸天普告三界无極神鄉泉曲

之府北都羅酆三官九府十二河源上解尸注冢訟積逮世傳
病瘠鬼癘故氣跛𤼣宿業纏痾及以祖考億劫種<md:KR5a0001_HFL_049-010a>親疾除罪簿
落滅惡根不得拘留逼合鬼羣元始符命時刻升遷北都寒池
部衞形魂制魔保舉度品南宮死魂受錬仙化成人生身受度
劫劫長存隨劫輪轉與天齊年永度三災九厄八難超淩三界
逍遥上淸上淸之天天帝洞淵无色之境梵行
東方八天
太安順陽天帝景闍𤣥仁
至无化神天帝玉都求輪
靜華初元天帝樂眞輔仙<md:KR5a0001_HFL_049-010b>

覺昭情微天帝廣穹良奔
序止陰夷天帝部圭士畦
落具澄炎天帝斗布紫昆
賁亭瀘河天帝除患慈英
浪絕妙圃天帝曉因祕巫
南方八天
碭城寶眞天帝仇卑振篁
寥居信靈天帝爻霞總祥
辨宗虛攸天帝極眞途
騫揚寶區天帝輔觀盈璖<md:KR5a0001_HFL_049-011a>

香泮赤和天帝變丁匪邦
亮部求𤣥天帝古定梵康
主延无童天帝空基民宣
仙房校籍天帝閱都賢昌
西方八天
考勝逕靈天帝嶽傳至文
咸興遞迎天帝關巴罔欹
鬱珠達想天帝召冥履元
屏栖烈廣天帝度命微沖
璐眞確濟天帝眇仙儔<md:KR5a0001_HFL_049-011b>

輪預逆游天帝智侈龍
液度司夕天帝被曦光旋
綠史洞綿天帝道嚴阮通
北方八天
泝達紫垣天帝治冥信方
曠倚遵宜天帝端究精䐈
洞慈慶周天帝露進璣回
頌咸褒聖天帝裒邱繫璫
太始至悆天帝禀卿徐韋
光梵九名天帝實幾鄰<md:KR5a0001_HFL_049-012a>

應象徐盈天帝蒙符靜康
畢堂六輪天帝演巴就剛
三十二天三十二帝諸天隱諱諸天隱名天中空洞除病靈章
諸天隱韻天中靈音天醫之尊天藥靈神主病靈魔生神之靈
九變七轉飛昇太淸无量之奧深不可詳起癘回年普度天人
今日欣慶受度厯關諸天請滅跛痾斬絕注根飛度六尸命延
太𤣥司命檢錄氣隆天門東斗斷傳西斗殺蠱北斗縛鬼南斗
療痾中斗大魁五臟之精消除病癘總監<md:KR5a0001_HFL_049-012b>眾靈靑帝護魂白帝
侍魄赤帝養氣黑帝通血黃帝操藥扶廢續絶中主太和萬神
无越靑方魔王温癘春行赤方魔王陽毒發煙白方魔王偏廢

委跛黑方魔王沈痾厯痤黃方魔王腫痞狐䬬五方大魔行病
元凶隨運出入與時迎逢初下崑崙携駕毒龍統領惡鬼遊觀
域中屠害生民誅惡不容上宮符告收攝姦祅眞王降世殄滅
殃𦍙神池紫雲天馬玉韁電獸吐火巨龜出黃五酋仗旛走馬
飛光𤣥蟒千丈鬼車百箱朱旗橫天雷奔雨滂<md:KR5a0001_HFL_049-013a>敢有干試誅斬
爲當𤣥鉞前戮赤刃後刑消除病癘人道安甯風火交發跨斗
乘星魔无干犯鬼无祅精三官北酆明檢鬼營不得容隱金馬
驛呈普告无窮萬神咸聽三界五帝列言上清
洞皇玉極龍漢延康眇眇曠寂混沌環剛上无見色下无見淵
風空運虛金精凝天天上天下无幽无冥无形无影无極无窮

溟涬大梵寥廓无光赤明開圖運度自然元始安鎭敷落五篇
赤書玉字八威龍文保制劫運使<md:KR5a0001_HFL_049-013b>天長存下比人身大小混淪
六腑九臟自然赤文風空天淵九一變分合道無病跛痾不生
鬼癘除滅長生神仙絡膜谿谷梵氣彌羅𤣥府骨竅萬範開張
脉如元綱蟠結流行輪轉一體周回九門二十四眞總御三關
中爲天樞前爲廣明列布宮室後爲至陰陰抱陽交總氣上元
八景冥合氣入𤣥𤣥𤣥中太皇上帝高眞泛景太霄吟詠玉章
金眞啟元流響雲營玉音攝氣靈風聚煙紫虛鬱秀輔翼萬仙
千和萬合自然成眞穢結解散病癘不<md:KR5a0001_HFL_049-014a>行跛歩輕奔壞痾蕩擯
和合育眞眞中有神長生大君无英公子洞陽之靈白元尊神

靜湛而明太一守房司命振鈴桃康攝邪合延運精執符把籙
保濟生根飛升上淸遊宴瓊宮碧羅之內混黃之中上騰下降
𤣥華泥丸植立萬毛集鍊百神絳闕龍泉統御要津尸注速滅
宿瘕摧消總理五氣混合八瓊十轉回靈易骨變形六周甲子
萬氣齊仙仙道貴生无量度人上開八門飛天法輪罪福禁戒
宿命因縁普受開度死魂生身身得受生上<md:KR5a0001_HFL_049-014b>聞諸天諸天之上
各有生門中有空洞謡歌之章眞王靈篇辭參高眞
第一天醫大神拂魔除病飛空之音
熒熒五色維此神丸爲世凡夫
百病孔艱𡨚憤幽憂日殞殊顔

繼縁著境神志不安寒比氷烈
熱極火然命等風燈沈冥永歎
我施大慈悟爾癃殘絳宮旣平
照映億千虛明無礙徹地通天
玉帝聳觀羣仙列言度爾證仙公<md:KR5a0001_HFL_049-015a>
萬氣常調完病從縁業生魂逝役鬼官
徒令爾親徒悲苦垂辛酸不知道无形
輪轉生死間見道守虛無飛神玉京山
爾時上智慧邪試當无干
第二普濟眞人勅誡鬼癘之章

夔龍蒼甲十丈鋼鬚日食萬鬼
邪癘无餘瘟毒喪睛幽爽急驅
召集都天神吏斬誅按籍考追
九獄﨑嶇爾何老氣假形妄謀
入人血脉塞彼神廬使氣不行<md:KR5a0001_HFL_049-015b>
尸鬼爲徒夢想所通意感陰靈
變其形服干亂黃房爾不自悟
坐與物矜名書北酆報對无停
何不栖山林思眞道自成吾行紫煙中
救苦居黃庭

第三長生大聖振拔跛痾歌曰
千尋碧山萬旗飛火虎邱控弦
河俣鼓拖大神騁雲星流雷過
俯視阿人起而復墮邪注骨萎
筋𤼣家禍敗風廢手足賊鬼成曵嚲<md:KR5a0001_HFL_049-016a>
不知宿業因眞心泪流塵貪嗔信癡縁
殺命祭鬼神死入𤣥沙牢億載豈得伸
爾當悟道奧妙𤣥生爾神自然无死生
永爲上淸人逍遥學无爲至陽續窮薪
此三界之上飛空之中眞王歌音音參洞章誦之百徧疾病永

消誦之千徧縁習亦除萬徧道成普度一切飛昇太空超出三
界位登仙公有聞靈音萬魔束形勑制地祇侍衞送迎拔出地
戸五苦八難七祖昇遷永離鬼官魂度朱陵受鍊更生是謂无
量普度无窮有<md:KR5a0001_HFL_049-016b>祕上天文諸天共所崇泄慢墮地獄禍及七祖
翁
道言此二章並是諸天上帝及至靈仙眞除病癘起跛痾明本
眞元先天不動无有變遷疾病之報皆由業縁展轉結習氣從
而化故有呻吟痛楚如是等類鍊神洞虛億劫長久不入流轉
體證眞人无有生死隱祕之音皆是大梵之言非世上常辭言
无韻麗曲无華宛故謂𤣥奧難可尋詳上天所寶祕於神霄眞

王上宮依元劫三萬八千年應運下傳若<md:KR5a0001_HFL_049-017a>有至人齎金寶質心
依舊格告盟三天然後而付焉
道言夫天地病癘則爲震擗䧟拆水旱風雹運度否終日月五
星病癘則爲陵犯薄蝕虧盈至聖神人雖捨病縁无世跛患亦
有休否隱顯隨運興衰末學之夫亦有疾傷凡有此災同氣皆
當齊心修齋六時行香十徧轉經福德立降消諸不祥无量之
文普度无窮
道言夫末學道淺或仙品未充病癘所縈跛履痾瘵使眞念退
悔謂道无靈同學至人爲<md:KR5a0001_HFL_049-017b>其行香誦經十過以度病癘如法則
神氣流行上下升降眞性開悟疾恙消解隨其學功計日而得

生理壽齡延永便得神仙
道言夫天地運終星宿錯度日月失昏四時失度陰陽不調國
境有災疾癘四起疫毒流行兆民死傷師友誤履淹衝致身疾
痛皆當修齋行香誦經夫齋戒誦經功德甚重上消天災保安
邦國下禳毒害以度兆民生死受頼其福難勝故曰无量普度
天人
道言凡有是經能爲天地一切兆民行是功<md:KR5a0001_HFL_049-018a>德有災之日發心
修齋燒香誦經十過疾病跛痾並皆消滅諸天記名萬神侍衞
右別至人尅得爲聖君金闕之臣諸天記人功過毫分無失天
中魔王亦保舉爾身得道者乃當洞明至言也

諸天中大梵隱語无量音道君譔
元始消除病癘跛痾靈書中篇
東方八天
聖應魁闡牘嘉慶縁昊赴微露
肅格中乾教益彖遷亦太眞邈<md:KR5a0001_HFL_049-018b>
逸珉匪纇奏通寶卓意靈氣𤣥
道忱免宣揚裔備法濟生度孱
輔天蠁靈廓濡企延鑒賚洞寂
夀蘄汭漠
南方八天

神飈散霞梵極侔幽無沔遒夷
流淵離疇猛甡投端轉拳莬泉
冀瀛策思馘靜魔𤣥九露叱落
奚祠精涓含熙傳靑比生麗班
鴟牙公都樞機總南錠丹燄酢<md:KR5a0001_HFL_049-019a>
澨婁毛鶼
西方八天
牝關玉停勾旗慜蒸黃婁𨇠奎
鬼井摇箕鬱亶滌澤首莫那羅
合神仙度無阿流刀桓尤偁怛

嶔豈俄由罔徹太匠烏耿爭蚪
車盈荼宛洴适岐釋開韓斗師
救局魂堂
北方八天
魚曲𤣥𣔱女璌蚑斗栢麻初幾<md:KR5a0001_HFL_049-019b>
正朕室酉幕河鄙虛紇陋根湊
坤纓脾籍呼轉丹候月神華玦
條飛察周燕泊芒肫狸延姦畫
覺晦並彌混權空咄古泰定長
阿爲上仙

道言此諸天中大梵隱語无量之音舊文以琅華珠光之毫書
太極𤣥定天中紫館北扉之上以氣下臨𨇠宿星尾之分救諸
病癘跛痾報償惡業解除營纏詛訟𡨚負之氣使知德自施疾
癘消滅鳳跡龍紀之書字皆廣長<md:KR5a0001_HFL_049-020a>一丈東華上相靑童道君昔
書其文以爲正音有知其音能齋而誦之者諸天皆遣飛霄騎
吏下觀其身書其功勤上奏諸天萬神朝禮地祇侍門大勳天
樞保舉上仙道備剋得遊行三界升入金門此音无所不辟无
所不禳無所不度无所不成天眞自然之音也故誦之致飛霄
下觀上帝遙唱萬神朝禮三界侍軒羣祅束首鬼精自亡琳琅
振響十方肅淸河海靜默山嶽吞烟萬靈振伏招集羣仙天无

氛穢地无祅塵<md:KR5a0001_HFL_049-020b>冥慧洞淸大量𤣥𤣥也










@fw元始无量度人上品妙經卷之<md:KR5a0001_HFL_050-001a>五十
蠲化水火災癘品
道言昔於紫元寶皇天中空洞玉音大升明土受元始度人蠲
化水火災癘妙品元始天尊當說是經周迴十過以召十方始
當詣座天眞大神上聖高尊妙行眞人無鞅數眾乘空而來瑞
靄積霄靈煙揚彩瑶輪瓊輦華蓋垂蔭萬景凝光百千寶色洞
煥太空七日七夜諸天軌步日月運度咸悉凝輝星宿𤪽璣舍
次停流碧山層巘神海湛波天覆僊雲地<md:KR5a0001_HFL_050-001b>成瓊玉臺闕長樓龍
攀鳳舞素芝絳木捧露生香碧影金華普天共色眾眞侍座元
始天尊𤣥坐空浮九色眞龍之上說經一遍諸天大聖同時稱

善是時一國男女欣聽天尊宣說蠲化水火災癘慈救三界无
量大法說經二遍天摇玉毫彌覆龍觀說經三遍明河瀉光𤣥
珠飄灑說經四遍水騰火降變化自然說經五遍災癘不生劫
數延遠說經六遍陰平陽泰氣无伏勝說經七遍混元顯化靈
範流昌說經八遍冲用陶虛神眞昭感說經九<md:KR5a0001_HFL_050-002a>遍湧金爲壇神
僊俯矚說經十遍枯骸重肉幽黨開明是時一國是男是女莫
不傾心皆受護度咸得長生
道言是時元始天尊說經一遍東方无極无量品開運大神无
鞅之眾浮空而至說經二遍南方无極无量品玉厯大神无鞅
之眾浮空而至說經三遍西方无極无量品植劫大神无鞅之

眾浮空而至說經四遍北方无極无量品度劫大神无鞅之眾
浮空而至說經五遍東北无極无量品權量大神无鞅之眾<md:KR5a0001_HFL_050-002b>浮
空而至說經六遍東南无極无量品制水大神无鞅之眾浮空
而至說經七遍西南无極无量品滅火大神无鞅之眾浮空而
至說經八遍西北无極无量品蠲災大神无鞅之眾浮空而至
說經九遍上方无極无量品化癘大神无鞅之眾浮空而至說
經十遍下方无極无量品承濟大神无鞅之眾浮空而至十遍
周竟十方无極天眞大神一時同至一國男女傾心歸仰各施
珍異神香妙衣无量法具旌幢繖蓋珮玉纓珠狀如屯雲密雨
无<md:KR5a0001_HFL_050-003a>鞅之眾頂禮天尊願聞大法於是元始撫雕雲瓊几揮紫金

丹光塵尾流眄垂光告命大眾十方天人曰吾自造立混沌化
生二儀役御陰陽始封皇上元君靑靈上眞靑天帝君靑華帝
君蒼華大帝靑靈天君榑桑大帝九老仙都君上相靑童君東
華三官較量水火定平劫數極於九五八六之會地之維徑三
億三萬三千三百億萬里南北則減千里東西增千里自地上
至天半剛風八極則地之深亦如之通而廣之渾以相覆其數
鉤股懸<md:KR5a0001_HFL_050-003b>天之晷著地之儀移千里一寸而得之天之廣大約三
百六十六萬里以萬天求之不可以爲度九氣靑天天有九元
九元運關周迴三十二覆晝夜三十日天氣一交一十二交爲
一度三百三十度諸天氣王於木數至寅卯三千三百度靑氣

勃黃氣否陽數之九九者天之極謂小陽九六天氣上百官受
會謂小百六此天氣勃於火宮巳午之嵗疫氣流行九千九百
度靑氣激黃氣蝕陽數九九謂大陽九六天氣反百神收氣謂
大百六此天<md:KR5a0001_HFL_050-004a>氣激於金宮申酉之歲兵疫並行三氣丹天運關
三百六十度諸天氣王於火數至巳午三千三百度赤氣勃白
氣否此小陽九小百六天氣勃於土宮辰戌丑未之歳土中生
火九千九百度赤氣激白氣蝕此謂大陽九大百六天氣激於
水宮亥子之歳當有洪災中央一氣黃天運關三百三十度諸
天氣王於土數至辰戌丑未三千三百度黃氣勃黑氣否此謂
小陽九小百六天氣勃於金宮申酉之歳瘴疫大起九千九百

度黃氣激黑氣蝕<md:KR5a0001_HFL_050-004b>此謂大陽九大百六天氣激於木宮寅卯之
歳江河水溢災癘並興七氣素天運關三百六十度諸天氣王
於金數至申酉國安民豐三千三百度白氣勃靑氣否此則小
陽九小百六天氣勃於水宮亥子之歳人民漂流咸至夭傷九
千九百度白氣激靑氣蝕此謂大陽九大百六天氣激於火宮
巳午之歲赤怪焚爇災疾尤甚五氣𤣥天運關三百六十度諸
天氣王於水數至亥子三千三百度黑氣勃赤氣否此則小陽
九小百六天氣勃於木<md:KR5a0001_HFL_050-005a>宮寅卯之歳水湧沛決人民夭傷九千
九百度黑氣激赤氣蝕此謂大陽九大百六天氣激於土宮辰
戌丑未之歳應以大旱五方運關三十二覆九千九百度周五

方之氣皆上運元始靑陽之氣迴轉靈寶𤣥都玉京山中周迴
諸天日月星宿十空之外九億九萬九千九百九十九度天氣
勃一劫之交天地再生此水火變化之道惟能蠲化則災癘自
平是故道有九一天有九一地有九一人有九一四九合成三
十六氣總會三十六天一一<md:KR5a0001_HFL_050-005b>變生九一九九八十一元氣空有
八十一道氣天有八十一聖天地有八十一眞氣人有八十一
僊氣總會三百六十氣道有三百六十虛无自然空𤣥之道天
有三百六十聖化之道地有三百六十洞眞之道人有三百六
十骨節騰化飛僊之道此三百六十氣之所分化上有三十六
空中有三十六天下有三十六地𤣥化在人則有三十六戸道

有三萬六千神變𤣥象天有三萬六千雲構宮殿地有三萬六
千洞府人有三萬六千神識道爲<md:KR5a0001_HFL_050-006a>𤣥空之至精人爲天地之至
靈亦水火之變化也天地有劫數窮極水火之災癘惟上聖高
尊諸天帝王以平和之則劫數無終水火无激蝕之變世之水
火災癘惟有道之聖君有德之賢臣以平和之人身有水火災
癘之變惟泰定无爲降火升水以平和之非至眞上學所不能
知凡此蠲化水火災癘大法之道元始說經都竟眾眞監度以
授於我當此之時喜慶難言法事粗悉諸天復位倏歘之間寂
無遺響是時天人遇值經法普得濟度<md:KR5a0001_HFL_050-006b>全其本年無有中傷傾
土歸仰咸識道體實由水火二氣均調天地淸甯人物安阜不

爭不勝不勃不蝕不鬱不怫不抑不閉不塞不伏言无窮妄口
无邪聲齊同慈愛異骨成親國安民豐欣樂太平經始出教一
國以道預有至心宗奉禮敬皆得度世
道言元始天尊說經中所言並是諸天上帝內名隱韻之音亦
是魔王內諱百靈之隱名也上聖已成眞人內制靈寶眞水無
波丹靈無煙均調柔濟蠲化惡毒消滅災癘通𤣥究<md:KR5a0001_HFL_050-007a>微能悉其
章誦之十過北都唱嚴南陵錄善火山揚光昭温和浹龍澤澄
瑩天德淸平毒害消弭劫世綿永災癘不生人民康悅至學之
士誦之十過則五行循運三災自除魔精喪眼鬼祅滅爽濟度
垂死絕而得生所以爾者學士抱神御氣水火有倫斟酌燔烠

理合有常不差不忒正其紀綱焚蕩之災收付天綱輕誦此章
身則被殃供養尊禮門戸興隆世世昌熾與善因緣萬災不干
神明護門斯經尊妙獨步玉京度人无量爲萬道之宗巍<md:KR5a0001_HFL_050-007b>巍大
範德難可勝
道言凡誦是經十過諸天齊到億曾萬祖幽魂苦爽皆卽受度
上昇朱宮格皆九年受化更生得爲貴人以經法通感致水火
二眞雙景合併奇偶得宜陰陽調平眞氣內應上徹𤣥關諸天
降庭昭響南陵也而好學至經功滿德就皆得神仙飛昇金闕
遊宴玉京上學之士修誦是經日月俠傍水火飛光蠲化災癘
皆卽受度飛昇南宮世人受誦則心火下降於紫室𤣥水上朝

於金門中池朗秀白元<md:KR5a0001_HFL_050-008a>懽忻害氣祓除眞神長存後皆得作尸
解之道魂神暫滅不經地獄卽得返形遊行太空此經微妙普
度无窮一切天人莫不受慶无量之福生死蒙惠上天所寶不
傳下世至士齎金實效心盟天而傳輕泄漏慢殃及九祖長役
鬼官侍經五帝玉童玉女各二十四人營衞神文保護受經者
身
道言正月長齋誦詠是經正三元之紀蠲化水火災癘之氣爲
上世亡魂斷地逮役度上南宮七月長齋誦詠是經正五運之
紀蠲化<md:KR5a0001_HFL_050-008b>水火災癘之氣身得神僊諸天書名黃籙白簡削死上
生十月長齋誦詠是經正六氣之紀蠲化水火災癘之氣爲國

王帝主君臣父子安鎭國祚保天長存世世不22常爲人君安
鎭其方民稱太平八節之日誦詠是經正八方之紀大小劫運
水火相伐勃蝕之災蠲化調平使九宮氣和人民康樂得爲九
宮眞人本命之日誦詠是經使支干無傷水火均適眞氣自生
魂神澄正萬氣長存不經苦惱身有光明三界侍衞五帝司迎
萬神朝禮名<md:KR5a0001_HFL_050-009a>書上天功滿德就飛昇上淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲氣之中內外蓊冥有靑龍白虎朱雀𤣥武獅子白鶴羅
列左右日月照明洞煥室內項生圓像光映十方如此分明

密咒曰
无上𤣥元太上道君召出臣身中三五功曹左右官使者侍香
玉童傳言玉女五帝眞符直日香官各三十六人關啟所言今
日吉慶<md:KR5a0001_HFL_050-009b>長齋淸堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經
