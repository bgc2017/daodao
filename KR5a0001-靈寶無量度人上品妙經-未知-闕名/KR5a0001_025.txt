







@fw元始无量度人上品妙經卷之二十<md:KR5a0001_HFL_024-020b><md:KR5a0001_HFL_025-001a>五
　　赤符丹光品
道言昔於絳霄天中丹景淸眞大𤣥明土受元始度人赤符丹
光无量上品
元始天尊當說是經周囘十過以召十方始當詣座天眞大神
赤靈丈人三氣天君丹光九仙上聖高尊妙行眞人無鞅數眾
乘空而來玉緯飛輪羽葆交蔭太霄騰晶八素流光璇極珠𨇠
煥赫元綱五日五夜三淸四境无量諸天上極大羅下通黃闕
各現赤混開刼<md:KR5a0001_HFL_025-001b>飛霄寶符丹霞光散照映八門一國地土山川
林木緬平一等無復高下土皆作紋玉凝煇瑩徹無有異色眾

眞環侍
元始天尊停駕空浮九龍陽燧神金萬變法輅之上說經一遍
諸天大聖同時稱善是時一國男女仰聽聖教默悟重𤣥說經
二遍天光內發照朗昏冥說經三遍神氣合混萬景生津說經
四遍虛明曠達觀見十方說經五遍赤符丹光現於身中說經
六遍生道交會疾癘蠲消說經七遍北酆暗域報對休停說<md:KR5a0001_HFL_025-002a>經
八遍金簡書功玉符定籍三官告命形化飛仙說經九遍法露
珠英潤澤一切說經十遍十方三界无極幽關无量羣生逍遥
離苦是時一國是男是女莫不傾心皆受護度咸得長生
道言是時元始天尊說經一遍東方无極无量品寶生大神无

鞅之眾浮空而至說經二遍南方无極无量品洞浮大神无鞅
之眾浮空而至說經三遍西方无極无量品燿明大神无鞅之
眾浮空而至說經四遍北方无極<md:KR5a0001_HFL_025-002b>无量品太一大神无鞅之眾
浮空而至說經五遍東北无極无量品保安大神无鞅之眾浮
空而至說經六遍東南无極无量品持化大神无鞅之眾浮空
而至說經七遍西南无極无量品玉靈大神无鞅之眾浮空而
至說經八遍西北无極无量品飛霞大神无鞅之眾浮空而至
說經九遍上方无極无量品大變大神无鞅之眾浮空而至說
經十遍下方无極无量品沖厚大神无鞅之眾浮空而至十遍
周竟十方赤符丹光大神一時同至一<md:KR5a0001_HFL_025-003a>國男女傾心歸仰皆見

赤文大字遍滿虛廓丹光洞照十方同明內見自己身中心通
萬道外與法合卽名赤符見察萬殊異體同照卽名丹光內外
之道皆是元始外生天地內化一身皆同此道自非列聖開教
不能化成譬如混沌初造終始九刼若非赤明不能開圖一身
始生毛髮肢節九竅雖具若非神光外見心光內通一切聖賢
不能成就是故我等咸悟元始所說大法役運神變開導天人
來者有如細雨密霧无鞅之眾迮國一半土<md:KR5a0001_HFL_025-003b>皆偏陷非可禁止
於是元始懸一寶珠大如黍米在空𤣥之中去地五丈元始登
引天眞大神上聖高尊妙行眞人十方無極赤符丹光至眞大
神無鞅數眾俱入寶珠之中天人仰看惟見勃勃從珠口中入

旣入珠口不知所在國人廓散地還平正無復欹陷元始卽於
寶珠之內說經都竟眾眞監度以授於我當此之時喜慶難言
法事粗悉諸天復位倐歘之間寂無遺響是時天人遇值經法
普得濟度全其本年無有中傷傾土歸仰咸行道<md:KR5a0001_HFL_025-004a>心洞見洞識
洞妙洞知洞悟洞徹洞照洞微洞明洞鑒言符至理默契𤣥機
齊同慈愛異骨成親國安民豐欣樂太平經始出教一國以道
預有至心宗奉禮敬皆得度世
道言元始天尊說經中所言並是諸天上帝內名隱韻之音亦
是眞王內諱百靈之隱名也開示大法造立天地內生人物外
成混沌赤符應合丹光纒綿元氣烹煎眞火化鍊以成三界匠

立萬天爾能體之自然得道非世之常辭上聖已成眞人通𤣥
究微能悉其章<md:KR5a0001_HFL_025-004b>誦之十過諸天遥唱萬帝設禮河海靜默山嶽
藏雲絳煙布逸霄光亘𤣥心符內充丹寶外應羣魔束形鬼精
滅爽囘屍起死白骨成人至學之士誦之十過則五帝侍衞三
界稽首紫煇遐映神晶注盈妙開元造神泊其間魔精喪眼鬼
祅滅爽濟度垂死絕而得生所以爾者學士穢氣未消赤符陰
隱丹光內潛體未洞眞以制十方威未制天政德可伏御地祇
束縛魔靈但卻死而已不能更生輕誦此章身則被殃供養尊
禮門戸興隆世世昌<md:KR5a0001_HFL_025-005a>熾與善因緣萬災不干神明護門斯經尊
妙獨步玉京度人无量爲萬道之宗巍巍大範德難可勝

道言凡誦是經十過諸天齊到赤符度生丹光啟幽億曾萬祖
幽魂苦爽皆卽受度上升朱宮格皆九年受化更生得爲貴人
而好學至經功滿德就皆得神仙飛升金闕遊宴玉京也上學
之士修誦是經神契赤符道融丹光皆卽受度飛升南宮世人
受誦則延壽長年丹赤之華注澤屍腐骨剛氣眞後皆得作<md:KR5a0001_HFL_025-005b>屍
解之道魂神暫滅不經地獄卽得返形遊行太空此經微妙普
度無窮一切天人莫不受慶無量之福生死蒙惠上天所寶不
傳下世至士齎金寶效心盟天而傳輕泄漏慢殃及九祖長役
鬼官侍經五帝玉童玉女各二十四人營衞神文保護受經者
身

道言正月長齋誦詠是經赤符召和丹光運明三元錫契萬象
蒙生爲上世亡魂斷地逮役度上南宮七月長齋誦詠是經赤
符召陰丹光育精四明奏功五老奉經身得神仙諸<md:KR5a0001_HFL_025-006a>天書名黃
籙白簡削死上生十月長齋誦詠是經赤符召陽丹光用章九
宮合氣玉女𧵥漿爲國王帝主君臣父子安鎭國祚保天長存
世世不絕常爲人君安鎭其方民稱太平八節之日誦詠是經
赤符周建丹光流行八景合體六司命眞得爲九宮眞人本命
之日誦詠是經赤符召神丹光繞身魂神澄正萬氣長存不經
苦惱身有光明三界侍衞五帝司迎萬神朝禮名書上天功滿
德就飛昇上淸<md:KR5a0001_HFL_025-006b>

　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐靑黃白三
　色雲氣之中內外蓊冥有靑龍白虎朱雀𤣥武獅子白鶴羅
　列左右日月照明洞煥室內項生圓象光映十方如此分明
　密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經无量度人願所啟上徹<md:KR5a0001_HFL_025-007a>徑御
无上三十二天元始上帝至尊几前(畢)
　引炁三十二過東向誦經












元始无量度人上品妙經
元始洞𤣥靈寶本章赤符丹光上品妙首明識度人龍康廣運
開化因緣大洞隱章虛含至眞太旡三一流結諸天碧落敷明
高峙天根大經離合萬境分神赤符帝氣丹光上靈<md:KR5a0001_HFL_025-007b>恢張𤣥範
洪厯冥冥六風交煥空象告成玉文肇啟天道流行是爲元造
蒼混飛煙太霄鬱單𤣥丘景仙茫茫正化皇極推遷瓊羅騫仭
至妙靈圓三周九復包絡綿綿億天羣品歸眞玉垣正行遊梵
過度生關中有赤明校錄之神中有玉符攝氣之眞中有大丹
流熖之君中有炎光開化丈人中有太一入纒黃庭鳳紐混合
大洞高尊統御𤣥變淸都化身金篇消魔廣大飛輪三十九帝

廓開八門今日敷教萬眞臨軒<md:KR5a0001_HFL_025-008a>
東方无極寶生神王長生大聖无量度人
南方无極洞浮神王長生大聖无量度人
西方无極燿明神王長生大聖无量度人
北方无極太一神王長生大聖无量度人
東北无極保安神王長生大聖无量度人
東南无極持化神王長生大聖无量度人
西南无極玉靈神王長生大聖无量度人
西北无極飛霞神王長生大聖无量度人
上方无極大變神王長生大聖无量度人

下方无極沖厚神王長生大聖无量度人<md:KR5a0001_HFL_025-008b>
十方赤符丹光神王至眞度世飛天大神並乘三華絳霄流雲
鳳輿瓊輦天蓋地輪驂駕朱光玉角神獸蒼鱗火鬛蛟龍建招
眞之節告靈大旛前列玉虛寶仗後從三元化兵洞神九仙飛
空步虛四帥啟塗三師告盟億乘萬騎浮空而來傾光囘駕監
眞度生赤符經天三界同生丹光六飛萬物洪施心知目見神
動意隨天人仰法至化同歸大象流布洞虛極𤣥方諸符召超
登九天九天上宰元黃左宮流雲司命保世大神執籙持符同
會帝<md:KR5a0001_HFL_025-009a>庭隨所應度天化浮沉普告三界八極雲營崑崙瑶闕廣
野寒扃五方𤣥嶽四極眞公九元大憲化見玉文疾除故氣淸

正生根不得拘留上合仙眞赤符丹光時刻飛升北都六洞普
赦幽魂制魔保舉度品朱陵死魂受鍊仙化成人生身受度刼
刼長存隨刼輪轉與天齊年永度風刀水火之難超凌三界逍
遥上淸上淸之天天帝朱明無色之境梵行
　　　　　　東方八天
　　　　靜都勤明天　　　　　　帝妙衡具傍<md:KR5a0001_HFL_025-009b>
　　　　昌郊九華天　　　　　　帝卿靈尹登
　　　　符應智靈天　　　　　　帝曉虛妙常
　　　　灼變丹神天　　　　　　帝遘氣圖生
　　　　蒼京寶風天　　　　　　帝化招境形

　　　　聖基密照天　　　　　　帝鑒眞定微
　　　　運晶遂方移想天　　　　帝縛奔囊孤
　　　　高虛赤符惠生天　　　　帝井虛厯維
　　　　　　南方八天
　　　　陽光化生天　　　　　　帝景中惟寗
　　　　九宮明燿天　　　　　　帝閟淵求方<md:KR5a0001_HFL_025-010a>
　　　　丹霄注靈天　　　　　　帝赫爰胥延
　　　　曲晨紫眞天　　　　　　帝護斗召仙
　　　　太微瑞靈應精天　　　　帝直波夷倫
　　　　光慧洞無天　　　　　　帝剛過擇躬

　　　　寂意思𤣥天　　　　　　帝保玉令修
　　　　洞𤣥摧魔拱雲天　　　　帝飛圓曜隨
　　　　　　西方八天
　　　　瑤府定民天　　　　　　帝按涂知元
　　　　寒庭對兵天　　　　　　帝戒無象虛
　　　　司覆開世天　　　　　　帝慈流升<md:KR5a0001_HFL_025-010b>
　　　　眞功定籍天　　　　　　帝問初顯非
　　　　太上素晨禁綱天　　　　帝樞牢勝當
　　　　內池誕華優陽天　　　　帝耨達用義
　　　　簡微求祖知變天　　　　帝洞仙常師

　　　　主錄度仙超化天　　　　帝山英謝方
　　　　　　北方八天
　　　　梵樂錄魔天　　　　　　帝變龍擲旌
　　　　垂慈飛眞無想天　　　　帝志明淵符
　　　　𤣥明左期靜光天　　　　帝甫昭叢希
　　　　五氣交符鍊神天　　　　帝優頻景珠<md:KR5a0001_HFL_025-011a>
　　　　張育行眞天　　　　　　帝納生辨殊
　　　　龍桑命仙天　　　　　　帝屈空冥神
　　　　朱明合氣天　　　　　　帝極監盟眞
　　　　靈綱正氣總陰天　　　　帝主羅察冥

三十二天三十二帝諸天隱諱諸天隱名天中空洞自然靈章
諸天隱韻天中之音天中之尊天中之神天中大魔天中之靈
九奇十耦和合自成赤符丹光變化上淸无量之奧深不可詳
敷落神眞普度天人今日欣慶受度大化開生感變幽關大會
神靈請滅三惡<md:KR5a0001_HFL_025-011b>斬絕地根斷胞閉死名列太𤣥眞王監舉無拘
天門東斗執契西斗召仙北斗奏簡南斗列言中斗坐鎭運轉
元關帝魁玉籙洞鑒冥無天眞𤣥一五斗之符下元化氣太刼
丹書靑帝施令白帝禦敵赤帝正憲黑帝建立黃帝中主變化
無極惟符所指陰陽乃宣吉凶示象善惡相連靑天魔王皛晶
鬱羅赤天魔王明燿絳霞白天魔王金眞保華黑天魔王鼓化

𤣥波黃天魔王安鎭崇阿五天大魔萬神之宗飛行鼓從總領
天兵持幢仗節遊觀<md:KR5a0001_HFL_025-012a>太冥自號赫弈諸天齊功上天度人嚴攝
北酆眞王受命普掃不祥三元降詔大憲恢張飛符攝御淸蕩
十方定界無邊風火八衝敢有抗拒糾送酆宮元眞振劔天曜
施刑屠戮邪魅收捕無停千千斬馘萬萬滅形魔無干試鬼無
祅精太陰北都按察鬼營不得怠縱飛章奏罡普告三官正道
流行考功定籍書名紫淸𤣥曜大刼寶厯龍康洪運周流纒結
陰陽一氣交絡開隆上皇飛生玉音廣布十方丹華升降輪轉
剛風眇眇億氣赤混𤣥宮<md:KR5a0001_HFL_025-012b>上周圓曜下變重淵風動八冥洪極
成天赤符化鍊丹光發煙天上天下煇朗幽冥肇形虛象廣大

無窮鴻濛溟涬豁落舒光太眞啟圖運度自然朱陵敷演徊風
上篇碧簡金章玉籙瑤編保安天地永刼綿綿梵炁彌羅萬範
開張丹光成立三境諸天輪轉崑𠀉包羅億千元老下教普度
羣仙三天三地灌氣三垣八景玉羅氣入高𤣥𤣥中至眞丹霄
上卿佩天瓊文校錄稱尊合景飛霞執詠洞經金華流彩普攝
雲營玉章大誥鳳簡龍書徊天<md:KR5a0001_HFL_025-013a>隱道接閱元圖千和萬合自然
成眞眞中有神東華天君方諸帝一太素千精𤣥光保命混洞
延生赤符丹籙永鎭𤣥根上遊淸微出入洞虛巍巍天闕列聖
之居下降種民升舉淸都中理太極混合空无十轉囘靈萬景
同升仙道貴生无量度人上開八門經天法輪罪福禁戒宿命

因緣普受鍊度死魂生身身得受生上聞諸天諸天之上各有
生門中有混天開刼之章仙聖靈篇辭參高眞
　　第一混極飛仙赤符之音<md:KR5a0001_HFL_025-013b>
太虛元始　　　　生成天地　　　　空極杳冥
肇於一炁　　　　廣大無邊　　　　化生眞帝
上居玉京　　　　三界統制　　　　咸錫威靈
不間巨細　　　　周流合變　　　　成此大器
赤書敷落　　　　靈仙交會　　　　五山安鎭
𤣥嶽高峙　　　　崑𠀉閬風　　　　黃老爲治
虛皇憫眾生　　　開演𤣥妙義　　　洞章攝魔羣

億天蒙大庇
　　第二𤣥變眞君丹光之章
嚴嚴大有宮　　　萬靈朝上皇　　　三氣包太虛<md:KR5a0001_HFL_025-014a>
飛霞結元綱　　　上開廣瓊室　　　下布流景房
三垣懸帝座　　　赤文羅五方　　　內陳玉極眞
保此大經常　　　空生纒地紐　　　冥冥度龍康
眞王馭天馬　　　寶闕舒丹光　　　天運啟𤣥圖
玉道發嘉祥　　　元君乘化氣　　　神變不可量
俯觀三界民　　　欲海徒茫茫　　　披誦洞𤣥篇
超升太福堂

　　第三赤符丹光眞王歌曰
岧岧金闕　　　　下臨太淸　　　　碧霞鬱合
化此金城　　　　巍巍虛象　　　　飛臺玉京<md:KR5a0001_HFL_025-014b>
九龍大刼　　　　生育神靈　　　　妙氣交合
變化天根　　　　赤文列聖　　　　丹光上眞
三十九帝　　　　與道同生　　　　持握天憲
空洞皇君　　　　校鍊飛天　　　　驂駕龍驎
周遊三界　　　　正道開明　　　　威光下濟
照徹重昏　　　　淸蕩北酆　　　　普赦幽魂
萬類逍遙　　　　十方蒙恩

此三界之上飛空之中眞王歌音音參洞章誦之百遍名度南
宮誦之千遍眞王保迎萬遍道備飛升太空過度三界位登仙
公有聞<md:KR5a0001_HFL_025-015a>靈音魔王敬形敕制地祇侍衞送迎拔出地戸五苦八
難七祖升遷永離鬼官魂度朱陵受鍊更生是謂无量普度无
窮有祕上天文諸天共所崇泄慢墮地獄禍及七祖翁
道言此二章並是諸天上帝及至靈眞王隱祕之音皆是大梵
之言非世上常辭言無韻麗曲無華宛故謂𤣥奧難可尋詳上
天所寶祕於神霄玉府東藏經室依科三萬七千年應運下傳
若有至人齎金寶質心依舊格告盟眞王然後而付焉<md:KR5a0001_HFL_025-015b>
道言夫赤符道逆丹光內隱則二儀失序五行數睽故天地運

度否終日月五星虧盈至聖神人休否末學之夫疾傷凡有此
災同氣皆當齊心修齋六時行香十遍轉經福德立降消諸不
祥無量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法則赤符照心丹
光還形不與物化神凝氣淸魂神徑上南宮隨其學功計日而
得更生轉輪不惑便得神仙<md:KR5a0001_HFL_025-016a>
道言夫天地運終星宿錯度日月失煇四時失度陰陽不調國
土有災兵革四興疫毒流行兆民死傷師友命過良善橫殃皆
當修齋行香誦經夫齋戒誦經功德甚重上消天災保鎭帝王

下禳毒害以度兆民生死受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人克得爲
聖君金闕之臣諸天記人功過毫分無失天中眞王<md:KR5a0001_HFL_025-016b>亦保舉爾
身得道者乃當洞明至言也
諸天中大梵隱語无量音　　道君譔
元始靈書赤符丹光玉篇
　　　　　　東方八天
　　　　弗黎竟桑　　徯邅輔璫　　庚福奠神
　　　　揚騎時房　　兖枚郁澮　　周勤氐梁

　　　　越贊傳野　　畢容治光　　按披曜師
　　　　維誓鄞康　　靜學原蔽　　密都朱堂
　　　　參據角首　　穹奇僖章　　絡昔魔靈
　　　　粲秀東疆<md:KR5a0001_HFL_025-017a>
　　　　　　南方八天
　　　　赤符三氣　　火山炎精　　照煥潛蟄
　　　　幽離浮瓊　　定顯妙樞　　紀錫幾冥
　　　　善旅逸修　　豫盈司奔　　嶽迭命召
　　　　魂林繁騰　　無鐸演廬　　盤河哲承
　　　　綿度令高　　慈尤并艱　　肆除獻寗

　　　　太霞資明
　　　　　　西方八天
　　　　碧巒濟佑　　浮空景涯　　神策飛籙
　　　　早馳𤣥華　　奎芒皇俅　　祿員禹瑶<md:KR5a0001_HFL_025-017b>
　　　　遵善旣邈　　閉延投嵬　　艮茲印宙
　　　　玉微化伸　　昊素格畧　　利淵開仁
　　　　掌紀緣釋　　湊智遠京　　抱月綠霞
　　　　詠此至音
　　　　　　北方八天
　　　　衡圍太始　　芒露激虛　　句陁支云

　　　　桓倣箕無　　正鄰投黃　　聚沖攸靈
　　　　欲蘇踐荒　　祥實觀眞　　鬼由牢察
　　　　𤣥屍杳丁　　沖熙日囿　　評霞嶽䖍
　　　　氣膺逃宏　　沼領綿謨　　彫梗雲昆<md:KR5a0001_HFL_025-018a>
　　　　總靜遘泉
道言此諸天中大梵隱語无量之音舊文刻書絳臺瓊華妙靈
玉妃丹墉廣闕之上字皆廣長一丈天眞皇人昔書其文以爲
正音有知其音能齋而誦之者諸天皆遣赤符丹光神王下觀
其身書其功勤上奏諸天萬神朝禮地祇侍門大功魔王保舉
上眞道備克得遊行三界升入金門此音無所不辟無所不禳

無所不度無所不成天眞自然之音也故誦之致赤符告靈一
呼萬應丹光囘照百理<md:KR5a0001_HFL_025-018b>千通密授紫書上爲眞宰神王下觀上
帝遥唱萬神朝禮三界侍軒羣祅束首鬼精自亡琳琅振響十
方肅淸河海靜默山嶽吞烟萬靈振伏招集羣仙天無氛穢地
無祅塵冥慧洞淸大量𤣥𤣥也






　　角集五音釋
帀(音浹  周也)□(音昶  利也)玦(音決  玉佩也)㠗    澱(音電)
莛(音廷又音挺)閥(音伐  功也)𢾭(音孚  𢻫也音弛)坱(音泱  塵埃也)圠
(音軋  不測也)钁(音矍)坌(音分  塵也)皛(音薂又音檄    顯也)芤(音摳)
(傍寶中空也)𧊚(音同  虫也)𧵥(音垝  財也)俅(音求)
















@fw元始无量度人上品妙經卷之二十<md:KR5a0001_HFL_026-001a>六
　　明體貫氣品
道言昔於太丹天中絳雲凝霄赤光世界受元始度人明體貫
氣无量上品元始天尊當說是經而乃謂言吾爲天地之祖萬
氣之先三寶天君肇化之後道體分三於太空混黃清虛丹暉
廣化大劫生第三元老號太上老君統治𤣥氣養育人民卽吾
至道分神傳授大範已經九萬九千九百九十九億妙氣氣分
三劫无量度人吾昔於彼已明此道當命<md:KR5a0001_HFL_026-001b>太上老君於太丹天
中爲一切眾生剖析祕密開化天人吾已演化諸天明露道要
三才五行陰陽𤣥極之旨明體貫氣最後分別宜命太上宣示

隱微使諸眾生悟道通達作是念已太上老君居太清太極宮
大光明殿敬聞教誡徑詣座前稽首再拜長跪默念大聖虛皇
元始天尊寶號者三上奏天尊臣奉密旨令升法座爲十方天
人說明體貫氣妙經謹依詔命諦奉宣揚禮足整衣將說是經
周迴十過以召十方始當詣座天眞大神列聖<md:KR5a0001_HFL_026-002a>高尊上清眞人
無鞅數眾乘空而來九霞布空𤣥光內照華葢飛軒碧落騰煇
流雲丹景垂蔭太虛七日七夜清微禹餘大赤三境種民三界
无極諸天日月宮府玉垣帝座太微寥陽鬱山𤣥京丹臺紫閣
瑤闕瓊樓皇極飛綱洞淵劫仞森然在目無有隔礙眾眞侍座
太上老君𤣥坐空浮陽光玉闕寶臺之上說經一遍諸天大聖

同時稱善是時一國男女咸悟生化之根說經二遍眾惡消除
說經三徧萬善集身說經四徧眞氣下降灌注心田<md:KR5a0001_HFL_026-002b>說經五徧
所向皆眞𤣥符正範說經六徧神妙足備克獲飛仙說經七徧
明體妙元貫氣達用說經八徧九𤣥七祖上世亡魂眷屬親姻
逍遙離苦說經九遍玉章破暗靈光燭幽說經十遍一切眾生
永斷惡趣𡨚仇解脫報對休停是時一國是男是女莫不傾心
皆受護度咸得長生
道言是時太上老君說經一徧東方无極无量品八景大神無
鞅之眾浮空而至說經二徧南方无極无量品明光大神無鞅
之眾浮<md:KR5a0001_HFL_026-003a>空而至說經三徧西方无極无量品制魔大神無鞅之

眾浮空而至說經四徧北方无極无量品蘂珠大神無鞅之眾
浮空而至說經五徧東北无極无量品雲宮大神無鞅之眾浮
空而至說經六徧東南无極无量品變化大神無鞅之眾浮空
而至說經七徧西南无極无量品靈飛大神無鞅之眾浮空而
至說經八徧西北无極无量品三素大神無鞅之眾浮空而至
說經九徧上方无極无量品玉虛大神無鞅之眾浮空而至說
經十徧下方<md:KR5a0001_HFL_026-003b>无極无量品離合大神無鞅之眾浮空而至十徧
周竟十方无極明體貫氣大神一時同至一國男女傾心歸仰
來者駢委叢踏數計億量非可爲比徧諸天境於是太上老君
覩見四眾十方圍繞卽向北方恭禮玉京大聖元始天尊上清

紫霞太上玉宸大道君旣畢復座東嚮環顧大眾運道神力移
十方天人遐邇來者徧天觀聽之儔盡升虛空高可百丈卽取
碧霓流雲黃縷萬花之帔迎取天人來置座下廣殿四開无鞅
之眾厠如積粟讚<md:KR5a0001_HFL_026-004a>歎禮拜聲震八極太上老君天顏微笑舉五
明寶扇撫紅霄金光明之几重告大眾曰道出而爲神神化而
爲氣氣者未有天地陰陽之先眞元萬化之祖道之妙感也其
氣非色非形非有非無不隸陰陽不屬五行能生能化能成能
實爲道之神用故剛於金石清於氷玉大於虛空長於上古內
凝至精造立混沌下逮萬類此氣爲始其謂之氤氲恍惚者氣
兆於形端質陶於太素作天地之妙本名曰一氣故有眞一𤣥

一太一亦曰𤣥元始三<md:KR5a0001_HFL_026-004b>氣自建植玉京及於泉戸仙聖鬼神人
物莫不由之均以道生無有分別高下善惡強弱堅脆以自然
付受未常爲也洎三界成就神靈攸司君尊臣卑則役造化定
隆殺興賢愚立高下則道有至聖之神天有不私之帝三垣星
斗八威神官以布其政記人功過生滅無失雖纖芥圭黍不得
逃逾則先明體以貫其氣如道爲無體德爲有體照爲明體𤣥
爲暗體陽爲動體陰爲靜體正爲仙體邪爲鬼體體分旣定則
貫其氣以受其生無體則貫<md:KR5a0001_HFL_026-005a>以浩氣有體則貫以元氣明體則
貫以清氣暗體則貫以濁氣動體則貫以龍氣靜體則貫以常
氣仙體則貫以靈氣鬼體則貫以異氣明體貫氣區畛有方萬

化大定三才之政績用乃成超淩三界高眞之業可覬善惡之
錄有科福禍之理大明天人鬼神十方億萬之眾化遠敎行出
離輪轉仙道克登長生無爲允合太空太上老君說經都竟眾
眞監度以授於我當此之時喜慶難言法事粗悉諸天復位倐
歘之間寂無遺響是時天人遇值<md:KR5a0001_HFL_026-005b>經法普得濟度全其本年無
有中傷傾土歸仰咸行善心明信明因明緣明報明感明果明
法明教明戒明體言符至道行合天機齊同慈愛異骨成親國
安民豐欣樂太平經始出教一國以道預有志心宗奉禮敬皆
得度世
道言太上老君說經中所言並是諸天上帝內名隱韻之音亦

是魔王內諱百靈之隱名也非世之常辭上聖已成眞人通𤣥
明體眞氣貫身能悉其章誦之十過神光內燿魔鬼<md:KR5a0001_HFL_026-006a>喪睛儀璘
舒華璇璣煥明祟癘斬戮鬼神伏形回屍起死白骨成人至學
之士誦之十過則太上遙鑒三府記名祅邪殞首滯爽登升濟
度垂死絕而得生所以爾者學士未洞太𤣥務明體理穢氣不
盡尚拘人累召制十方威未制天政德可伏御地祇束縛魔靈
但卻死而已不能更生輕誦此章身則被殃供養尊禮門戸興
隆世世昌熾與善因緣萬災不干神明護門斯經尊妙獨步玉
京度人无量爲萬道之宗巍巍大範德難可勝<md:KR5a0001_HFL_026-006b>
道言凡誦是經十過諸仙齊到體淨心明陰翳消瀹氣合神眞

冥光晰暢億曾萬祖幽魂苦爽皆卽受度上升朱宮格皆九年
受化更生得爲貴人而好學至經功滿德就皆得神仙飛升金
闕遊宴玉京上學之士修誦是經皆卽受度飛升南宮以其誠
誦通感明體不昧靈氣貫形自然受鍊得詣流火之庭瑩玉光
於靈顏納朱文於錦胃也世人受誦氣添生福屍故自斷血流
清津腦塡素液則延壽長年後皆得作屍解之道魂神暫滅不
經地<md:KR5a0001_HFL_026-007a>獄卽得返形遊行太空此經微妙普度無窮一切天人莫
不受慶無量之福生死蒙惠上天所寶不傳下世至士齎金寶
効心盟天而傳輕泄漏慢殃及九祖長役鬼官侍經五帝玉童
玉女各二十四人營衞神文保護受經者身

道言正月長齋誦詠是經明萬物受生之體仙靈人鬼變化之
道皆從太无自然中來依道立體資氣爲用以神發知用明爲
識陰陽水火鍊以成眞萬物之體仙靈人鬼其體若<md:KR5a0001_HFL_026-007b>同變化所
貫之氣各異神通妙密各各不同出沒隱淪彰顯之道互出𤣥
領爲上世亡魂斷地逮役度上南宮七月長齋誦詠是經明萬
物受成之體仙靈人鬼陰息之道皆從靈氣貫質陰火烹鍊依
定立堅憑靈爲變以清爲知以燥稟體月華滌沐鍊以成眞萬
物之體仙靈人鬼其體若同變化所貫之氣各異神通冥運各
各不同謝緣斷凡幽曠之道互出奧領身得神仙諸天書名黃
籙白簡削死上生十月長齋誦詠是經明萬物復命之體<md:KR5a0001_HFL_026-008a>仙靈

人鬼還元之道皆從𤣥一得命命以定體太黑貫氣兩半成功
依液感生噏粹護養晦以生明以靜爲化𤣥霜碧露鍊以成眞
萬物之體仙靈人鬼其體若同變化所貫之氣各異神行默察
各各不同出離遐舉之道互出祕領爲國王帝主君臣父子安
鎭國祚保天長存世世不絕常爲人君安鎭其方民稱太平八
節之日誦詠是經八風隱體貫氣八方八景會眞泥丸洞明得
爲九宮眞人本命之日誦詠是經兆自明體貫氣入身賢者爲<md:KR5a0001_HFL_026-008b>
聖凡骨爲眞魂神澄正萬氣長存不經苦惱身有光明三界侍
衞五帝司迎萬神朝禮名書上天功滿德就飛升上清
　道言行道之日皆當香湯沐浴齋戒入室東向叩齒三十二

　通上聞三十二天心拜三十二過閉目靜思身坐青黃白三
　色雲氣之中內外蓊冥東有木𤣥眞人南有炎象眞人西有
　金液眞人北有水象眞人上有𤣥妙眞人侍衞監觀獅子白
　鶴羅列左右日月照明洞煥室內項生圓象光映十<md:KR5a0001_HFL_026-009a>方如此
　分明密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋清堂修行至經无量度人願所啟上徹徑御
无上三十二天元始上帝至尊几前(畢)
　引炁三十二過東向誦經
