







有知其音能齋而誦之者諸天皆遣飛天神王下觀其身書其
功勤上奏諸天萬神朝禮地祇侍門大勳<md:KR5a0001_HFL_050-022b>魔王保舉上淸道備
剋得遊行三界昇入金門此音无所不辟无所不禳无所不度
无所不成天眞自然之音也故誦之致飛天下觀上帝遥唱萬
神朝禮三界侍軒羣祅束首鬼精自亡琳琅振響十方肅淸河
海靜默山嶽吞煙萬靈振伏招集羣仙天无氛穢地无祅塵冥
慧洞淸大量𤣥𤣥也



@fw重刋道藏輯要
@fw元始無量度人上品妙經卷之五十<md:KR5a0001_HFL_051-001a>一
　　消除疾疫保命延年品
道言昔於靑元天中飛景真音大玉洲土受元始度人消除疾
疫保命延年無量上品元始天尊當說是經周迴十過以召十
方始當詣座天真大神上聖高尊妙行真人無鞅數眾乘空而
來素雲飛霞瓊軒鳳蓋紫霄流靄碧落騰光靈芒暐曄洞煥太
无五日五夜諸天宮室臺館靈關七色交燿璇璣停輪三辰合
照萬象咸寂地發嘉祥天現玉文法音遠<md:KR5a0001_HFL_051-001b>響洞徹諸天三界肅
淸四海澄靜一國地土山川林木緬平一等無復高下土皆作

碧玉無有異色眾真侍座元始天尊懸坐空浮九龍寶局之上
說經一遍諸天大聖同時稱善是時一國男女仰聽法音𤣥悟
仙真之道說經二遍正性虛明說經三遍靈氣降身說經四遍
蕩除業累萬疾皆愈說經五遍六腑五臟灌鍊生華說經六遍
飛精變形金光易骨說經七遍神妙備體常保完全說經八遍
化周三界恩及十方疫癘普消人民康樂說經<md:KR5a0001_HFL_051-002a>九遍幽魂昇天
冥官息對說經十遍萬物遂性逍遙太平是時一國是男是女
莫不傾心皆受護度咸得長生
道言是時元始天尊說經一遍東方無極無量品皇老大神無
鞅之衆浮空而至說經二遍南方無極無量品太丹大神無鞅

之衆浮空而至說經三遍西方無極無量品月華大神無鞅之
衆浮空而至說經四遍北方無極無量品靈光大神無鞅之衆
浮空而至說經五遍東北無極無量品帝暉大神無鞅之衆<md:KR5a0001_HFL_051-002b>浮
空而至說經六遍東南無極無量品雲綱大神無鞅之衆浮空
而至說經七遍西南無極無量品伏魔大神無鞅之衆浮空而
至說經八遍西北無極無量品高淸大神無鞅之衆浮空而至
說經九遍上方無極無量品冲虛大神無鞅之衆浮空而至說
經十遍下方無極無量品洞元大神無鞅之衆浮空而至十遍
周竟十方無極消除疾疫保命延年至眞大神一時同至一國
男女傾心歸仰始者心有法病身遭邪疫三界之內一切羣生

無<md:KR5a0001_HFL_051-003a>量天民或有身雖得道未脫冥數爲陰陽五行六氣之所陶
冶者各各思惟因緣所證得道果位法身真形應報種體三十
六變出没幽顯又有世間衆生曾爲不善凌犯五方金木水火
土官之考身累疾疫或愚氓暗陋不順天道不知生理五行剋
伏凌勃騰負鬱怫萬變水疫則寒火疫則熱金疫則淸燥土疫
則喘汗木疫則惙慓疾疫流行鬼癘爲害如是等衆十二類生
咸皆雲集帀遶座下旣聞元始十過宣說靈寶飛天𤣥妙大範
三界十<md:KR5a0001_HFL_051-003b>方悉皆濟度飛仙列聖來者有如細雨密霧於是元始
神光八出普映十方遠覽萬天再吿大衆曰道非情言象先無
偶近比人心倐來忽往變化莫測混雜難量謂之心者非真常

也衆生昏愚積業重厚假心以知智緣智以體神神凝而體道
若不知真人修用之理則心識鄙濁近連鬼道合以邪癘之氣
則爲疾爲疫害其本年不全天壽能固氣於虛合神於無心爲
神宇神宇靜則精正精正則形完萬邪莫干疾疫不入身旣無
疾保命延年<md:KR5a0001_HFL_051-004a>輔以道念栖泊自然玉符金篆服御雲霞長生得
道列爲真人是時十方天人聞是語已感歎稱慶天光顯瑞神
寶揚煇混元𤣥珠并包九有虛皇說經都竟衆真監度以授於
我當此之時喜慶難言法事粗悉諸天復位倐歘之間寂無遺
響是時天人遇值經法普得濟度全其本年無有中傷傾土歸
仰咸行善心不妄不貪不僞不著不執不非不爲不見不護不

戒言無華綺口無惡聲齊同慈愛異骨成親國安民豐欣樂太
平經始出教一國<md:KR5a0001_HFL_051-004b>以道預有至心宗奉禮敬皆得度世
道言元始天尊說經中所言並是諸天上帝內名隱韻之音亦
是魔王內諱百靈之隱名也非世之常辭上聖已成真人通𤣥
究微慈念羣彚陰營萬生使三氣明正五常順德消除疾疫保
命延年若疫毒一身疫遍世土正心護氣積善累功則南極監
簿韓司錄名禳解禍尤宥過紀績能悉其章誦之十過諸天遥
唱萬帝設禮河海靜默山嶽藏雲日月吐華列燿佪精温邪滅
熾疾疫淸平虎符金簡<md:KR5a0001_HFL_051-005a>紀錄功名鬼魔百毒斷種戮形天令順
道正氣流行三官執奏翼衞神兵捕魂大理考校檢程賞善除

祅益靈駐眞至學之士誦之十過則五帝侍衞三界稽首魔精
喪眼鬼祅滅爽濟度疾疫絕而得生所以爾者學士穢氣未消
體未洞眞以制十方威未制天政德可伏御地祇束縛魔靈但
𨚫死而已不能更生輕誦此章癘鬼傳殃供養尊禮門戸興隆
世世昌熾與善因緣萬災不干神官侍巾典省天機獨步玉京
度人無量爲萬道之宗巍巍<md:KR5a0001_HFL_051-005b>大範德難可勝
道言凡誦是經十過諸天齊到億曾萬祖幽魂苦爽皆卽受度
天機上生韓司易名格皆九年受化更生得爲貴人而好學至
經功滿德就皆得神仙飛昇金闕遊宴玉京也上學之士修誦
是經疾疫無干神閑氣眞濁府散開邪試無門丹火內鍊骨變

延齡皆卽受度飛昇南宮世人受誦則延夀長年後皆得作尸
解之道魂神暫滅不經地獄卽得返形遊行太空此經微妙普
度無窮一切天人莫不<md:KR5a0001_HFL_051-006a>受慶無量之福生死蒙惠上天所寶不
傳下世至士齎金寶效心盟天而傳輕泄漏慢殃及九祖長役
鬼官侍經五帝玉童玉女各二十四人營衞神文保護受經者
身
道言正月長齋誦詠是經消除靑疫九夷老氣尅害人身爲上
世亡魂斷地逮役度上南極太微天機省中超化昇職七月長
齋誦詠是經消除白疫六戎老氣尅害人身身得神仙諸天書
名神霄玉府西華堂中金書靑簡削死上生十月長齋誦詠是

經消除黑疫五<md:KR5a0001_HFL_051-006b>狄老氣尅害人身爲國王帝主安鎭國祚保天
長存世世不絕常爲人君安鎭其方民稱太平八節之日誦詠
是經安寧八景奮靈八威辟卻八邪永無百疫三田生珠諸節
通理血變瓊醴精鍊玉華得爲九宮眞人本命之日誦詠是經
異氣不生疾疫無侵年命固永鬼怪潛靈魂神澄正萬氣長存
不經苦惱身有光明三界侍衞五帝司迎秉政天樞雲騎珠纓
萬神朝禮參位太𤣥功滿德就飛昇上淸<md:KR5a0001_HFL_051-007a>
　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐赤靑黃三
　色雲氣之中內外蓊冥有靑龍白虎朱雀𤣥武獅子白鶴羅

　列左右六甲六丁伏魔大將備衞前後日月照明洞煥室內
　項生圓象光映十方如此分明密咒曰
無上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啓所言今
日吉慶<md:KR5a0001_HFL_051-007b>長齋淸堂修行至經無量度人願所啟上徹徑御
無上三十二天元始上帝至尊几前(畢)
　引炁三十二過東向誦經




元始無量度人上品妙經
元始洞𤣥靈寶本章消除疾疫保命延年無量度人百魔隱韻
離合自然太始無形召氣成眞氣出無緣泮虛凝𤣥𤣥爲氣母
佪燿飛煙玉液鍊光金精八騫玉京嵯峨碧落凝旋<md:KR5a0001_HFL_051-008a>三景轉赤
九暈澄淵自成玉文無極至眞三五九一是爲天根元始祖刧
靈寶生神温厚滋養堅澤剛輪開明三氣化生諸天𤣥黃混淪
金火相乘變化陰陽正邪乃分正爲物宗守之長生邪爲疾疫
禍害遷騰惟知道眞可以全身五臟眞氣結爲靈文無文不光
無文不明無文不立無文不成無文不度無文不生上應圓羅
天中之天鬱萃𤣥臺太皇玉京高極無上𤣥虛紫宸眇眇劫仞

若亡若存三華離便泰淸黃庭金闕玉堂景素神池流布<md:KR5a0001_HFL_051-008b>洞氣
消滅萬殃淸正瓊輪周迴十方中有度人不死之神中有南極
長生帝君中有消除疾疫大神中有太微天機省主好生韓君
丈人中有南上司命司錄文昌益算度厄保命延年上眞迴骸
起死無量度人今日校錄諸天臨軒
東方無極皇老神王長生大聖無量度人
南方無極太丹神王長生大聖無量度人
西方無極月華神王長生大聖無量度人
北方無極靈光神王長生大聖無量度人<md:KR5a0001_HFL_051-009a>
東北無極帝暉神王長生大聖無量度人

東南無極雲綱神王長生大聖無量度人
西南無極伏魔神王長生大聖無量度人
西北無極高清神王長生大聖無量度人
上方無極冲虛神王長生大聖無量度人
下方無極洞元神王長生大聖無量度人
十方至眞飛天神王長生度世無量大神並乘三景飛龍十華
翠輦九鳳雲車流光玉輿驂駕神虎辟非蒼甲之麟建召眞之
節燿空靈旛前列六陽大將後從八吏神兵九天飛<md:KR5a0001_HFL_051-009b>眞遊空步
虛五老啟途羣仙翼轅億乘萬騎浮空而來傾光迴駕監眞度
生玉宸保相南極至靈上生監察金闕元君執籙把籍齊到帝

前隨所應度嚴校諸天內保至眞建植功緣仁恕忠孝不犯三
官六洞無名過度冥關宿疾普消疫災不干邪鬼破腦四目當
前眾聖降接保命延年普告三界無極神鄉泉臺洞府北闕冥
關六天雲營火刃鐵山列奏神霄玉簡敷宣釋除疾疫穢禍凶
愆上解祖考億劫種親疾除黑簿落滅惡根不得沉淪拘<md:KR5a0001_HFL_051-010a>制鬼
羣虛皇詔命時刻昇遷北都寒庭檢會神魂大魔保度升化朱
宮死魂受鍊隨運長存生身受度劫劫無傾隨劫輪轉與天齊
年永度三塗五苦八難超凌三界逍遙上淸上淸之天天帝玉
眞無色之境梵行
　　　　　　東方八天

　　　　玉歌燿宗天　　　　　　帝平羅景都
　　　　帝厯鳳昌天　　　　　　帝眞章紫洛
　　　　皇离正化天　　　　　　帝瑶府宛鈞
　　　　齊命登華天　　　　　　帝尹詵持明<md:KR5a0001_HFL_051-010b>
　　　　江宵遘期天　　　　　　帝覺逸景虛
　　　　球度蘭瑝天　　　　　　帝杳寂司干
　　　　永生久臨天　　　　　　帝越梵治行
　　　　樞落左𤣥天　　　　　　帝承安止宮
　　　　　　南方八天
　　　　願極宗召天　　　　　　帝嶽司校靈

　　　　并道指頤天　　　　　　帝屢遠茲晞
　　　　太微機輔天　　　　　　帝迴明庸康
　　　　召眞訊智天　　　　　　帝除膚究當
　　　　普信注𤣥天　　　　　　帝問亨補宜<md:KR5a0001_HFL_051-011a>
　　　　龍光照生天　　　　　　帝祈堂紀逢
　　　　冲妙延常天　　　　　　帝轉英集輪
　　　　月諸慶號天　　　　　　帝赤津良
　　　　　　西方八天
　　　　壟化嬰如天　　　　　　帝並京攄光
　　　　奧洞演于天　　　　　　帝樂宣無垠

　　　　照幽洗翾天　　　　　　帝磧疆延
　　　　祕俞極混天　　　　　　帝總監眞
　　　　影爲窈空天　　　　　　帝初嗣百還
　　　　𤣥度意冥天　　　　　　帝報朝何嵩<md:KR5a0001_HFL_051-011b>
　　　　茲芽雲藏天　　　　　　帝降籍司陽
　　　　胄重忻盧天　　　　　　帝伯巫期將
　　　　　　北方八天
　　　　監明正化天　　　　　　帝安途定方
　　　　太華上光天　　　　　　帝祕師九祥
　　　　日員攝圍天　　　　　　帝肇無辨

　　　　黃絡霞㟪天　　　　　　帝攴諦霜
　　　　朱涵溢令天　　　　　　帝彭民踐區
　　　　印格制魔天　　　　　　帝元眞瀛
　　　　攝京回布天　　　　　　帝斛亢禮淵<md:KR5a0001_HFL_051-012a>
　　　　神倉放遂天　　　　　　帝幽强宇元
三十二天三十二帝諸天隱諱諸天隱名天中空洞自然靈章
諸天隱文天中之樞天中之機天中之轄天中之輗天中大魔
天中之靈玉天金闕中有至神布氣度人福及萬生九和十合
變化上淸無量之奧深不可詳敷落神眞普度天人辟除毒禍
禳解北辰犯忤大殺南極元尊消除疾疫保命延年今日欣慶

受度厯關諸天請滅三惡斬絕地根飛度五戸名列太𤣥魔王
監舉無拘天門東斗消<md:KR5a0001_HFL_051-012b>疾西斗除愆北斗保命南斗延年中斗
大魁主領元官八十一神總監眾仙靑帝蕩疫白帝施教赤帝
宣威黑帝開導黃帝中主萬神從詔靑天魔王身佩帝書赤天
魔王飛行太虛白天魔王萬惡潛誅黑天魔王統攝眞符黃天
魔王布令𤣥都五帝大魔萬神之宗執天大範總領鬼兵麾旛
仗節遊觀太冥神化無方與天同生上天度人嚴攝寒庭元王
受命普掃祅祥疾疫莫作正氣流行生民自牧却滅禍殃命如
山河福等昊蒼天師寶符𤣥<md:KR5a0001_HFL_051-013a>靈大章龍文虎檄追召魁剛屠割
鬼爽風火無停千千截首萬萬剪形魔無干犯鬼無祅精三官

九都考察鬼營不得怠縱金馬驛呈化周無窮符告萬靈上宮
𤣥宰飛奏帝宸無極高妙燿華洞淸氣生芳澄天地備成神運
變化風火交騰精鍊九劫水躍龍門雲凝玉堅天闕九關瓊觀
寶樓萬神守垣九絕明燿朱符召仙日揚九光月吹十霞五斗
回車天英藴蘭帝妃泝香玉眞踞軒五老授職三官迅軿保民
無疆吉慶如山眞元吐氣金馬當<md:KR5a0001_HFL_051-013b>前泛霄隱庭奏鐘舞津正道
流行疾疫莫登命曆益算壽年億千五方天使虎巾龍官咸領
制劵歸造眞𤣥丹煇啟明運周自然元皇大布靈寶玉篇赤書
五符八威正文保安大劫使氣飛行大梵包羅萬品施張元綱
布演無極諸天輪轉無色周遍十方騰駕扶摇旋厯經常消除

疾疫五方之神天温六傷却以洞文災怪消殄毒害絕源天機
奏名𤣥軌交纒二十五氣歸功上元八羅冥會合混𤣥𤣥𤣥中
太眞天帝高皇泛景太霄吟引宸風金<md:KR5a0001_HFL_051-014a>昌明秀消蕩祅凶豁落
奮擊流響雲宮仙音攝氣靈光返生太微御正上昇玉京邪癘
殞殄仙眞列言三氣護生六府散烟千和萬合自然成眞眞中
有神長生大君正御南極掃滅祅氛收除怪害五疫消平太乙
持火燒蕩魔官司命膺策收伏羣姦桃康命靈萬景合延執符
把籙召命生根上遊上淸出入黃庭明堂之內絳闕之中保正
𤣥丹三眞道宮中理五府境域明通十轉回靈萬氣齊升升仙
鍊養無極度人上開八門飛天寶輪罪福禁<md:KR5a0001_HFL_051-014b>戒宿命因緣普受

開度死魂生身身得受生上聞諸天諸天之上各有生門中有
空洞謡歌之章魔王靈篇辭參高眞
　　第一欲界消除疾疫飛空之音
祅羣干正　　　　肆毒分身　　　　遊散八方
疾疫生民　　　　水寒火熱　　　　穢氣紛紛
進尸滅眞　　　　惑亂世人　　　　韓司校錄
南極火鈴　　　　炎烟赫衝　　　　善惡速分
文昌帝省　　　　九萬官君　　　　符命下傳
風火無停　　　　疾疫普消　　　　壽樂康甯<md:KR5a0001_HFL_051-015a>
生道旣正　　　　名奏天機　　　　降集眞氣

救災却非　　　　玉津灌鍊　　　　與身同飛
　　第二色界魔王保命延年之章
冠峩碧蕖　　　　龍文虎書　　　　帶劔朱綬
杳靄雲衢　　　　丹文玉璽　　　　威鎭太虛
太上黃籍　　　　五老天符　　　　仙官注筆
布令元都　　　　夀年無窮　　　　大化安舒
疾疫不入　　　　心有𤣥儲　　　　虛皇垂教
萬惡皆驅　　　　南昌火府　　　　朱陵上宮
洞陽火官　　　　嚴駕九龍　　　　寶珠顯妙<md:KR5a0001_HFL_051-015b>
眞文下敷　　　　丹化凡骨　　　　昇入帝居

笑爾阿人　　　　詠此靈音　　　　舉形變仙
上升天堂
　　第三無色界魔王升神造𤣥歌曰
剛風爲石　　　　壘此重山　　　　風澤堅凝
深藏帝關　　　　日月運行　　　　流轉諸天
化君主令　　　　有形悉頒　　　　爾氣淸空
爾形秀冲　　　　邪疫無侵　　　　湛然神宫
大經龍蟠　　　　合交景雲　　　　血化玉液
精鍊瓊輪　　　　魔王虎冠　　　　繡幟朱軿<md:KR5a0001_HFL_051-016a>
錄子正心　　　　授子仙宮　　　　雲層峩峩

黃霞碧波　　　　授過冥曹　　　　高仙玉仙
擕手登翠都　　　笑歌入無何
此三界之上飛空之中魔王歌音音參洞章誦之百遍名度南
宮誦之千遍魔王保迎萬遍道備飛昇太空過度三界位登仙
公有聞靈音魔王敬形敕制地祇侍衞送迎拔出地戸五苦八
難七祖昇遷永離鬼官魂度朱陵受鍊更生是謂無量普度無
窮有祕上天文諸天共所崇泄慢墮地獄禍及七祖翁<md:KR5a0001_HFL_051-016b>
道言此二章並是諸天上帝及至靈魔王隱祕之音皆是大梵
消除疾疫保命延年之言非世上常辭言無韻麗曲無華宛故
謂𤣥奧難可尋詳上天所寶祕於𤣥都紫微上宮依𤣥科四萬

劫一傳若有至人齎金寶質心依舊格告盟十天然後而付焉
道言夫天運否終地道隔塞日月二星虧盈凌犯氣行勃亂度
數差忒大則爲至聖神人之休否小則爲末學生民之疾傷時
疫流染方域生災同氣皆當齊心修齋六時行香十<md:KR5a0001_HFL_051-017a>遍轉經福
德立降消諸不祥無量之文普度無窮
道言夫末學道淺或仙品未充運應滅度身經太陰或疾疫爲
害保命無傾臨過之時同學至人爲其行香誦經十過以度屍
形如法魂神徑上南宮隨其學功計日而得更生轉輪不惑便
得神仙疾疫淸甯人安道泰永保天齡
道言夫天地運終星宿錯度日月失昏四時失度陰陽不調則

災氣自生疾疫爲咎使國<md:KR5a0001_HFL_051-017b>界水旱兵革未平疫毒流行兆民死
傷師友契盟有致延染皆當修齋行香誦經夫齋戒誦經功德
甚重上消天災保鎭帝土下禳毒害以度兆民生死受賴其福
難勝故曰無量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人尅得爲
聖君金闕之臣諸天記人功過毫分無失天中魔王亦保舉爾
身得道者乃當洞明至言也<md:KR5a0001_HFL_051-018a>
諸天中大梵隱語無量音　　道君撰
元始靈書中篇

　　　　　　東方八天
　　　　天相樞明　　機省元同　　中黃四司
　　　　玉韜上公　　靈虛太𤣥　　錫命眞封
　　　　雲文祕紀　　校績南韓　　文妃錄品
　　　　簡昇紫垣　　章號瓊韞　　朱曜洪頒
　　　　護字達龍　　府開命神　　碧圓通照
　　　　萬道冥神
　　　　　　南方八天<md:KR5a0001_HFL_051-018b>
　　　　感帝交仙　　羽縹素烟　　梵混自澄
　　　　洞魔駐筵　　驛騰信馥　　官師允騫

　　　　憫符昭濟　　功念幽泉　　利庇黎冲
　　　　進除果嚴　　激思求邈　　深頥浩田
　　　　無落由動　　壁刻元綿　　救澤苦涸
　　　　常應匪邊
　　　　　　西方八天
　　　　空含意模　　仙令忮宣　　謹悟豈緘
　　　　孔雄假乾　　遐函默祝　　兵胄潛蕃
　　　　敕章钁究　　成島俠連　　變宥忽網<md:KR5a0001_HFL_051-019a>
　　　　測粹武賢　　諱愚祈昏　　奏迷縛還
　　　　中帝赤懸　　威劔蒼蚖　　識爽杳辨

　　　　斯質華聯
　　　　　　北方八天
　　　　玉宸宰儀　　洪蕩胡時　　忽透象察
　　　　役曹橫旂　　統按宥生　　火迅車馳
　　　　驛典責文　　嶽圄魂疑　　蒙乖亢正
　　　　敷式奚重　　教檢斗剛　　太一九佪
　　　　矢慘丙注　　符策按圍　　目夔公馬
　　　　戮罰拉摧<md:KR5a0001_HFL_051-019b>
　　　　鬼滇長澤(東)谷雲敞施(南)赤圖震皇(西)
　　　　馘醜榮垂(北)

　　　　　以上四句計一十六字消除疾疫朱書服之吉
道言此諸天中大梵隱語無量之音後一十六字治病去疫斷
瘟密敕其法祕重有知其音能齋而誦之者諸天皆遣飛天神
王下觀其身書其功勤上奏諸天萬神朝禮地祇侍門大勳魔
王保舉洞眞道備尅得遊行三界昇入金門此音無所不辟無
所不禳無所不<md:KR5a0001_HFL_051-020a>度無所不成天眞自然之音也故誦之致飛天
下觀上帝遙唱萬神朝禮三界侍軒羣祅束首鬼精自亡琳琅
振響十方肅淸河海靜默山嶽吞烟萬靈振伏招集羣仙天無
氛穢地無祅塵冥慧洞淸大量𤣥𤣥也
