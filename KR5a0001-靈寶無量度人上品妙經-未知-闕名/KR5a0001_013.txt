







@fw元始无量度人上品妙經卷之十<md:KR5a0001_HFL_013-001a>三
太乙元精品
道言昔於元黃天中紫空金碧大方明土受元始度人太乙元
精无量上品元始天尊當說是經周回十過以召十方始當詣
座天眞大神上聖高尊妙行眞人黃老元帝太乙元精妙空眞
君中央九壘三十六皇君仙王地眞大神土中眞皇靈仙土下
官曹司馬无鞅數眾升空而來碧霞黃雲綠輿瓊輪丹華垂蔭
元精玉光叢萃瑞色洞煥太空五日五夜<md:KR5a0001_HFL_013-001b>太乙神眞徧覆諸天
日月宮府星斗宮闕龍馭无馳玉機停揵纒厯凝煇洞如金色
泠飈靜夷天谷深湛綠煙低微明煇昭敞碧天流綱紫煙飛靄

三元浩回四炁眇清一國地土山川林木緬妥平砥無復高下
土皆金璃厚柔含煇彩縟霞觀無有異色眾眞侍座元始天尊
𤣥座空浮五色神龍之上說經一徧諸天大聖同時稱善是時
一國男女目覩心思諸天諸地辰景山海瓊臺寶閣仙聖鬼神
自何出生而具此相說經二徧思念日月交流<md:KR5a0001_HFL_013-002a>河海並注憑何
運搖依空獨立說經三徧一切天人回光洞視炁入𤣥元道合
虛皇說經四徧一切天人俯仰三界雲動風施荐臻嘉瑞說經
五徧證悟化本太乙元精无形眞土感化而生說經六徧靈心
頓開懸知天地陰陽順度萬物遂成說經七徧𤣥沆泛灑玉芝
自生龍虎悲吟感悟法相說經八徧身鍊爲空空化爲眞如是

神通實爲希有說經九徧大會咸悅瞻見元始得悟道機元精
爲妙說經十徧天樂流韻萬籟齊聲玉相垂慈潔如<md:KR5a0001_HFL_013-002b>空素是時
一國是男是女莫不傾心皆受護度咸得長生
道言是時元始天尊說經一徧東方无極无量品太乙元精至
眞大神無鞅之眾浮空而至說經二徧南方无極无量品太乙
元精至眞大神無鞅之眾浮空而至說經三徧西方无極无量
品太乙元精至眞大神無鞅之眾浮空而至說經四徧北方无
極无量品太乙元精至眞大神無鞅之眾浮空而至說經五徧
東北无極无量品太乙元精至眞大神無<md:KR5a0001_HFL_013-003a>鞅之眾浮空而至說
經六徧東南无極无量品太乙元精至眞大神無鞅之眾浮空

而至說經七徧西南无極无量品太乙元精至眞大神無鞅之
眾浮空而至說經八徧西北无極无量品太乙元精至眞大神
無鞅之眾浮空而至說經九徧上方无極无量品太乙元精至
眞大神無鞅之眾浮空而至說經十徧下方无極无量品太乙
元精至眞大神无鞅之眾浮空而至十徧周竟十方无極太乙
元精天眞大神一時同至一國男女傾心歸仰<md:KR5a0001_HFL_013-003b>咸聞
元始天尊宣演太乙元精之法出生天地三界仙聖鬼神必依
眞土胞胎養育然後而成眞土者非有形頑滯之土茲乃五行
鍊化先天地生道之全體無形眞土識此眞土自然得道必當
禮覲元始求此妙法來者有如細雨密霧無鞅之眾迮國一半

土皆偏陷非可禁止於是元始懸一寶珠大如黍米在空𤣥之
中去地五丈元始登引天眞大神上聖高尊妙行眞人黃老元
帝太乙元精妙空眞君<md:KR5a0001_HFL_013-004a>土中土下一切眞靈无量聖眾十方无
極太乙元精至眞大神無鞅數眾俱入寶珠之中天人仰看惟
見拂拂從珠口中入旣入珠口不知所在國人廓散地還平正
無復欹陷元始卽於寶珠之內說經都竟眾眞監度以授於我
當此之時喜慶難言法事粗悉諸天復位倐歘之間寂無遺響
是時天人值遇經法普得濟度全其本年無有中傷傾土歸仰
咸行信心信道信經信師信法信位信證信常信生信化信本
言無華曲口無邪聲齊同慈<md:KR5a0001_HFL_013-004b>愛異骨成親國安民豐欣樂太平

經始出教一國以道預有至心宗奉禮敬皆得度世
道言元始天尊說經中所言並是諸天上帝內名隱韻之音亦
是眞王內諱百靈之隱名也太乙元精者無形眞土也眞土無
形卽是太空太空爲土其中生出三界一切天地眞仙龍神人
鬼兆若知之以有合無以性合空以神合道卽爲高眞非世之
常辭上聖已成眞人通𤣥究微能悉其章誦之十過諸天遙唱
萬神設禮太乙臨景河海靜默元精布化<md:KR5a0001_HFL_013-005a>山嶽藏雲眞土孕明
內生日月無形示象璇璣不行羣魔束形鬼精滅爽迴屍起死
白骨成人至學之士誦之十過則五帝侍衞三界稽首魔精喪
眼鬼祅滅爽濟度垂死絕而得生太乙施德元精散靈收炁於

空招神於無續命繼生土爲命先所以爾者學士穢炁未消體
未洞眞以制十方威未制天政德可伏御地祇束縛魔靈但卻
死而已不能更生輕誦此章身則被殃供養尊禮門戸興隆世
世昌熾與善因緣萬災不干神明護門斯經尊<md:KR5a0001_HFL_013-005b>妙獨步玉京度
人無量爲萬道之宗巍巍大範德難可勝
道言凡誦是經十過諸天齊到太乙元精土眞變生道胎分神
泉曲開明億曾萬祖幽魂苦爽皆卽受度上昇朱宮格皆九年
受化更生得爲貴人而好學至經功滿德就皆得神仙飛昇金
闕遊宴玉京也上學之士修誦是經太一孕靈土主五福元精
入身皆得受度飛昇南宮世人受誦則延壽長年土爲金母水

爲土孫土爲元炁金爲眞鉛水旣遇金鉛<md:KR5a0001_HFL_013-006a>與汞親識者不死遇
者知眞然後皆得作尸解之道魂神暫滅不經地獄卽得返形
遊行太空含咀土精普度無窮一切天人莫不受慶无量之福
生死蒙惠上天所寶不傳下世至士齎金寶效心盟天而傳輕
泄漏慢殃及七祖長役三塗侍經五帝玉童玉女各二十四人
營衞神文保護受經者身
道言正月長齋誦詠是經太乙元精萬變生形爲上世亡魂斷
地逮役度上南宮七月長齋誦詠是經太乙元精土爲生根身
得神仙<md:KR5a0001_HFL_013-006b>諸天書名黃籙白簡削死上生十月長齋誦詠是經太
乙元精土號帝尊中臨四方乘黃豐文爲國王帝主君臣父子

安鎭國祚保天長存世世不絕常爲人君安鎭其方民樂太平
八節之日誦詠是經太乙元精八風朝元太乙在庭五福來佑
八難不經得爲九宮眞人本命之日誦詠是經太乙元精保命
長生无形上祖元始前生生命之本隱於太𤣥開目無見惟覩
空𤣥空𤣥爲寶悟之昇仙魂神澄正萬炁長存不經苦惱身有
光明三界侍<md:KR5a0001_HFL_013-007a>衞五帝司迎萬神朝禮名書上天功滿德就飛昇
上清
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐青黃白三
色雲氣之中內外蓊冥有青龍白虎朱雀𤣥武獅子白鶴羅

列左右日月照明洞煥室內太乙元精之氣烱烱赤景居兆
頂上項生圓象光暎十方如此分明密咒曰
无上𤣥元太上道君召出臣身中三五功曹<md:KR5a0001_HFL_013-007b>左右官使者侍香
玉童傳言玉女五帝直符直日香官各三十六人關啟所言今
日吉慶長齋清堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經<md:KR5a0001_HFL_013-008a>




元始无量度人上品妙經
元始洞𤣥靈寶本章太乙元精上品妙首黃庭度人百魔隱韻
離合自然太乙元精无无上眞元始祖土名爲太空空爲太乙
祖土元精胞養三界化生諸天開明三景是爲天根上無復祖
惟道爲身無處無空無所非土空土土空爲道之母無形爲空
有形爲土空能生化是爲眞空土元無形是爲眞土土爲生命
識空者仙空可獨化土有至文太乙元精眞土之名五文開廓
普殖神靈无文不光无<md:KR5a0001_HFL_013-008b>文不明无文不立无文不成无文不度
无文不生是爲大梵天中之天鬱羅蕭臺玉山上京上極无上
大羅玉清眇眇劫仞若亡若存三華離便大有妙庭金闕玉房

森羅淨霐神霄梵炁周回十方中有太乙元精之神中有南極
長生帝君中有東極青華帝君中有度世司馬大神中有好生
韓君丈人中有南上司命司錄延夀益算度厄尊神迴骸起死
无量度人今日校錄諸天臨軒
東方无極飛天太乙元精神王長生大聖无<md:KR5a0001_HFL_013-009a>量度人
南方无極飛天太乙元精神王長生大聖无量度人
西方无極飛天太乙元精神王長生大聖无量度人
北方无極飛天太乙元精神王長生大聖无量度人
東北无極飛天太乙元精神王長生大聖无量度人
東南无極飛天太乙元精神王長生大聖无<md:KR5a0001_HFL_013-009b>量度人

西南无極飛天太乙元精神王長生大聖无量度人
西北无極飛天太乙元精神王長生大聖无量度人
上方无極飛天太乙元精神王長生大聖无量度人
下方无極飛天太乙元精神王長生大聖无量度人
十方至眞飛天太乙元精神王長生度世无<md:KR5a0001_HFL_013-010a>量大神並乘祥雲
絳輿青輦華蓋文輪驂駕黃鳳五色金龍建太乙之節元精靈
旛前嘯貔虎齊唱後吹鸞鶴同鳴獅子辟邪嘯歌噰噰五老啟
途羣仙翼轅億乘萬騎浮空而來傾光回駕監眞度生皇極丞
相南昌上宮韓司主錄監生大神執籙把籍齊到帝前體化探
𤣥考驗靈關𤣥牝之門八極之根吸引太空土炁氤氲空中有

眞祖命之神接和嚥液腦有土精下流黃庭上通泥丸𤣥牝呼
吸空炁无端天光入淵七世命仙隨所應度嚴校<md:KR5a0001_HFL_013-010b>諸天普告三
界无極神鄉泉曲之府北都羅酆三官九署十二河源上解祖
考億劫種親疾除罪簿落滅惡根不得拘留逼合鬼羣元始符
命時刻昇遷北都寒池部衞形魂制魔保舉度品南宮死魂受
鍊仙化成人生身受度劫劫長存隨劫輪轉與天齊年永度三
塗五苦八難超淩三界逍遙上清上清之天天帝洞眞无色之
境梵行
東方八天
昭體通生天帝傳煇子譚<md:KR5a0001_HFL_013-011a>

義明理陽天帝虞戸逸承
神英化靈天帝無竟訶孫
眞慧無方天帝抱淵力南
光持蒼景天帝匠洄庶嘉
履昌收期天帝載疆幽低
洞虛耀靈天帝直夷𨚧婁
純化道威天帝尾頂內鮮
南方八天
龍梵信光天帝還求耳光
大元逝炎天帝哲育辨徊<md:KR5a0001_HFL_013-011b>

丹輿平雲天帝黨遙復交
耀華九光天帝卓爓鍊琚
文爲空海天帝乙靈播成
朱明散景天帝滔槩爽塗
佐孚執符天帝密嶽敬良
燿赤浮修天帝阿隸宥公
西方八天
儲神衍邱天帝崇幾種聞
金眞浩懷天帝陸時碧仙
眞妙簡升天帝亮剛質佗<md:KR5a0001_HFL_013-012a>

太空無思天帝虎凡禱韓
太白定眞天帝泰物田
果才極輔天帝落儒祈倪
𩁹里齊明天帝突盧偃祉
亶功慶恭天帝秉康俞垂
北方八天
淨鍊按地天帝略茹經
𤣥蓋斷淨天帝覺𤣥奔
承華洞虛天帝度仙變明
道龍契明天帝報順思<md:KR5a0001_HFL_013-012b>

泉宮計眞天帝遊𤣥定蒙
斗嚴校錄天帝拘神綩牢
驅魔掖功天帝邈載靜高
湛截珠孕天帝象希祕雲
三十二天三十二帝諸天隱諱諸天隱名天中空洞自然靈章
諸天隱韻太乙之音太乙之尊太乙之神太乙元精太乙之靈
虛一爲九一爲土基極數爲十十爲土成土非形土變化上清
无量之奧深不可詳敷落神眞普度天人今日欣慶受度還元
知祖見道歸眞<md:KR5a0001_HFL_013-013a>仰空引和土胎金神立兆生命爲兆眞身厯關
諸天請滅三惡斬絕死根飛度五門名列太𤣥眞王監舉無拘

天關東斗青龍西斗金虎北斗靈龜南斗鶉首中斗大魁四像
依土土爲陰胞脫胎乃生青帝付魂白帝育魄赤帝生神黑帝
傳靈黃帝主意注性飛神青土神王驅魔遣屍赤土神王勾吒
血嗤白土神王磨堅遁儀黑土神王照精馘騤黃土神王屈多
繁徒五方眞土太乙元精普周太空與空同形變化之母萬神
之宗飛行鼓從總領<md:KR5a0001_HFL_013-013b>鬼兵麾幢鼓節出入太空自號赫奕諸天
齊功出生兩儀化成九宮三界分立眞土納容太乙元精使兆
得道升眞達靈上天度人嚴攝北酆神王受命普掃不祥長牙
吐毒方顱四張錦額前驅嚴斗仗旛擲火萬里流鈴八衝敢有
干試拒遏上眞金鉞前戮巨獸後刑屠割鬼爽風火無停千千

截首萬萬翦形魔無干犯鬼無祅精三官北酆明檢鬼營不得
容隱金馬驛呈普告無窮萬神咸聽三界五帝列言上清空洞
元精太乙未名土行六虛<md:KR5a0001_HFL_013-014a>變化萬生玉京金城神倉九清一土
所生諸天備成非土不生非土無陽祖土爲空下出龍康眇眇
億劫混沌之中上空生色下空生淵空極生風風蕩水傾風澤
洞虛金剛乘天天上天下無幽無冥無形無影無極無窮溟涬
眞土疆名太乙內號元精元精之陽遼廓無光赤明開圖運度
自然元始道先安鎭土元空梵成文敷落五篇赤書玉字八威
龍文保制劫運使天長存梵炁彌羅萬範開張元綱流演三十
二天輪轉無色周回十方旋斗<md:KR5a0001_HFL_013-014b>厯箕回度五常三十五分總炁

上元八景冥合炁入𤣥𤣥𤣥中太皇上帝高眞汎景太霞嘯詠
洞章金眞朗郁流響雲營玉音攝炁靈風聚煙紫虛鬱秀輔翼
萬仙是皆眞土太乙元精變炁化成無土不成與道爲盟土雖
無形內有生眞土爲牝牡播精留神千和萬合自然成眞眞中
有神長生大君青華公子玉妃眞神太乙元精司命大神桃康
合延體玉揚津執符把籙保命生根上遊上清出入華房八冥
之內細微之中下鎭人身泥丸絳宮<md:KR5a0001_HFL_013-015a>中理五炁混合百神十轉
迴靈萬炁齊仙仙道貴生无量度人上開八門飛天法輪罪福
禁戒宿命因緣普受開度死魂生身身得受生上聞諸天諸天
之上各有生門中有空洞謠歌之章眞王靈篇辭參高眞

第一太乙元精太空之音
三界未造天地無名十方皆空
空亦遇稱不識道祖以空述形
空爲無有徧處混成一切眾生
但知土名爲空所隔不見道眞<md:KR5a0001_HFL_013-015b>
不知空者空非本稱認空棄道
著空滯聲不知其空所空無形
無形者何是眞土精不知眞土
妄認爲空空性頑慢何緣物生
故知三界萬天九清玉京大山

鬱羅高臺不能自有因土乃生
土名眞空出生萬化離空求眞
皆是幻假勿取此空自障其目
拂空翳除眞土露形蕩蕩道體
無所不成兆之𤣥牝日飮土精<md:KR5a0001_HFL_013-016a>
故能長生遨遊赤城眞土之炁
立可仙身
第二太乙元精眞王之章
高上神霄去地百萬周回八方
眞遊降盼神霄之境碧空爲徒

不知碧空是土所居此非世間
陰濁之土獨能植生嵗除月更
春至則復遇夏乃繁況此眞土
無爲無形不有不無萬化之門
積雲成霄剛炁所持履之如綿<md:KR5a0001_HFL_013-016b>
萬鈞可支玉臺千劫宏樓八披
梵炁所乘雖高不巍內有眞土
神力固維太乙元精世不能知
我今爲此章清音自合離
第三太乙元精眞王歌曰

朝登太元阿夕宴天河源人間已再劫
閬風春正鮮星羽整巍冠轡龍御神風
霄程不計里紫雲但瞳矓玉女戞鳴庚
清音自寥寥喚此浩劫迷爽愷登雲濤
香煙起綠𥦗赤錦迴紫霄翠色悚長樓<md:KR5a0001_HFL_013-017a>
電旗隨雲飄彩虹展瓊梁萬仙舞靈謠
世界量三千眞土所倫陶不知道德母
委聖奔蕭翹哀此塵中流歌此撫雲璈
此三界之上飛空之中眞王歌音音參洞章誦之百徧名度南
宮誦之千徧眞王保迎萬徧道備飛昇太空過度三界位登仙

公有聞靈音眞王敬形勑制地祇侍衞送迎拔出地戸五苦八
難七祖昇遷永離鬼官魂度朱陵受鍊更生是謂无量普度无
窮有祕上天文諸天共所崇泄慢墮地獄禍及七祖翁<md:KR5a0001_HFL_013-017b>
道言此二章並是諸天上帝及至靈眞王隱祕之音判指眞土
道之所歸太乙元精長養光輝兆能體之不有凶衰性金空土
子順母和定而守之息息不離太元之山巨樓雙谿納眞吐氣
兆命所依滅空見土萬氣可補神氣相融死戸自封皆是大梵
之言非世上常辭言無韻麗曲無華宛故謂𤣥奧難可尋詳上
天所寶祕於𤣥都神霄玉清王府運行壬辰大君下降奉教以
傳若有至人齎金寶質心依舊格告盟十天然後而付焉<md:KR5a0001_HFL_013-018a>

道言夫天地運度否終日月五星虧盈至聖神人休否末學之
夫疾傷凡有此災同氣皆當齊心修齋六時行香十徧轉經福
德立降消諸不詳无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法則太乙護宅元
精灌形眞王長生生炁來幷魂神徑上南宮隨其學功計日而
得更生輪轉不惑便得神仙
道言夫天地運終星宿錯度日月失明四時<md:KR5a0001_HFL_013-018b>失序陰陽不調國
土有災兵刑鬼盜疫毒流行兆民死傷師友命過法學禍殃亦
當修齋行香誦經夫齋戒誦經功德甚重上消天災保鎭帝王

下禳毒害以度兆民生死受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人尅得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也<md:KR5a0001_HFL_013-019a>
諸天中大梵隱語无量音道君撰
元始靈書太乙元精中篇
東方八天
華生豐角徧阿靈昧至冥辨谷
烈令均馳獻迪陽循離連國隣

召證荷頂席度招卿桓卓野迂
盧丁素偁馬闌召靜越度井庚
茁苓球部騫靈處登溢揚秉弛
辜訾徤澄
南方八天<md:KR5a0001_HFL_013-019b>
嶽俞莊乾弊炎鍾利廓璘曠時
偃阮輪技迸并驛司牛霐輦符
治止物肅丹巒古州燕漏鼎洞
隔彭輳流柄否激敦力奚𤣥焚
潛求猛需液釜紀昆眞昻嵯幾

燿梵就温
西方八天
覩莽浩都意梵寂類悅廣侈特
亶想冥閎祝闌文克鬭關洪依
蹈悅奔權秀眞雲微罷藿杏候<md:KR5a0001_HFL_013-020a>
迎東胃旗鍊祖頓思遠曠被圭
鎭摹孽注協黨建宏敷落賚系
淵覺祕涓
北方八天
臭漠澤官斗君司韓庭厯潘眞

金房璧完隸畜渾島巴龍幽湍
釋池頓魂萬卑左盤軸樊滋巡
酉岨瑟觀灞霞注智畧汧洞關
攝簡命神帝皇符溟作契爓海
澗章暄盈<md:KR5a0001_HFL_013-020b>
道言此諸天中大梵隱語无量之音舊文太始眞王以𤣥狩之
毫總括書之太空之中時隱時顯以招太乙元精之炁元始祖
土出生萬靈爲混沌有物之母太𤣥有命之先兆能知之與空
隱淪兆身本空寓精成身自有損實實去還虛虛乃空號身入
太无入空如煙散化萬天出空成仙應感隨緣念之卽現忘之

返𤣥不知所以自然而然字皆廣長一丈天眞皇人昔書其文
以爲正音有知其音能齋而誦之者諸天皆遣飛天神王下觀
其身<md:KR5a0001_HFL_013-021a>書其功勤上奏諸天萬神朝禮地祇侍門大勳魔王保舉
上眞道備尅得遊行三界昇入金門此音無所不辟無所不禳
無所不度無所不成天眞自然之音也故誦之致眞王下觀上
帝遙唱萬神朝禮三界侍軒羣祅束首鬼精自亡琳琅振響十
方肅清河海靜默山嶽吞煙萬靈振伏招集羣仙天無氛穢地
無祅塵冥慧洞清大量𤣥𤣥也
