






<md:KR5a0001_HFL_016-006b>
元始无量度人上品妙經
元始洞𤣥靈寶本章陰陽離合五行化體上品妙首十極度人
天皇隱韻離合自然太極妙範幽微至𤣥大混之始運化百神
清濁辨體升降陰陽交會變化景燿昭彰積氣定數五用分方
下育其形上麗其精長養於中道有其常柔剛燥濕寒暑溫涼
沖和元一總括靈綱相資相化相剋相成無此不立無此不成
無此不度無此不生是爲靈寶天中之眞瓊琅上境會月之宮
總攝萬界統御玉晨鬱<md:KR5a0001_HFL_016-007a>藹華煙縹緲之根三關九域承光妙宗
金闕玉房森羅淨霐大行梵炁周迴十方中有陰陽造化之神
中有開天立極之君中有主宰𤣥機大神中有三元皇君丈人

中有司掌五靈五炁四時四序太歳尊神離合化體无量度人
今日校錄諸天臨軒
東方无極啟靈神王長生大聖无量度人
南方无極華景神王長生大聖无量度人
西方无極育素神王長生大聖无量度人
北方无極元精神王長生大聖无量度人<md:KR5a0001_HFL_016-007b>
東北无極定運神王長生大聖无量度人
東南无極開生神王長生大聖无量度人
西南无極成德神王長生大聖无量度人
西北无極𤣥寶神王長生大聖无量度人

上方无極天樞神王長生大聖无量度人
下方无極地關神王長生大聖无量度人
十方至眞主化神王長生度世无量大神並乘飛雲絳輦丹輿
扶華翠葆驂駕瑞獸五色驪龍建流火之節𤣥燿大旛前導十
天妙樂後參三界謡歌赤文洞章和合生音十華啟<md:KR5a0001_HFL_016-008a>塗七精捧
轅億仙萬眞吟詠而來遊空步虛召炁攝雲天樞丞相无極元
宮九靈𤣥佐化炁大神執籙持符齊到帝庭隨所開化運斡諸
天普告三界洞冥六關青館丹池黃關泉臺離合陰陽化體五
行驅役感變萬類生成包羅流布二炁飛騰大化交周升降相
纏元運四虛綱紐囘旋把握元機陰魄陽魂𤣥悟眞妙神飛玉

京朱陵火鍊仙化超升升眞受度劫劫長存陰陽輪轉與天齊
年永離鬼魔干試之難超淩三界逍遙太清太清之天天<md:KR5a0001_HFL_016-008b>帝化
光無色之境梵行
東方八天
燿祺靈藪天帝重機冲𤣥
瑜昉智參天帝福世化仙
乙羅沖試天帝都智益相
景妙盡思天帝觀察九幽
田靈緒成天帝露芝淵嶽
離眞合𤣥變極天帝迮逵𤣥通

道依顯靜虛神天帝猷神令思
厯思證理明通天帝定旋希元<md:KR5a0001_HFL_016-009a>
南方八天
持容慶緒拱化天帝道輔赤明
樂佑思眞管熙天帝孟若享良
魯咸至中天帝遵徒詢
英齊裕管天帝嶧求滿眞
栗還𤣥沖天帝邈暢洞禹
周極盟眞天帝卓湛起𤣥
明洞祕思天帝幾先承臯

康宗揚義超無天帝動常遜
西方八天<md:KR5a0001_HFL_016-009b>
敦極洞皇天帝𤣥華定明
照志演微天帝道萬有來
太始昭生天帝本希冲遙
嚴極靜修天帝安邱居疇
直輪渾樞天帝彥樂想敷
吉令化時天帝碧琳次囘
温閔成儀天帝鐸儲庸良
肅圓恭慶天帝熙德重光

北方八天
惠祖龍坡天帝全無定生<md:KR5a0001_HFL_016-010a>
寂無常善天帝無𤣥敬充
蒙𤣥靈示天帝遁伯高
妙度進良天帝望宗景昭
灝景護眞天帝宥慶離丞
九眞太羽天帝變常宗
默和隆度天帝燿河司靈
幽無委𤣥天帝奕功仲勳
三十二天三十二帝諸天隱諱諸天隱名天中空洞自然靈章

諸天隱韻陰陽之音五行之尊離合之神化體自然窮變之靈
九和十<md:KR5a0001_HFL_016-010b>合變化上清无量之奥深不可詳敷落神眞普度天人
今日欣慶受度厯關諸天呼陰召陽聚散激燌春木孕火爲夏
之炎秋金育水爲冬之寒四季運土萬物生全三炁化體離合
幽關二景騰變乃辨五行三炁結精鼓躍陶鎔飛伏沉顯道行
其權三界直立萬類俱安再離再合神精播宣玉丹凝結形具
質靈化體萬變一眞自然眞王持鑰啟闢天門東斗生陽西斗
誕陰陰陽斗降金魄木魂北斗𤣥津南斗赤明中斗總御常司
眾靈青帝發<md:KR5a0001_HFL_016-011a>生白帝成形赤帝敷養黑帝通精黃帝定意檢策
萬神青天魔王巴元醜伯赤天魔王負天擔石白天魔王翻山

六目黑天魔王監醜朗馥黃天魔王橫天擔力五帝大魔萬神
之宗隨炁離合體化周流飛騰翕張與道爲儔建植大器分布
九邱經營天地掌握神兵持符執節飛行太空自號赫奕諸天
齊功上天度人嚴攝北酆黃老奉詔殄滅祅祥夔龍禦毒驎騎
驅鋒參尾警前赤甲揚旌擲火萬里流鈴八衝敢有干試拒遏
上眞素靈前戮火<md:KR5a0001_HFL_016-011b>兵後刑陰蕩鬼魅殺伐邪精明晨定錄考校
無停魔無干犯鬼無迯形六天列曹案察鬼營不得容隱風火
驛呈普吿三元萬神咸聽九淵上佐簡奏太清洞劫綿曠太始
龍康眇眇億劫混沌之中離合陰陽五性自生化體空常上窮
三色下極重淵風轉九虛金火乘天天上天下無幽無冥無形

無影無極無窮溟涬化炁遼廓交纏丹光啟圖劫厯自然元始
安鎭敷落五篇赤書玉字八威龍文保制劫運使天長存梵炁
彌羅萬範開張元綱流<md:KR5a0001_HFL_016-012a>演三十二天輪轉無色周迴十方旋斗
厯箕回度五常三十五分摠炁上元八景冥合炁入𤣥𤣥𤣥中
太皇上帝高尊汎景太霞嘯詠洞章金眞朗郁流響雲營玉音
攝炁靈風聚烟紫虛鬱秀輔翼萬仙悉由陰陽離合五行化體
顯充妙炁生成感變正道開化至眞眞中有神長生大君青華
大帝皓靈尊神太乙務猷司命理明桃康主命合延帝尊執符
把籙保命生根上遊九清出入黃房𤣥丹之內絳闕之中下鎭
六扉洞穴蒼精中理五炁混<md:KR5a0001_HFL_016-012b>合百神十轉迴靈萬炁齊仙仙道

貴生无量度人上開八門飛天法輪罪福禁戒宿命因緣普受
開度死魂生身身得受生上聞諸天諸天之上各有生門中有
離合化體之章眞王靈篇辭參高眞
第一離合飛空之音
一炁旣闢萬化通流離合陰陽
大劫交周九天八極三十二關
一離一合炁數推遷明明元象
下應人身森羅宮闕統備百神<md:KR5a0001_HFL_016-013a>
欲斷輪轉順修五行五行變化
是爲天元爾能識之舉形飛仙

靈府濁昧爲道不成豈知悟道
神炁同升陰陽離合萬物循萌
逍遙過三界自然無死生神飛步圓羅
雙闕朝高眞
第二眞人化體之章
控駕遊八冥停景崑山阿金闕禮虛皇
鬱藹乘大霞化體空無中生成濯𤣥波
拘形欲未蠲陰念無津涯業念相追尋<md:KR5a0001_HFL_016-013b>
漫漫沈愛河一墮穢濁境苦道興悲歌
我今敷至教正炁遏邪源赤文度羣品

黃旗招大魔永以享大福億齡奚足多
嗟爾塵中子背眞其如何
第三五行陰陽歌曰
渺渺三天上巍巍白玉京元始御明景
立此大化根陰生結黃華陽光敷赤輪
二炁相纏羅太空流五行七景忽騰變
萬𢑥從此生五行互遷改誰測敗與成
神霄執𤣥紀總校諸天人左攝三界魔<md:KR5a0001_HFL_016-014a>
右制六天兵寶章召和炁玉符集百靈
天丁秉瓊鉞赤帝擲流金收捕羣魔醜

境土皆澄清普天被眞蔭億劫保無傾
此三界之上飛空之中眞王歌音音參洞章誦之百徧名度南
宮誦之千遍眞王保迎萬徧道備飛昇太空過度三界位登仙
公有聞靈音眞王敬形敕制地祇侍衞送迎拔出地戸五苦八
難七祖升遷永離鬼官魂度朱陵受鍊更生是謂无量普度無
窮有祕上天文諸天共所崇泄慢墮地獄禍及七祖翁<md:KR5a0001_HFL_016-014b>
道言此二章並是諸天上帝及至靈仙王隱秘之音陰陽離合
之奥五行化體之機啟造天地三界剖析混沌之音皆是大梵
之言非世上常辭言無韻麗曲無華宛故謂𤣥奥難可尋詳上
天所寶祕於神霄玉清王府東華經室數厯壬辰依𤣥科下傳

若有至人齎金寶質心依舊格告盟眞王然後而付焉
道言夫天地運度亦有否終日月五星亦有虧盈至聖神人亦
有休否末學之夫亦有疾傷皆陰陽離合化體變現之象凡有
此災同<md:KR5a0001_HFL_016-015a>炁皆當齊心修齋六時行香十遍轉經福德立降消諸
不祥无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法魂神徑上南宮
隨其學功計日而得更生輪轉不惑便得神仙
道言夫天地運終星宿錯度日月失明四時失度陰陽不調國
畿水旱疫毒流行兆民死傷師友命過此爲陰陽五行離合化

體之變皆當修齋行香誦經夫齋戒誦經功德甚重<md:KR5a0001_HFL_016-015b>上消天災
保鎭帝王下禳毒害以度兆民生死受賴其福難勝故曰无量
普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人剋得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語无量音道君撰
元始陰陽離合五行化體靈書玉篇
東方八天<md:KR5a0001_HFL_016-016a>

登岐伽當漏采殊華畢遙普竟
陽職奔涯畧栗延鎭𣣱并密夸
昊嶺睦齎煙迷備賖燿戴紀落
匪清晦陳遘逮嬰緒命列逾秦
酢推晏優隸湖閱臻惑習疲驛
延剛保垠
南方八天
墩籍肆濡騫連法眸定微勤索
益名齒都昕京墉傍蔑神論壬
旣懇甫比演質元存亮澤育嶽<md:KR5a0001_HFL_016-016b>

遮地密眞禱胥愛節聊安步伸
覩羅曷帝妙赤祕輪學但營茂
紀并寥寅
西方八天
鈕鐸率堅蘭康滋孫敬鞠間熾
躍持求昆琥驛傳牘韓機郁文
驗考道聰汧林啟昏極侯備衷
那牢雌能弼劉夷默時圖印成
迮淵期盧亶仝幽岑魯淡蹇望
胡遄救金<md:KR5a0001_HFL_016-017a>

北方八天
信祖熙路賓恭召經絡斗俯胃
青君奕賓本應師鍔元堂古陳
別則仇敏移精竹棼誥宗宜竦
閣德宛循亭徼保際坤山野侖
猛敵象魔孜猷窈靈敕意天放
聊維幾雲
道言此諸天中大梵隱語无量之音舊文字北斗元魁南斗天
箕施行陰陽運斡五行鎭三界於混極立𤣥機於太清離合得
以交其<md:KR5a0001_HFL_016-017b>道水火得以榮其靈統攝羣類與眞合盟浩劫不竭謁

帝𤣥庭字皆廣長一丈天眞皇人昔書其文以爲正音有知其
音能齋而誦之者諸天皆遣飛天神王下觀其身書其功勤上
奏諸天萬神朝禮地祇侍門大勳眞王保舉神霄道備剋得遊
行三界昇入金門此音無所不辟無所不禳無所不度無所不
成天眞自然之音也故誦之致飛天下觀上帝遙唱萬神朝禮
三界侍軒羣祅束首鬼精自亡琳瑯振響十方肅清河海靜默
山嶽吞煙萬<md:KR5a0001_HFL_016-018a>靈振伏招集羣仙天無氛穢地無袄塵冥慧洞清
大量𤣥𤣥也



@fw元始无量度人上品妙經卷之十<md:KR5a0001_HFL_016-018b><md:KR5a0001_HFL_017-001a>七
扶桑青陽品
道言昔於蒼靈天中青芽雲歌大好生土受元始度人扶桑青
陽无量上品元始天尊當說是經周囘十過以召十方始當詣
座天眞大神上聖高尊妙行眞人扶桑大帝青華帝君靑陽寶
燿木皇九炁上眞道君天官從騎眞仙眞人無鞅數眾乘空而
來寶雲青霄合沓紫烟琅碧瓊輿八眞飛輦葆葢流蔭靈霞散
空七色蔚靄洞煥高空九日九夜諸天日<md:KR5a0001_HFL_017-001b>月星宿停虛倚輪五
緯舒光天經順行元綱鎭靜三道清平流暉關紐七辰煥明一
國地土山川林木緬平一等無復高下土潤琳琅無有異色眾

眞侍坐元始天尊𤣥坐空浮青麟玉臺海光寶雲之座說經一
遍諸天大聖同時稱善是時一國男女眾惡消除默契眞道說
經二遍流晶降體完堅萬神說經三遍五臟生華永無百疾說
經四遍金光易骨瓊華鍊形說經五遍通體虛明飛行遊宴說
經六遍化周八極普度十方說經七遍冥曹罷<md:KR5a0001_HFL_017-002a>對進補眞仙說
經八遍元老五帝敷落妙音一切天人皆識雲芽說經九遍諸
天諸地化現嘉祥說經十遍朽骨更生返形復命是時一國是
男是女莫不傾心皆受護度咸得長生
道言是時元始天尊說經一遍東方无極无量品廣生大神無
鞅之眾浮空而至說經二遍南方无極无量品明耀大神無鞅

之眾浮空而至說經三遍西方无極无量品皓晶大神無鞅之
眾浮空而至說經四遍北方无極<md:KR5a0001_HFL_017-002b>无量品𤣥變大神無鞅之眾
浮空而至說經五遍東北无極无量品靈暉大神無鞅之眾浮
空而至說經六遍東南无極无量品混合大神無鞅之眾浮空
而至說經七遍西南无極无量品鎭安大神無鞅之眾浮空而
至說經八遍西北无極无量品回風大神無鞅之眾浮空而至
說經九遍上方无極无量品純德大神無鞅之眾浮空而至說
經十遍下方无極无量品輔化大神無鞅之眾浮空而至十遍
周竟十方无極天眞青陽景燿大神一<md:KR5a0001_HFL_017-003a>時同至一國男女傾心
歸仰各以諸天寶花龍香百果恭敬供養來者有如雲影飛霧

無鞅之眾迮國一半土皆偏陷非可禁止於是元始懸一寶珠
大若明星在太空之中去地九丈元始登引天眞大神上聖高
尊妙行眞人十方无極青陽大神無鞅數眾俱入寶珠之中天
人仰看惟見勃勃從珠口中入旣入珠口不知所在國人廓散
地還平正無復欹陷元始卽於寶珠之內說經都竟眾眞監度
以授於我當此之時喜慶難言法事粗悉諸<md:KR5a0001_HFL_017-003b>天復位倐歘之間
寂無遺響是時天人遇值經法普得濟度全其本年無有中傷
傾土歸仰咸奉高眞合景合妙合炁合神合元合本合惠合靈
合化合變合性合明心符上聖演範流行青陽降體雲芽發生
二暉灌鍊眞道克成經始流布一國仰教咸罄至誠衞生保質

皆得度世
道言元始天尊說經中所言竝是諸天上帝內名隱韻之音亦
是眞王內諱百靈之隱名也宣演扶桑帝景之山下接太溟青
陽之炁<md:KR5a0001_HFL_017-004a>纒結九霄圓景眞光三十萬里引其景者爲仙卿飲其
華者爲至眞九道絳煙囘度三靈瓊瑶變質敷羅玉英非世之
常辭上聖已成眞人通𤣥究微能悉其章誦之十過扶桑鍊神
陽華自成寶明煥燭大福來臻上聖之道奔挹五辰妙炁合无
飛昇玉京百邪伏滅大魔束形囘屍起死白骨成人至學之士
誦之十過則青腰奉書太丹吐煇含景浮光天靈啟扉東極降
璽萬炁齊歸濟度羣品遊行太微所以爾者扶桑爲崑崙玉誕

之精青陽爲<md:KR5a0001_HFL_017-004b>長生九榮之氣返年卻禍賜爾元老大帝之道也
龍烟之神屈伸震垣肝葉敷玉關戸紫煙知此道者飛昇列仙
色更嬰童變化神泉永保生妙合炁長延通眞達靈受慶綿綿
輕誦此章身則受殃供養尊禮門戸興隆世世昌熾與善因緣
萬災不干神明護門斯經尊妙獨步玉京度人无量爲萬道之
宗巍巍大範德難可勝
道言凡誦是經十過諸天齊到青元上皇九華之精明燿扶桑
大帝綠瑤之闕天葆少陽<md:KR5a0001_HFL_017-005a>碧琳之宮敕命鳳光玉女持太𤣥開
明青眞之符詔九幽寒庭泉府重陰之獄召青陽之神卻死蒙
生太陽羣靈隨光上昇九祖幽魂受度飛昇格皆九年受化更

生得爲貴人而好學是經功滿德就皆得神仙飛昇玉府下宴
方諸也上學之士修誦是經青陽入身玉精內化流注無英威
明執鉞斬伐屍根皆卽受度飛昇玉明世人受誦則洞戸琳琅
朱火明璫陽眞來應丹化紫房生道續命萬藹流芳保鍊玉飴
六府絳章五斗被膺坐鎭魁罡<md:KR5a0001_HFL_017-005b>此經微妙普度無方一切天人
莫不受慶无量之福生死蒙惠上天所寶不傳下世至士齎金
寶效心盟天而傳輕泄漏慢殃及九祖長役冥官侍經始陽玉
童朱光玉女各一十二人營衞瓊文保護受經者身
道言正月長齋誦詠是經扶桑垂條青陽布英生炁變幽冥考
悉停使上世亡魂斷地逮役度上南宮七月長齋誦詠是經方

諸降眞青華召靈身得神仙諸天書名黃籙白簡削死上生十
月長齋誦詠是經東霞保生暘谷<md:KR5a0001_HFL_017-006a>開成八關啟蘊九炁敷成爲
國王帝主君臣父子安鎭國祚保天長存世世不絶常爲人君
安鎭其方民樂太平八節之日誦詠是經天山通景玉極延齡
得爲下元眞人本命之日誦詠是經太一下臨青帝監盟外運
𤣥炁內育三嬰魂神澄正萬炁長存不經苦惱身有光明三界
侍衞五帝司迎萬神朝禮名書上天功滿德就飛昇上清
道言行道之日皆當香湯沐浴齋戒入室東向叩齒三十二
通上聞三十二天心拜<md:KR5a0001_HFL_017-006b>三十二過閉目靜思身坐九陽蒼雲
之中內外蓊冥有青龍白虎朱雀𤣥武獅子白鶴羅列左右

日月照明洞煥室內項生圓象光映十方如此分明密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋清堂修行至經无量度人願所啟上徹徑御
无上三十二天元始上帝至尊几前(畢)<md:KR5a0001_HFL_017-007a>
引炁三十二過東向誦經
