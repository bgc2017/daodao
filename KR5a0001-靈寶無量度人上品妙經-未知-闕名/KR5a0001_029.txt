







@fw元始无量度人上品妙經卷之二十九
降眞延壽品
道言昔於始青天中碧落空歌大浮黎土受元始度人降眞延
壽至極道品元始天尊當說是經周回十過以召十方始當詣
座天眞大神上聖高尊妙行眞人降眞延壽福德神王開化司
命定生道君護人靈宰十方眞神無鞅數眾乘空而來控辰紫
清凌飈碧落丹霞薦輪綠景繞轅天葢結瑞仙葆奏香神光絳
彩六氣和積虛梵空无七日七夜諸天大聖高眞境界凝現宮
殿譙闕光毫四飛法鼓仙音自然鳴響韻律清應萬穴千喁(容)
神風飄搖日月騰照合辰雙景洞映九天星妃攀綱肆容玉帝

建常攝氣萬方昭徹三界澡瑩一國地土山川林木谿澗洞海
混離金色各有眞仙正容拱立冕服其下遙瞻遐眄若有待期
神闕穹樓巍碧聳黛天花雨飛錦繡敷圍眾眞侍座元始天尊
𤣥坐萬寶天宮結珠翔龍之上說經一徧十方天眞應聲降駕
同時稱善爲世學眞長延壽命是時一國男女皆具六通變化
自然說經二徧眞念通格天皇俯降說經三徧湛海不波龍宮
明現說經四徧天隕紺霜地生紫柰供養降眞說經五徧業病
性魔道中法結皆得𤣥通神智開爽說經六徧永住道梵不緣
報盡而有退墮說經七徧能運心香徧諸仙國迎降十方三境
天尊延壽度人說經八徧靜觀三界萬類眾生皆是天仙高眞

應化法身立功護國降請眞靈延壽度人說經九徧見諸雲林
奇妙壇靖悉有上眞降身說法延壽度人說經十徧欣樂讚禮
實未曾有元始上帝躬宣法要爲此羣生延壽降眞是時一國
是男是女莫不傾心皆受護度咸得長生
道言是時元始天尊說經一徧東方降眞延壽至眞大神無鞅
之眾浮空而至說經二徧南方降眞延壽至眞大神無鞅之眾
浮空而至說經三徧西方降眞延壽至眞大神無鞅之眾浮空
而至說經四徧北方降眞延壽至眞大神無鞅之眾浮空而至
說經五徧東北降眞延壽至眞大神無鞅之眾浮空而至說經
六徧東南降眞延壽至眞大神無鞅之眾浮空而至說經七徧

西南降眞延壽至眞大神無鞅之眾浮空而至說經八徧西北
降眞延壽至眞大神無鞅之眾浮空而至說經九徧上方降眞
延壽至眞大神無鞅之眾浮空而至說經十徧下方降眞延壽
至眞大神無鞅之眾浮空而至十徧周竟十方降眞延壽至眞
大神一時同至一國男女傾心歸仰來者各執花旛寶衣珍果
香林妙供讚詠而來奉禮元始天尊願聽降眞延壽度人上清
十方天人至眞大神一國男女各自思惟天尊大慈開我冥暗
顯示法要爲下方眾生宣說道要請降上眞增延夀命我等天
人雖以道業進登天位而南昌上宮亦繫限數壽年雖永不過
百千萬歳而未能出離三界保天長存身入無形不厯生死我

今欣聞天尊首爲太上道君出度人上法降感眞靈眞靈下濟
延人壽命我等位登諸天益當樂信是法依教修行躋於聖道
永不輪轉如是讚歎議說一切音聲遍十方界猶如隱雷風雨
飄驟金石交音震動天地五嶽八海十二神山煙凝波湧獅子
躑躅鸞鳳吟嘯龍澤霐池雲濤宛轉碧落薦瑞翠京發光於是
元始卽於座起命侍眞靈妃太極玉郎燔鬱單无量壽天蘭薇
千和之香鼓動法音簫𥲀吸張匏箎遞舉顧眄十方告太上道
君十方天人言降眞延壽之法已居聖位竟亦爲之眞中有眞
此眞主攝萬眞爲三界化主我今燔香頂禮以蘄感降眞旣降
接神氣合眞眞神歸體壽命永延壽者天德之和道壽無數天

壽有窮人壽無定地壽有終若能降眞眞與道通壽則無數所
謂長生久視壽厯無極萬歳唉笑億齡合歡作是語已頂禮十
方心拜道元忽覩空𤣥之中光輝遍溢碧玉遊宮鬱藹臺殿萬
聖千眞棲息其間往來雲霞驂駕龍虎遙矚鬚眉仰觀如畫明
逾日輪熠燿上下金剛之氣圍繞維正作二十四種殊絕異色
出沒顯晦金青煥麗瑩等月珠元始登引天眞大神上聖高尊
妙行眞人十方无極降眞延壽至眞大神俱入遊宮之中上下
天人俯仰瞻望惟見拂拂從寶樓瑤闥中八道而入旣入遊宮
不知所在國人廓散地雲柔輭(軟)若蹈綿纊天雨眾花雜色盈
尺壅輪沒履香風洗空絳光流動元始卽於神宮之內說經都

竟眾眞監度以授於我當此之時喜慶難言法事粗悉諸天復
位倐歘之間寂無遺響是時天人遇值經法普得濟度延其壽
年無有中傷傾土歸依咸識道眞延壽延神延氣延靈延法延
形延息延化延福延祥言無二情口無僞聲齊同慈愛異骨成
親國安民豐劫劫太平經始出教一國以道預有至心降眞延
壽皆得度世
道言元始天尊說經中所言並是諸天降眞內名隱韻之音亦
皆延壽內諱百靈之隱名也非世之常辭上聖已成眞人通𤣥
究微能悉其章誦之十過則玉清降眞神霄命靈天帝誦之以
延劫眞人誦之以延神上聖誦之以延道仙人誦之以延厯諸

天遙降十華俯庭河海澄湛山嶽深凝日月合景太儀眇清羣
魔束形鬼精滅爽回屍起死白骨成人至學之士誦之十過則
五帝駐輦三官在賓上眞接禮靈人造扃魔精竄伏鬼祅伏形
濟病度死絕而得生所以爾者學士故氣已消神漸降眞召制
十方延壽千齡攝御地司泉曲令丞削落𤣥簡過度之名延期
卻死道備長生輕誦此章身則被殃供養尊禮門戸興隆世世
昌熾與善因緣萬災不干神明護門斯經尊妙獨步玉京度人
无量爲降眞延壽之宗巍巍大範德難可勝
道言凡誦是經十過諸天齊到司命司錄延壽益算南昌大神
爲其降眞揚軒紫雲偃蓋下邁錄其姓名注上生籍延壽無垠

五鬼大殃注訟元辰不得干犯降眞之人而好學至經功滿德
就皆得神仙飛昇金闕遊宴玉京也上學之士修誦是經能降
天眞皆卽受度飛昇九宮世人受誦則感降神靈延壽長年後
皆得作屍解之道神氣易形出幽入冥返閉天藏洞入無形此
經微妙普度無窮一切天人莫不受慶無量之福延生保惠上
天所寶不傳下世至士齎金寶効心盟天而傳輕泄漏慢殃及
九祖長役鬼官降眞延壽玉童玉女各二十八人營衞神文保
護受經者身
道言正月長齋誦詠是經感降東方九炁青皇帝君斷絕連注
鬼役呼徵身得延壽度名青皇宮七月長齋誦詠是經感降西

方七炁太素帝君斷絕殃考傷害沉痾無留身得神仙刻書黃
籙白簡削死上生十月長齋誦詠是經感降北方五炁𤣥老帝
君斷絕水禁塚墓訟刑風濕邪源追考生魂爲國王帝主君臣
父子延壽長年保天長存世世不絕常爲人君安鎭其方國祚
太平八節之日誦詠是經感降八景高聖太上丈人斷絕鬼厲
殟毒三十六瘵野道不行五酉逃形得延壽命爲九宮眞人本
命之日誦詠是經感降六甲靈妃三皇道君斷絕行年太歳大
煞凶害諸神不得干犯受道者身魂神澄正萬氣長存不經苦
惱身有光明三界侍衞五帝司迎萬神朝禮名書上天功滿德
就飛昇上清

道言行道之日皆當香湯沐浴齋戒入室東向叩齒二十八
通上聞二十八天心拜二十八過閉目靜思身坐青黃白三
色雲氣之中內外蓊冥有青龍白虎朱雀𤣥武獅子白鶴羅
列左右日月照明洞煥室內項生圓象光映十方如此分明
密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋清堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經












元始无量度人上品妙經
元始洞𤣥靈寶本章降眞延壽妙微靈品十徧度人諸天隱韻
離合自然混洞無形空相冥冥元氣未生孰有其眞眞者太空
之中生化之主不變不易無壞無成金剛成體空得其眞眞爲
司命校錄萬靈眞爲天尊布教留經眞爲寶皇福祿生民眞爲
延壽爲世種情眞爲益算布局命神如是天眞爲空中之神冥
中之精道中之眞赴念隨感珠輗鳳軿首建九色身御金青駕
氣乘雲萬千吏兵爲世延壽注上生名上無復祖惟道爲身能
降天眞命籌日增過度九六神氣通靈無眞不光無眞不明無
眞不立無眞不成無眞不度無眞不生是爲大梵眞中之眞碧

虛圓羅金闕玉城上極神風重霄紫庭眞本非形若亡若存太
霞玉宮中有至眞大行梵氣周回十方中有度人不死之神中
有南極長生大君中有度世司馬大神中有好生韓君丈人中
有南上司命司錄延壽益算度厄尊神降眞延壽无量度人今
日校錄諸天臨軒
東方无極降眞延壽神王長生大聖无量度人
南方无極降眞延壽神王長生大聖无量度人
西方无極降眞延壽神王長生大聖无量度人
北方无極降眞延壽神王長生大聖无量度人
東北无極降眞延壽神王長生大聖无量度人

東南无極降眞延壽神王長生大聖无量度人
西南无極降眞延夀神王長生大聖无量度人
西北无極降眞延壽神王長生大聖无量度人
上方无極降眞延壽神王長生大聖无量度人
下方无極降眞延壽神王長生大聖无量度人
十方降眞延壽福德神王長生度世无量大神並乘景霄碧霞
寶輦珠葢彤輪驂駕神虎赤甲飛龍建九光之節八景靈旛前
嘯天籥齊唱後吹仙籟同鳴辟邪斑虯悲號嘶嘶五帥啟途三
界奉轅億乘萬騎浮空而來赴誠降駕延壽度生諸天丞相南
昌上宮韓司主錄監生大神執籙把籍齊到帝前隨所應度嚴

校諸天普告三界无極神鄉司命之府延壽益算降眞大神二
十八宿北斗九元上解祖考億劫種親疾除罪殃播植生根高
眞下應開度生門元始符命時刻昇遷長生大君垂護形魂制
魔保舉延壽南宮氣骨受仙道德化身生身受度劫劫長存隨
劫輪轉與天齊年永度三官五嶽八嶽九幽超凌三界逍遙上
清上清之天天帝玉眞無色之境梵行
東方七天
靈書降眞之氣起華葢斗樞之下回行二十八宿之上在房
宿二十七度左回貫四種民天下在日月之上散入諸天以
次東行復位西北而止近世執法端門左右應數而下與風

炁相接故通眞感格須有徵應者此也
太明護眞天帝圓多羅
絕梵猷靈天帝康期伯靈
胡樂萃秀天帝茂純德盈
紫丹明儲天帝邱無那
洞霞育眞天帝赤仰師和
空𤣥厯數天帝仲光享波
僑通諸普天帝翰童離
南方七天
炎輿正始天帝助覺正功

京維霄明天帝蒲鈐宛宗
慶符濮檀天帝薄滋師蒙
隨文希度天帝耀明芝修
長基樂玩天帝朝斯元堂
祈華布容天帝元定黃
高凌代无天帝通孫章
西方七天
周俞平无天帝澄占回
景炎太眞天帝道无明維
綠井數陳天帝除彥荒施

牛羅普逝天帝時祇洞芝
定梁惠宗天帝南白温宜
兆靈蘇寂天帝梵初光
九微洞皇天帝知極用藏
北方七天
帝舒光淨天帝鬼都玉蒼
紫儀寂化天帝叱羅焰千
至定允理天帝醮生玉完
光梵救智天帝圖定九空
虎懃正部天帝十華竟多

伯燕無原天帝部單憂婆
道冥混杳天帝末都成盧
二十八天二十八帝諸天隱諱諸天隱名天中空洞自然靈章
諸天隱韻天中之音天中之尊天中之神天中之眞天中之靈
分神降眞和合氤氲眞神高尊降駕上清無量之奧深不可詳
有知降眞延壽度人今日欣慶受度厯關諸天注簡誠通徹感
幽𤣥飛降九眞泛景太𤣥三眞監舉昇入天門東斗主筭西斗
記名北斗落死南斗上生中斗大魁度人降眞青帝奏書白帝
破劵赤帝露文黑帝紀願黃帝開通道眞合變青天命神越𤣥
九冥赤天火鈴斬伐魔魂白天操㦸嚴陳帝敕黑天總靈萬萬

神兵黃天布炁列眞齊至五天上眞萬神之尊飛行三界驅役
雷霆揚旗擲火九醜奔驚降眞延壽福德安榮盡摧鬼鋒諸天
齊功上天度人蕩滅北酆冥官鬼庭殺氣橫空仰降高眞五華
蔚葱八海練淨六天沖融天帝按籍上卿典封紫皇注壽億劫
齊終後役電吏前催驛龍敢有干試拒遏上眞騁煙絳房舞輪
北清眞降玉符易質童嬰上偕帝友刻位丹瓊搖光熒熒碧杳
萬程中列九宮協宸玉京續益生氣靈機內營恍惚變化躬接
仙眞司命秉筆帝君授經壽命無窮萬神咸聽三界五帝列言
上清
太光沉謐萬劫開光眇浩非迹混氣成空空無復色空無復淵

空極生風風降爲澤風澤洞虛天中之天天中之神神爲天眞
降氣運神天地用成三界爰立萬象容停天上天下無幽無冥
無形無影無極無窮溟涬大梵遼廓無光神眞布化運度自然
元始安鎭雲霞結篇九天虎篆八威龍文植化靈人格降上眞
眞道流行萬範開張眞光洞流二十八天轉輪宸樞周回十方
旋斗遶垣還度天端二十八舍總氣北元煇映冥合眞景通𤣥
𤣥中太皇上帝高眞泛輿景霄時來帝庭撫璈激音奏響雲營
翩翩羽旗列聖來賓注命玉厯延壽度生氣具神備自然成眞
眞中有神長生大君左神公子皓華尊神帝一輔皇神母弼卿
儼坐三宮保命生根眞氣下接壽命日增上遊上清燕息金房

九曲之內細微之中下鎭人身泥丸絳宮中總道空混洞神眞
九孔受靈萬氣齊仙仙道貴生无量度人出入天門俯車紞(膽)
巾檢閱人世罪福禁戒宿命因緣普受開度鬼質生身身得受
生上聞諸天諸天之上降眞有門中有空洞謠歌之章三眞靈
篇辭參高眞
第一玉清上眞金景明微大帝三華之音
玉京浩浩𤣥漠何有雲層嶪峩
星隱舂臼下上其神沖和爲春
跼芽自伸眞道斯陳
第二上清上眞神景洞微大帝九華之章

我乘八風褭褭飛龍下觀世間
光青曈曨彼維何人企我神宮
騁輪夜過寵福濛濛
第三太清上眞玉景靈微大帝十華之歌
壽定天籙我執其目降眞奏煙
駐鳳流軒玉女灌香錫命億年
子未知眞道去子身
此三界之上飛空之中三眞歌音音參洞章誦之百遍名度南
宮誦之千徧三眞保迎萬徧道備飛昇太空過度三界位登仙
公有聞靈音天眞記名勅制地祇侍衞送迎拔出地戸五苦八

難七祖昇遷永離鬼官眞人降堂壽窮更生是謂無量普度無
窮有祕上天文諸天共所崇泄 慢墮地獄禍及七祖翁
道言此洞章並是諸天上帝及至靈眞王隱祕之音皆是大梵
之言非世上常辭言無韻麗曲無華宛故謂𤣥奧難可尋詳上
天所寶祕於𤣥都紫微上宮依𤣥科四萬劫一傳若有至人齎
金寶傾心依舊格告盟十天然後而付焉
道言水火激射二運否終宿次星𨇠亦有虧盈至聖神人亦有
遷遯末學之夫亦有疾傷凡有此災同氣皆當以此降眞延壽
之法於名山靈水之間大林東流之側齋館靖堂之所建立壇
場香花禮念依教行持乞降三境高眞十方聖眾九天兵騎捍

厄除過延夀益筭大神三日五日七日夜亦如之天眞來降必
先垂應當有異光白鶴天樂奇特之瑞或夢遊天闕親遇神人
殊感日臻災殃退弭延壽添年長生得道或世緣重大無力營
崇但皆齊心修齋六時行香十徧轉經福德立降消諸不祥無
量之文普度無窮
道言夫末學道淺或仙品未充運應滅度身經太陰臨過之時
同學至人爲其降眞緣感未應世數終盡天賜之壽未得延益
祈告殫竭威神不格者卽當行香誦經十徧以度屍形如法魂
神徑上南宮隨其學功計日而得更生還復故形而所延之壽
併受於身眞氣來降滋澤顏嬰轉輪不惑便得神仙

道言壽者天委之和原其始生卽天官推策以定夀筭陰福添
益陽過滅除一算之軌準爲三日算於人壽一百二十過者千
二百而天地日月四時陰陽皆有分畔若有災怪勃蝕爲其降
眞而壽算益延保天無窮也若有災殃兵氣干斗疫毒流行兆
民夭傷師資法侣命過運終皆當祈降眞靈乞延壽命鍊度屍
魂回殃轉福夫齋戒誦經功德甚重上消天災保鎭帝王下禳
毒害以度兆民生死受賴其福難勝故曰无量普度世人
道言凡有是經能爲天地帝主兆民行是功德有災之日發心
修齋燒香誦經十過皆諸天降眞萬神侍衞延壽度人尅得爲
聖君金闕之臣諸天記人功過毫分無失天中仙眞亦保舉爾

身得道者乃當洞明至言也
諸天中大梵隱語无量音道君譔
元始降眞延壽玉文靈篇
東方七天
角龍浮羅晶儀辨訶帝觀下漠
淵濟侔和景梵延鬱慶煙㪚那
子騫影霞鍾猷夢安攬池煙施
離箕盪戈宛巖玉眞帝錫宏魔
婁都乾虛正軫𤣥阿赤文洞霞
綠薈无峩

南方七天
邱峯肆機約謹遲微仙湊皇偃
毗藍定基岐原天孤紫煙厯迷
普九營室井鬼明夷斬戮酆酉
太空眇微落元嘯然神父泉扉
洞爽澤涸古鈐合持陋丙演著
欽稽緣時
西方七天
朝謀彥期稼婁權尼法延鬼房
碑眉無宜禁直南阜暉滇牛奎

鑿落蔚仰輔規桓衣公由囹廡
威殿皓龜紅微境兌虎標司披
黨求洞基智竭名夷穹羅崿元
龍晃艷救
北方七天
閣路治斗星張入柳馬格火涵
潛靈縛醜句魁四張宦女元首
玉嶽繞河曲參降酉符運赤天
雷轟九浮蕩魔鉞鼎兵圖駢遊
𤣥雲日陀月梵毋缶都天可韓

攝酆珍連
道言此諸天中降請三眞十方仙聖延壽益年大梵隱語无量
之音舊文以丹金刻書辰樓天葢之下回旋詰流支霞析煙天
眞皇人仰而傳之以爲正音有知其音能齋而誦之者諸天皆
遣飛天神王下觀其人不履犯道禁世殗卽天眞立降五帝奉
筆書其功勤延壽續命上奏諸天萬神朝禮地祇侍門大勳三
官保舉上仙道備尅得遊行三界昇入金門此音無所不辟無
所不禳無所不度無所不成天眞自然之音也故誦之致飛天
下觀上帝遙唱萬神朝禮三界侍軒羣祅束首鬼精自亡眞衞
遄集天駕停驂風沉煙空玉響振清大量𤣥𤣥也












@fw元始无量度人上品妙經卷之三十
斷絕胎根閉塞死戸品
道言昔於始青天中紫清𤣥洞五明華宮受元始度人斷絕胎
根閉塞死戸无量上品元始天尊當說是經周回十過以召十
方始當詣座天尊大神上聖高尊神霄玉清眞王太上消魔玉
清神王扶桑青華帝君後聖金闕帝君萬天帝主無鞅數眾乘
空而來飛雲丹霄綠輿瓊輪羽蓋垂蔭流精玉光五色鬱勃洞
煥太空九日九夜諸天日月星宿璇璣玉衡一時停輪神風靜
默山海藏雲天無浮翳四氣朗清一國地土山川林木緬平一
等無復高下人皆悟道成法土變作碧玉無有異色眾眞侍座

元始天尊𤣥坐翠浮玻瓈靈陽寶座之上說經一徧萬天帝君
同時稱善稽首再拜咸得見道是時一國男女死者復生生者
悟道說經二徧鳥獸介蟲皆得長生說經三徧四時平和無有
寒暑說經四徧星宿日月天界停住無復東行說經五徧疾病
沉痾並獲痊瘥說經六徧地土平正祅塵自潰說經七徧五行
皆一混合天成說經八徧娠胎皆出芽蘖甲坼已生未生立獲
生成說經九徧善惡無迹心歸正化說經十徧華夷一等無有
邪僻是時一國是男是女莫不傾心皆受護度咸得長生
道言是時元始天尊說經一徧東方扶桑青華洞境至眞大聖
無鞅之眾浮空而至說經二徧南方赤靈陽光洞元至眞大聖

無鞅之眾浮空而至說經三徧西方素景皓靈洞扶至眞大聖
無鞅之眾浮空而至說經四徧北方𤣥靈至妙洞化至眞大聖
無鞅之眾浮空而至說經五徧東北上靈通理洞妙至眞大聖
無鞅之眾浮空而至說經六徧東南鎭靈體元洞神至眞大聖
無鞅之眾浮空而至說經七徧西南燿靈瑩空洞徹至眞大聖
無鞅之眾浮空而至說經八徧西北華靈統化洞遠至眞大聖
無鞅之眾浮空而至說經九徧上方神靈普變洞觀至眞大聖
無鞅之眾浮空而至說經十徧下方靜靈化生洞慧至眞大聖
無鞅之眾浮空而至十徧周竟十方無極天眞大聖一時同至
一國男女傾心歸仰來者有如黃霧蔽密瑞煙雜沓無鞅之眾

迮國一半土皆偏陷非可禁止於是元始內發心光外飛神氣
上出泥丸火光煇燿徧於十方天界然後收光返照歸本聚氣
變成寶珠狀若露圓去地億數萬丈元始登引天眞大神上聖
高尊諸天帝主十方无極至妙神靈大聖無鞅數眾俱入寶珠
之中天人仰看惟見勃勃從珠口中入旣入珠口不知所在國
人廓散地還平正地復元色無復碧玉元始卽於寶珠之內說
經都竟眾眞監度以授於我當此之時喜慶難言法事粗悉諸
天復位倐忽之間寂無遺響是時天人遇值經法普得長生全
其本年無有夭傷傾土歸仰咸行善心不妄不貪不滿不盈不
傾不敗不去不來不住不見心無妄想身無邪欹齊同慈愛異

骨成親國安民豐欣樂太平經始出教一國以道預有至心宗
奉禮敬皆得度世
道言元始天尊說經中所言並是諸天上帝至靈神王內境妙
道變仙化形隱祕之音亦是上帝內諱萬神之隱名也非世上
之常辭上聖已成眞人通𤣥究微能悉其章誦之十過諸天遙
唱萬帝設禮河海靜默山嶽藏雲日月停景璇璣不行羣魔束
形鬼精滅爽回屍起死白骨成人至學之士誦之十過則五帝
侍衞三界稽首萬神護法百靈祐身濟度垂死絕而得生所以
爾者學士穢氣未消體未洞眞以制十方威未制天政德可伏
御地祇束縛魔靈但爲常文未通微妙卽卻死而已不能更生

輕誦此章身則被殃供養尊禮門戸興隆世世昌熾與善因緣
萬災不干神明護門斯經尊妙獨步玉京度人无量爲萬道之
宗巍巍大範德難可勝
道言凡誦是經十過諸天齊到億曾萬祖幽魂苦爽皆卽受度
飛昇朱宮皆得鍊形受化更生復爲至人而好學至經功滿德
就皆得神仙飛昇金闕遊宴玉京也上學之士修誦是經皆卽
受度飛昇南宮中學之士修誦是經無有生滅去來快樂得陞
仙籍下學之士修誦是經卽得神魂爽利疾病消除住世長年
此經微妙普度無窮一切天人莫不受慶無量之福生死蒙惠
上天所寶不傳下世至士齎金寶效心盟天而傳輕泄漏慢殃

及九祖罪及爾身長有天官侍香五帝玉童玉女各二十四人
營衞神文保護受經者身
道言正月長齋誦詠是經死戸立閉胎根斷滅形神微妙飛昇
南宮七月長齋誦詠是經身得神仙諸天書名金簡玉符召魂
通微得獲長生十月長齋誦詠是經爲國王帝主君臣父子安
鎭國祚保天長存道𤣥不絕永斷劫運安鎭其方民稱太平八
節之日誦詠是經得爲九宮眞人本命之日誦詠是經魂神澄
正萬氣長存不經苦惱身有光明三界侍衞五帝司迎萬神朝
禮名書上天功滿德就飛昇上清
道言行道之日皆當香湯沐浴齋戒入室東向叩齒三十六
