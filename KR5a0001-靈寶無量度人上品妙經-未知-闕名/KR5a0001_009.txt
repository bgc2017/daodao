







@fw元始无量度人上品妙經卷之九
禹餘玉律品
道言昔於金映碧光天中絳霄流歌太元妙土受元始度人禹
餘玉律无量上品元始天尊當說是經周迴十過以召十方始
當詣座天眞大神上聖高尊妙行眞人上清九眞禹餘眞仙三
境眞王無鞅數眾乘空而來綠華紫煙寶輿雲軿靈煇翠蓋交
蔭晨霞萬色鬱煥映燿霄虛七日七夜諸天日月合景星斗停
機瓊樓玉闕一時同明天風惠和海嶽晏清一國地土山川林
木緬平一等無復高下土皆瑩碧潤澤流鮮無有異色眾眞侍
座元始天尊𤣥坐空浮九光玉華寶局之上說經一徧諸天大

聖同時稱善是時一國男女超悟圓覺妙性悉獲靈明說經二
徧耳目聰明悟此上淸爲元空界說經三徧神精固眞說經四
徧累業解散共證淸虛說經五徧災疾不生時序和平說經六
徧妙氣運化萬物皆昌說經七徧眞風浹洽道德日新說經八
徧翁艾返壯皆得長年說經九徧普受開度俱登如仙說經十
徧天上天下萬聖稱歎是時一國是男是女皆被𤣥澤仰戴無
窮
道言是時元始天尊說經一徧東方无極无量品至眞大神無
鞅之眾浮空而至說經二徧南方无極无量品至眞大神無鞅
之眾浮空而至說經三徧西方无極无量品至眞大神無鞅之

眾浮空而至說經四徧北方无極无量品至眞大神無鞅之眾
浮空而至說經五徧東北无極无量品至眞大神無鞅之眾浮
空而至說經六徧東南无極无量品至眞大神無鞅之眾浮空
而至說經七徧西南无極无量品至眞大神無鞅之眾浮空而
至說經八徧西北无極无量品至眞大神無鞅之眾浮空而至
說經九徧上方无極无量品至眞大神無鞅之眾浮空而至說
經十徧下方无極无量品至眞大神無鞅之眾浮空而至十徧
周竟十方无極天眞大神一時同至一國男女傾心歸仰來者
有如細雨密霧天人微妙洞合至眞化體結形分變萬億咸各
相謂我等𢟍劫悟道无諸塵漏證位法身自入氣觀了悟𤣥虛

初居大赤𤣥氣境界道妙之域無爲之中次達禹餘位進淸眞
高證妙果涉於道極禹言廣大餘言遼遠廣大無窮故號禹餘
混同元體普該一切我聞元始說法開示禹餘玉律之文最上
大法檢眞檢仙制命眾魔辟卻邪精化惡歸善無鞅之眾迮國
一半土皆偏陷非可禁止天尊俯觀普告而言爾今眾等學道
登眞位列上淸身居禹餘法性自然已無遷變麤習俱淨細着
不生自無過尤何用其律若有立教垂訓於人不立科律而辦
修行譬之天帝仙眞地超九品緣法俱盡而猶圓冠方屨帶劍
搢圭乘駕羽軒龍旗鳳扆所以爲法豈可不議今我出禹餘玉
律之妙檢天地神聖之文奉之一身蔭及萬祖行之千日恩徧

十方子其敬聽毋忽神文也於是元始懸一寶珠大如黍米在
空𤣥之中去地五丈元始登引天眞大神上聖高尊妙行眞人
十方无極至眞大神無鞅數眾俱入寶珠之中天人仰看惟見
拂拂從珠口中入旣入珠口不知所在國人廓散地還平正無
復欹陷元始卽於寶珠之內說經都竟眾眞監度以授於我當
此之時喜慶難言法事粗悉諸天復位倏歘之間寂無遺響是
時天人遇值經法普得濟度全其本年無有中傷傾土歸仰咸
行道眞無私無惡無漏無染無結無想無欲無穢無貪無嗔言
無妄誕口詠善聲齊同慈愛異骨成親國安民豐欣樂太平經
始出教一國以道預有志心宗奉禮敬皆得度世

道言元始天尊說經中所言並是諸天上帝內名隱韻之音亦
是禹餘玉律眞王內諱百靈之隱名也爲上清之祕九眞之要
知其道者因法卽眞因眞會道道妙合神忘神於虛守道於無
先天地而爲主後天地而獨居匪禹餘之玉律安能使神化於
無隅蓋非世之常辭上聖已成眞人通𤣥究微能悉其章誦之
十過諸仙稱讚萬帝咸欣天地清肅和氣沖融三元降瑞九壘
發祥振伏邪祅凶怪蕩滅苦趣消除俱登快樂至學之士誦之
十過則感降眞靈招延妙精鍊神致仙司命保迎超度七祖受
化朱陵回禳災禍無所不神所以爾者元眞之炁出於上皇𤣥
虛之音該契洞極混元交激布德生成一切庶彙普被其恩輕

誦此章身則被殃供養尊禮門戸興隆世世昌熾與善因緣萬
災不干神明護門斯經尊妙獨步玉京度人无量爲萬道之宗
巍巍大範德難可勝
道言凡誦是經十過萬聖竦聞諸天齊到以禹餘玉律檢察仙
聖戒制神靈無不尊畏勅赦北酆億曾萬祖幽魂苦爽皆卽受
度上升朱宮格皆九年受化更生得爲貴人而好學至經功滿
德就攝制萬靈道被羣品皆得神仙飛昇金闕遊宴玉京也上
學之士修誦是經神帝降會三田九宮洞房集明煥燿玉光一
身靈固遂獲長生世人受誦則宿罪消釋奉道希僊勤積善功
當超世緣後皆得作尸解之道魂神暫滅不經地獄卽得返形

遊行太空此經微妙普度無窮一切天人莫不受慶无量之福
生死蒙惠上天所寶不傳下世至士齎金寶效心盟天而傳輕
泄漏慢殃及九祖長役鬼官侍經五帝玉童玉女各二十四人
營衞神文保護受經者身
道言正月長齋誦詠是經則靑帝奉律天官奏功爲上世亡魂
斷地逮役度上南宮七月長齋誦詠是經則白帝奉律地官奏
功身得神仙諸天書名黃籙白簡削死上生十月長齋誦詠是
經則黑帝奉律水官奏功爲國王帝主君臣父子安鎭國祚保
天長存世世不絕常爲人君安鎭其方民見太平八節之日誦
詠是經律總八天警勵百神得爲九宮眞人本命之日誦詠是

經絳宮納眞依律致神魂魄澄正萬氣長存不經苦惱身有光
明三界侍衞五帝司迎萬神朝禮名書上天功滿德就飛升上
淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐九色光明
雲炁之中內外蓊冥有靑龍白虎朱雀𤣥武獅子白鶴羅列
左右日月照明洞煥室內項生圓象光映十方如此分明密
咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啓所言今

日吉慶長齋清堂修行至經无量度人願所啓上徹俓御
无上三十二天元始上帝至尊几前(畢)
引炁三十二過東向誦經








元始无量度人上品妙經
元始洞𤣥靈寶本章禹餘玉律上品度人帝眞隱韻離合自然
赤混太无𤣥上玉虛三元開劫生化禹餘廣大遼遠至妙之墟
靈寶天君洞𤣥之神挺秀玉都結眞上清龍漢之始積氣華明
飛靈煥鬱煇煌妙文列成科簡典錄之章主治萬天仙聖靈眞
分別善惡拘制祅氛不得橫馳敗試失正規敕邪源塞絕禍端
是爲元範化育所存太和華闕八景雲城大明紫宮玉霄琳房
太微協晨七映長樓穹窿連落流光散浮中有𤣥眞度命之神
中有丹靈延生定簡之君中有玉晨上生大神中有都天太元
丈人中有无上紫微典錄察姦司過檢校尊神迴骸起死无量

度人今日校錄諸天臨軒
東方无極飛天主律神王長生大聖无量度人
南方无極飛天主律神王長生大聖无量度人
西方无極飛天主律神王長生大聖无量度人
北方无極飛天主律神王長生大聖无量度人
東北无極飛天主律神王長生大聖无量度人
東南无極飛天主律神王長生大聖无量度人
西南无極飛天主律神王長生大聖无量度人
西北无極飛天主律神王長生大聖无量度人
上方无極飛天主律神王長生大聖无量度人

下方无極飛天主律神王長生大聖无量度人
十方至眞飛天主律神王長生度世无量大神並乘晨霞丹車
寶輿翠葆羽軿驂駕玉華神鳳九氣驪龍建上淸三色之節萬
景靈旛前導太和妙樂後歌洞化神章獅子白鶴嘯歌噰噰九
色翊麾三素衞軒億乘萬騎浮空而來儛輪霄穹流盻高𤣥八
極眞帝十方道君神官主律靈官上卿紫文靑簡總御齊臨校
功度善察制邪源驛馳萬域洞府冥關太元定錄保命童初三
十六府崑閬易遷各承律令保度生民卻除災氣延致吉祥陶
鍊靈質與道俱昌下濟幽泉三官北酆考原罪福鍊化朱陵咸
會眞氣返形受生生身受度劫劫長存隨劫輪轉與天齊年永

度三塗五苦八難超凌三界逍遙上淸上淸之天天帝淨霐𤣥
虛之境梵行
東方八天
靑化陽範天帝惠吉浦尊
部眞符龍天帝尼何义元
景昌太明天帝窈常鄙雲
左元道父天帝祝馳迅舒
眞氣修胃神制天帝會娑南祁
柏僊鍊和天帝蔚長孳飛
玉素籍𤣥天帝招扶隔炎

蘄陽純膺天帝隱牙樞敦
南方八天
駐思結神天帝降婺靈棲
元弼貴生天帝闕運洙滄
赤宗鼓時天帝步方九關
雲殿列華天帝中靜惠顏
九明思微天帝燿華靈淵
紀道順陽天帝宗符致空
康緒顯𤣥天帝降須尚晨
交露變𤣥天帝景崇元陁

西方八天
鍊延至定天帝魯咸宜聰
少華肅登天帝祖皇述辛
眞明管元天帝利達辨寗
太素燿靈九山天帝洞侯陽圖
玉機度人天帝祚希仙王
元梵象變天帝塗光上𤣥
太霄隱虛天帝良都輔昌
洞微帝眞天帝總監靈神
北方八天

太嶽嘉慜天帝雲靈啓先
𤣥戸理幽天帝韓婁卷䝉
北司平力天帝陰政驅時
眞道顯芳崇令天帝覺龍宗王
𤣥黄洞虛煥落天帝妙生智雲
玉庭元素天帝力眞衞濆
龍梵變嬰天帝格常居
泉靈極冥天帝推百雷
三十二天三十二帝諸天隱諱諸天隱名天中空洞自然靈章
諸天隱韻禹餘之音上淸之尊上淸之神上淸眞魔上淸之靈

𤣥虛至用萬化生根无量之奧深不可詳總轄靈綱營機運眞
今日宣揚妙化普告三元摧魔滅試舉善升遷簡定圖籙標名
帝仙𤣥師保舉越度太𤣥東斗主厯西斗定刑北斗察非南斗
司姦中斗奉化統布大權靑帝保生白帝輔成赤帝奏功黑帝
赦罪黃帝周行恢張吉會靑律神王護帝羅天赤律神王顯吿
刑原白律神王斬馘酆泉黑律神王拯判幽姦黃律神王五嶽
都官檢律眞魔萬神之宗飛行鼓從總領鬼兵麾幢鼓節遊觀
太空神威赫奕諸天齊功上淸玉律嚴攝北酆神王受命普掃
不祥金精鶩煇飛電四騰參尾前驅玉甲揚旌流精擲火威南
八衝敢有干試拒遏上眞金首前戮天騶後刑屠割鬼爽風火

無停千千截首萬萬翦形魔無干犯鬼無祅精三官北酆明檢
鬼營不得容隱金馬驛呈普告無窮萬神咸聽三界五帝列言
上淸
禹餘玉律天文一百六十一字
禹餘眞王檢萬神


制律刻玉嚴五刑



敢有十道亂天經


風刀割裂羅酆城


九幽文人披錦巾


朝騎金馬登玉京



手提罪錄斬鬼神


敕使五帝來考魂


鑊湯火窑飛惡煙




萬兵帶甲守曲泉


元因巨罰苦號天


亂臣賊子審此言




無犯玉律墮汝顚


萬神奉律受𤣥文


公平忠孝道之門




胡爲自是守空山


何不立功救無間


自然天帝錫子仙




七祖解脫升太𤣥


使民夀樂見太平


上淸司命策子名




依律奉行朝帝君


入景浮駕生紫宸


右靑書白素佩之百神衞形刋文赤棗心用以印萬病効
萬神隨心所用立應

玉晨大律三天妙文三氣洞合混化元淸天號大赤元爲上淸
天號禹餘始爲玉淸天號淸微三氣未分溟洞爲一三景開光
三氣乃分赤混之代玉律冥冥元氣絪緼羅絡成文其氣伏藏
混爲玉精眇眇億劫混沌之中上𤣥鬱藹下元散分妙氣磅礴
玉光凝精元始帝魂始爲神嬰風元水𤣥洞虛爲體金煇燿天
華文之始道範旣彰開化無窮禹餘之境萬道所宗流演科條
運度自然經維眾度無量億千𤣥官神錄檢御眞冥保持劫會
生氣長存元梵纒結三十二天運輪靈德周度十方上關帝宅
下厯洞宮宣告隱篇九品符章嘯詠攝氣靈風聚煙紫虛鬱秀
輔翼萬仙千和萬合自然成眞眞中有神長生大君無英公子

白元尊神四極之君元皇主宰掌禁尊神𤣥都典錄定簡高靈
總該𤣥籍舉度當仙上遊上淸出入華房降延眞氣靈妙之精
下灌生關泥丸絳房中合五氣混合百神九變迴風萬氣齊仙
仙道貴生无量度人上開八門飛神運誠朝謁帝皇七祖齊升
罪福禁戒宿命因緣普受開度死魂生身身得受生上聞諸天
諸天之上各有仙門中有空洞謠歌之章眞王靈篇辭參高眞
第一禹餘玉律淸𤣥飛空之音
寥寥三界外浩氣結丹𤣥玉樓華靄間
絳闕連朱煙中有虛无君統化御諸天
妙檢著玉文出在太始先三光煥明鬱

經緯總萬神察制遏百非保度道德人
沖素應格言何足畏魔羣洞景無遐累
億劫忘虧成誰知此至用可以保長存
第二玉律檢制神靈之章
赤明大劫初𤣥淸燿玉文巍巍靈寶君
掌握萬化元天地山川主神司秉我權
陰陽適妙會蕩蕩無凶姦調運太平氣
邪正勿相干遵奉我律章日保道德隆
敢有肆橫毒敗我清靜風五帝馳威伐
速送流火宮詭妄徒紛紛檢制皆不容

功過無毫忒簡奏玉霄房超度升有緣
同歸太妙門
第三玉律元皇超升歌曰
我行上淸境回觀三界中指顧臨萬天
歘忽轡飛龍人身如籧廬寸田百妄攻
不知神氣盡五道如樊籠當思絕學觀
道氣常沖融神凝形自分𤣥影相朦朧
陰盡滅魔穢淸虛合太空結鍊成仙質
簡奏靑華童眞妙旣充盈福慶及先宗
躡景步寥廓萬劫年何窮自非高眞才

安我希鴻濛天人同我遊勝樂靡不崇
若非因律言奚所振𤣥風
此三界之上飛空之中眞王歌音音參洞章誦之百徧名度南
宮誦之千徧眞王保迎萬徧道備飛升太空過度三界位登仙
公有聞靈音眞王敬形勅制地祇侍衞送迎拔出地戸五苦八
難七祖升遷永離地關魂度朱陵受鍊更生是謂无量普度无
窮有祕上天文諸天共所崇泄慢墮地獄禍及七祖翁
道言此二章並是諸天上帝及至靈眞王隱祕之音禹餘玉律
統御天地檢仙制神天禁至重之文非世上常辭言無韻麗曲
無華宛故謂𤣥奧難可尋詳上天所寶祕於神霄玉淸玉府東

經寶室道君開教應運流傳若有至人齎金寶質心依舊格告
盟十天然後而付焉
道言禹餘玉律監察萬眞𥳑定功過攝察百神夫天地運度否
終日月五星虧盈至聖神人休否末學之夫疾傷凡有此災皆
有天司掌轄之吏主之故眚得失干於天政玉律之所考按不
得而私也敢有私蔽妄爲殃咎律所不赦同氣皆當齊心修齋
六時行香十徧轉經至若道士登壇嚴肅齊整如法誦此玉律
大經福德立降消諸不祥无量之文普度无窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法則地官奉律統

察地祇拘魂鍊屍土中風虎不得侵害魂神俓上南宮隨其學
功計日而得更生輪轉不惑便得神仙
道言夫天地運終星宿錯度日月失明四時失度陰陽不調國
境水旱兵盜間起疫毒流行兆民死傷師友命過同氣終歿玉
律之所違犯神靈之所嚴畏皆當修齋行香誦經夫齋戒誦經
功德甚重上消天災保鎭帝王下禳毒害以度兆民生死受賴
其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人剋得爲
聖君金闕之臣諸天記人功過毫分無失天中眞王亦保舉爾

身得道者乃當洞明至言也
諸天中大梵隱語无量音道君撰
元始禹餘靈書玉篇
東方八天
室乾頌交韓陁誓晦韜漏頥侯
眞阿琯參徼冒絹撲青逗驛岑
瓘存興治號桓罟沈逸羅端丑
霞紡捐金露燿忽卓慶陂溪尋
喜陳玉靜寶液鼎淫辨甲宅祥
戍何三眞

南方八天
神霄干露警靑虎霞壺方中定
勅法使靈岫將斬魔慧光滌元
賴巫來見考魂隱宣仙功惟意
眞華命呼離塗救焚大宸紫君
天嶽祕諱內閟法輪蓬府司監
化度種人
西方八天
玉闕明都啓昆瑤月火令擲雷
八殺戮檢魁壘神帝震誠理仙

恍蕩役罰俊召龍崿遁鑴遐逵
昌門入眞飛甲奔鉞定奇左神
略晉尹泉幽通爽魂返化冥護
東符道君
北方八天
道沆美時虛精黃治徧俱菩那
法寶玩詣玉𤣥經顥卯光胞幾
藏粹貫遙漠洞純微絳祠覺靈
依來輔王眄濟廣浦澤潤麗荒
斗童錄圖潢津祖糧綿冥罔著

蕭回魯剛
道言此諸天中大梵隱語玉律內章无量之音舊文刻禹餘玉
闕之上以正玉律之文上中下眞天官貴神恭以佩之不敢違
也非地下官君二千石之長所遵稟爾字皆廣長一丈至學得
之可以飛神禹餘受事玉宸或隱靜雲宅下遊人間用其道召
檄山靈考錄萬鬼書名上清天眞皇人昔書其文以爲正音有
知其音能齋而誦之者諸天皆遣中天神魔七名大將太一仙
眞下觀其身附其本神爲兆致靈書其功勤上奏諸天萬神朝
禮地祇侍門大功眞王保舉神霄道備剋得遊行三界升入金
門此音無所不辟無所不禳無所不度無所不成天眞自然之

音也故誦之致神魔下觀上帝遙唱萬神朝禮三界侍軒羣祅
束首鬼精自亡琳琅振響十方肅淸河海靜默山嶽吞煙萬靈
振伏招集羣仙天無氛穢地無祅塵冥慧洞清大量𤣥𤣥也








@fw元始无量度人上品妙經卷之十
大赤靈文品
道言昔於紫晨天中金碧飛空大明寶土受元始度人大赤靈
文无量上品元始天尊當說是經周迴十過以召十方始當詣
座天眞大神上聖高尊妙行眞人太淸眞王七天列聖太極玉
司左右官屬靈官童子無鞅數眾乘空而來雲駕飛軒琅輿瓊
輪彤蓋垂影玉華散輝五色流眩洞耀太空五日五夜諸天道
境𤣥英深輿神綱息輪玉標金魁一時停運天風靜籟虛象凝
霄雲藏波湛乾坤洞清一國地土山川林木緬平一等無復高
下土皆明徹熠燿積翠無有異色眾眞侍座元始天尊𤣥坐空

浮五色煇明玉蓮之上說經一徧諸天大聖同時稱善是時一
國男女心悟太空得道無爲說經二徧洞見法身永無漏塵說
經三徧心超妙元通諸法相說經四徧神慧備足自在飛行說
經五徧音辯如流敷揚至道說經六徧返照胎光定息無窮說
經七徧玉闕合氣神宮流珠說經八徧騫林轉影普覆諸天說
經九徧萬物發生中無夭折說經十徧天樂浮空雲營靄瑞是
時一國是男是女莫不傾心皆受護度咸得長生
道言是時元始天尊說經一徧東方无極无量品至眞大神無
鞅之眾浮空而至說經二徧南方无極无量品至眞大神無鞅
之眾浮空而至說經三徧西方无極无量品至眞大神無鞅之

眾浮空而至說經四徧北方无極无量品至眞大神無鞅之眾
浮空而至說經五徧東北无極无量品至眞大神無鞅之眾浮
空而至說經六徧東南无極无量品至眞大神無鞅之眾浮空
而至說經七徧西南无極无量品至眞大神無鞅之眾浮空而
至說經八徧西北无極无量品至眞大神無鞅之眾浮空而至
說經九徧上方无極无量品至眞大神無鞅之眾浮空而至說
經十徧下方无極无量品至眞大神無鞅之眾浮空而至十徧
周竟十方十境无極天眞大神一時同至一國男女傾心歸仰
來者有如飄雲藴雨無鞅之眾各各稽首恭禮玉陛言臣所居
之天在種民之上太淸大赤𤣥空之中天中萬象應念卽有息

念卽無莽蕩浩空光明遼廓道界之內九氣聖位超升已盡脫
諸緣累一切空想不屬有無思悟永生大赤天中爲第三太空
𤣥界景燿三華之色下安飛輪保鎭天闕恭聞天尊於此太極
皇眞仙境出示靈文昭垂顯奧𤣥霄之中一切眾生下逮神洲
无量世界同獲勝果爲无量福臣等各運道意佇聽至言上眞
大法於是元始懸一寶珠大如黍米在空𤣥之中去地五丈元
始登引天眞大神上聖高尊妙行眞人十方无極至眞大神無
鞅數眾俱入寶珠之中天人仰看大赤靈文徧見珠內方廣一
丈八角垂芒惟見勃勃從珠口中入旣入珠口不知所在國人
廓散地還平正無復欹陷元始卽於寶珠之內說經都竟眾眞

監度以授於我當此之時喜慶難言法事粗悉諸天復位倏歘
之間寂無遺響是時天人遇值經法普得濟度全其本年無有
中傷傾土歸仰咸證𤣥空無想無念無色無聲無殺無欲無穢
無垢無妄無私言無華麗口無惡聲齊同慈愛異骨成親國安
民豐欣樂太平經始出教一國以道預有至心宗奉禮敬皆得
度世
道言元始天尊說經中所言並是諸天上帝內名隱韻之音亦
是大赤靈文九霄玉字上眞之隱名也非世之常辭列聖已證
眞仙通𤣥究微佩服赤文能悉其章誦之十過諸天遙唱萬帝
設禮靈文開廓十方化𤣥一切神靈咸歸至應眞道發見羣魔

束形鬼精滅爽丹字開生迴屍起死白骨成人至學之士誦之
十過則氣超五辰德動三界魔精喪眼鬼祅滅爽拔度垂死沈
淪得升所以爾者學士初解𤣥空道登大赤欽味靈文體未洞
眞以制十方德未合上聖威可剋制百魔濟度萬微但超升而
已不能洞𤣥輕誦此章身則被殃供養尊禮門戸興隆世世昌
熾與善因緣萬災不干神明護門斯經尊妙獨步玉京度人無
量爲萬道之宗巍巍大範德難可勝
道言凡誦是經十過悟解之者道契大赤氣合太清緣想累入
一切塵滯應時消盡惟一𤣥虛淡然微影明靜瑩徹洞觀妙體
卽爲眞人諸天齊到億曾萬祖幽魂苦爽皆卽受度上升朱宮

格皆九年受化更生得爲貴人而好學至經功滿德就皆得神
仙飛升金闕遊宴玉京也上學之士修誦是經悟道證𤣥登太
極宮一切世緣廓然歸虛默契此理開悟虛明永無變滅超度
長生皆卽受鍊飛升南宮世人受誦未入眞靜漸棄有想太空
之中自生眞氣下浹凡體則延壽長年後皆得作尸解之道魂
神暫滅不經地獄卽得返形遊行太空此經微妙普度無窮一
切天人莫不受慶无量之福生死蒙惠上天所寶不傳下世至
士齎金寶效心盟天而傳輕泄漏慢殃及九祖長役鬼官侍經
五帝玉童玉女各二十四人營衞神文保護受經者身
道言正月長齋誦詠是經神風協運薰養萬靈結累解落合眞

體元爲上世亡魂斷地逮役度上南宮七月長齋誦詠是經金
眞激雲混洞招眞通靈致仙身得飛升諸天書名黃籙白𥳑削
死上生十月長齋誦詠是經紫雲鍊形飛飊左迴八景三眞謁
眞命神嘯攝虎兵爲國王帝主君臣父子安鎭國祚保天長存
世世不絕常爲人君安鎭其方民稱太平八節之日誦詠是經
八景開通五宮洞淸身入太無體合𤣥虛得爲九宮眞人本命
之日誦詠是經大赤靈文與兆相因千變萬化自然致眞魂神
澄正萬氣長存不經苦惱身有光明三界侍衞五帝司迎萬神
朝禮名書上天功滿德就飛升上淸
道言行道之日皆當香湯沐浴齋戒入室東向叩齒三十二

通上聞三十二天心拜三十二過閉目靜思身坐蒼赤黃三
色雲氣之中內外蓊冥有靑龍白虎朱雀𤣥武獅子白鶴羅
列左右日月照明洞煥室內項生圓象光映十方如此分明
密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋淸堂修行至經无量度人願所啓上徹俓御
无上三十二天元始上帝至尊几前(畢)
引炁三十二過東向誦經
