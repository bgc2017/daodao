







@fw元始无量度人上品妙經卷之二十<md:KR5a0001_HFL_027-019b><md:KR5a0001_HFL_028-001a>八
三辰光煇保命延生品
道言昔於始青天中碧落空歌大浮黎土受元始度人无量上
品元始天尊當說是經周迴十過應現諸天說此度人六周十
徧无量神靈盡來集會聽法大眾咸皆濟度其經藏於高上神
霄玉府宣說玉音演暢大法元始天尊自上皇開基散布眞氣
造立道境復於太皇之末中皇之始下於東方建通靈禁上太
霞洞元之天開上皇梵飛世界運仙化飛<md:KR5a0001_HFL_028-001b>昇之風舒飛仙洞羅
之氣南方洞陽太光之天開陽明洞燿世界運赫炎朱火之風
舒三天火鍊丹池之氣西方九仙梵行之天開渺行𩃬雲世界

運高皇大霏之風舒少陰開明運仙之氣北方陰生廣靈之天
開𤣥滋駕光回飛世界運上極羅天之風舒眞洞飛光之氣至
於東北始青木皇之天開碧落空歌世界運融和九氣之風舒
始陽震生之氣垂珠攝烟建法略竟元始法身示現三百六十
變化大放九色神光洞照空有元始一氣敷落<md:KR5a0001_HFL_028-002a>萬眞青陽宮中
寶𦙍聖胎三氣周流木母生火出於東鄉玉雲萬華温明世界
紫金巍闕狀如嬰童黃朱錦衣巾金帶瓊坐鎭三垣爲萬象之
主膺我玉宸元皇之號現圓象於太空日月列宿儼侍左右赤
景至陽爲日黃華純陰爲月八素流精爲星辰九元五章爲神
靈鎭天剛之樞居三辰之上卽於太素天中景霄虛陰長樂化

境受元始度人三辰光煇保命延生之法始當詣座天眞大神
上聖高尊妙行眞人無鞅數眾乘空而來三素飛雲<md:KR5a0001_HFL_028-002b>八景琅輿
華旛翠節流彩揚光五色鬱勃洞煥高虛靈霞散空三辰交映
華芒四射妙氣結形自成龍鳳甘露飄珠神煙卷縷纒綿縝靜
綱紐旋回聖眞心目照達明徹山川林木互入無礙天蓋圓浮
土如碧玉無有異色列仙環侍元始天尊𤣥坐虛浮火玉交光
神虎之座說經一遍諸天大聖同時稱善是時太極元綱星羅
雙燿宮闕通明說經二遍景星騰光照朗太微說經三遍黃氣
陽精徊天儛空說經四遍五緯列眞同會玉闕說經五遍<md:KR5a0001_HFL_028-003a>日闕
月宮發現嘉祥說經六遍靈氣感降民獲延年說經七遍得見

赤文齊修上範說經八遍執詠洞章挹景奔辰說經九遍功圓
果滿下拔幽冥說經十遍萬品化成永開生道是時一國是男
是女莫不傾心皆受護度咸得長生
道言是時元始天尊說經一遍東方无極无量品明眞大神无
鞅之眾浮空而至說經二遍南方无極无量品眞陽大神无鞅
之眾浮空而至說經三遍西方无極无量品太素大<md:KR5a0001_HFL_028-003b>神无鞅之
眾浮空而至說經四遍北方无極无量品羽明大神无鞅之眾
浮空而至說經五遍東北无極无量品碧落大神无鞅之眾浮
空而至說經六遍東南无極无量品洞戸大神无鞅之眾浮空
而至說經七遍西南无極无量品飛符大神无鞅之眾浮空而

至說經八遍西北无極无量品辟非大神无鞅之眾浮空而至
說經九遍上方无極无量品靑都大神无鞅之眾浮空而至說
經十遍下方无極无量品遠昌大神无鞅之眾浮空而至<md:KR5a0001_HFL_028-004a>十遍
周竟十方无極天眞大神一時同至一國男女傾心歸仰來者
各乘七燿明霞三辰寶輦無邊翾積非可禁止各見日帝月皇
列星宮殿各處世界一一宮中皆有帝尊羣臣吏民佐史國土
境域不可臆度遍計天仙高眞羽蓋丹輿斑龍獅子驂駕往來
採鍊奔挹明諸上道於是元始化現妙光大若圓象乃登引天
眞大神上聖高尊妙行眞人十方无極至眞大神无鞅數眾俱
入妙光論說三辰光輝保命延生大法示教至妙之先道非形<md:KR5a0001_HFL_028-004b>

相混成有物金水凝魂魂養胎宮光由神發乃立妙无上帝妙
有大帝混元大帝三帝萬變經九七六億萬之數句陳上宮命
天皇大帝左宮命太陽尊帝右宮命太陰元君中宮命紫微北
極大帝總統二象運行五氣共領三辰斡以元斗三百六十五
度四分度之一周流六十甲子運九陽之精爲日十陰之精爲
月和合日月之精爲星辰日有九色月有十華日號九色圓象
月爲十華圓光統大道之神靈故號太一天靈之光太𤣥無夜
之光<md:KR5a0001_HFL_028-005a>太蒼洞淸之光綠璃赤景之光五色濯羅燿明之光白素
黃華神燿之光丹霞朱火之光太素玉華之光絳炎九微之光
光中煥然自然梵氣結成紫書瓊簡眞文龍章鳳璽雲霞五篇

之篆八方之氣支勢曲折隱韻垂芒作八卦之狀普濟天人救
脫眾苦日之周徑一千里日行一度月之周徑一千里晝夜平
行一十三度遲行十二度速行十四度日月合則萬物生成星
大九百里小及百里行各有次水火之度不可爲準三辰光輝
文理垂形<md:KR5a0001_HFL_028-005b>靈書八會妙章𤣥圖曲素大洞知光輝之道參於風
雲氣雨𤣥津玉液則形神洞妙奔光嚥霞引景步星則爲太上
之眞人元始卽於妙光之內說經都竟眾眞監度以授於我當
此之時喜慶難言法事粗悉諸天復位倐歘之間寂無遺響是
時天人遇值經法普得濟度全其本年無有中傷傾土歸仰咸
悟光明神合於光氣合於明保命不終延生無窮三辰在天眞

道冥沖三辰入心飛舉成眞三辰照地七寶鎭世識其道則骨
成龍文飮其光<md:KR5a0001_HFL_028-006a>則肉化金色出入有無永斷生滅齊同慈愛異
骨成親國安民豐欣樂太平經始出教一國以道預有至心宗
奉禮敬皆得度世
道言元始天尊說經中所言並是諸天上帝內名隱諱之音亦
是日月內諱星宿之隱名也非世之常辭三辰光煇所以能保
命延生者三光之精天眞之神下接人氣神氣混淪光性爲照
於人爲識識在氣存神不離根是之謂命命洞斯旨可保而有
命爲生主主在生延延生得道道妙自然上聖已成眞人通<md:KR5a0001_HFL_028-006b>𤣥
究微能悉其章誦之十過諸天遙唱萬帝設禮河海靜默山嶽

藏雲日月停景璇璣不行羣魔束首鬼精滅爽回屍起死白骨
成人至學之士誦之十過則眞神上奔三辰接景乘駕龍車與
帝扶擕遊宴華庭屍蠧蕩滅胎穢淨明伏御地祇束縛魔靈返
老卻死還年更生輕誦此章身則被殃供養尊禮門戸興隆世
世昌熾與善因緣萬災不干神明護門斯經尊妙獨步玉京度
人无量爲萬道之宗巍巍大範德難可勝<md:KR5a0001_HFL_028-007a>
道言凡誦是經十過則三辰之精下覆爾身心光上騰景氣冥
一始煇之童採華之女執空青之紱以招三靈之神鍊神泥丸
恍惚奔登燕觀太无諸天齊到億曾萬祖幽魂苦爽皆卽受度
上昇朱宮格皆九年受化更生得爲貴人而好學至經功滿德

就皆得神仙飛昇金闕遊宴玉京也上學之士修誦是經自然
奔辰皆卽受度飛昇南宮世人受誦則三辰光煇降流身中注
鍊形魂五臟金色面有玉光延壽長年後皆得作屍解之道魂
神暫<md:KR5a0001_HFL_028-007b>滅不經地獄卽得返形遊行太空此經微妙普度無窮一
切天人莫不受慶無量之福生死蒙惠上天所寶不傳下世至
士齎金寶効心盟天而傳輕泄漏慢殃及九祖長役鬼官侍經
五帝玉童玉女各二十四人營衞神文保護受經者身
道言正月長齋誦詠是經日帝下觀天光接身九霞鍊骨紫氣
合神爲上世亡魂斷地逮役度上南宮七月長齋誦詠是經星
帝下觀天光接身寶霞鍊質金色化精身得神仙諸<md:KR5a0001_HFL_028-008a>天書名黃

籙白簡削死上生十月長齋誦詠是經月帝下觀天光接身寶
霞鍊氣三光合身神奔意感萬變更生爲國王帝主君臣父子
安鎭國祚保天長存世世不絕常爲人君安鎭其方民稱太平
八節之日誦詠是經雙景朝元閉目內冥光洞天谷赤景鍊神
五星降眞三辰繞身八威吐火元氣自生得爲九宮眞人本命
之日誦詠是經日月煥照九元絡形朱煙飄溶使爾𤣥通乘龍
紫霄據斗攀魁徘徊三陽遊行三𤣥辟試除殃八靈七政<md:KR5a0001_HFL_028-008b>坐臥
斗中辟卻萬凶三辰光煇爲我還容魂神澄正萬氣長存不經
苦惱身有光明三界侍衞五帝司迎萬神朝禮名書上天功滿
德就飛昇上清

道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐青黃白三
色雲氣之中內外蓊冥有青龍白虎朱雀𤣥武獅子白鶴羅
列左右日月照明五星交蔭洞煥室內項生圓象光映十方
如此分明<md:KR5a0001_HFL_028-009a>密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋清堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經<md:KR5a0001_HFL_028-009b>

元始无量度人上品妙經
元始洞𤣥靈寶本章三辰光輝保命延生妙品十回度人三垣
隱韻變化自然大範騰輝靈光散凝眞氣鴻濛混合杳冥外黃
內赤二象交幷陰陽吸和天寶成文玉字五篇八方威神造化
之祖二儀之源大化𤣥同溟涬無垠開明三景是爲天根日月
含胞九道乃分元晶𤣥晶萬天化生上無復祖惟道爲身五文
開廓普植神靈光氣結縷宛轉億尋龍章虎書寘玉布金華芒
蔚構離合眞精劫仞圓<md:KR5a0001_HFL_028-010a>羅玉山蕭京上極太无混洞三清渺渺
鬱微紫葢黃庭左日右月中有赤熒六氣交纒三光結形五帝
告符七曜𤣥經雲綱結帶神池育嬰中有奔景赤黑之神中有

梵氣周回之君中有日童月女星妃之眞中有鬱儀結璘壘珠
飛青燿紫之英中有挹煇採華八素之文中有赤帝黃老天魂
高奔上靈圓景方象九色霞津灌鍊五臟澡治百關迅駕龍車
上造帝軒三辰光煇保命延生回骸起死无量度人今日校錄
諸天臨軒<md:KR5a0001_HFL_028-010b>
東方无極明眞神王長生大聖无量度人
南方无極眞陽神王長生大聖无量度人
西方无極太素神王長生大聖无量度人
北方无極羽明神王長生大聖无量度人
東北无極碧落神王長生大聖无量度人

東南无極洞戸神王長生大聖无量度人
西南无極飛符神王長生大聖无量度人
西北无極辟非神王長生大聖无量度人
上方无極清都神王長生大聖无量度人
下方无極遠昌神王長生大聖无量度人<md:KR5a0001_HFL_028-011a>
十方至眞三辰光煇飛天神王長生度世无量大神並乘八素
之雲紫霞之輦洞光之輿飛龍遊鳳杳靄萬香之車金碧瓊文
之葢神明之節鬱絕之旛前擊鳴璈節奏後吹曲素生音𤣥鶴
青鸞嘯歌嗈嗈九眞啟塗十華翼轅億乘萬騎浮空而來傾光
回駕保命延生天魁內相玉輔帝靈太微司命𤣥合大神執籙

把籍齊到帝前隨所應度嚴校諸天高奔赤帝吸御九元五辰
協氣感接太𤣥光煇俯流保命億千朱景綠英飇象韜騫炎照
虹離<md:KR5a0001_HFL_028-011b>結璘黃華刻名絳臺鍊腦飛霞坐鎭明空佩服靈篇普告
三界无極神鄉日宮月府左紀右綱九天五斗東井河源降氣
𤣥丹同會崑崙疾除罪簿落滅惡根不得拘留逼合鬼羣元始
符命時刻升遷三辰流火變化寒泉制魔保舉奔景成仙陰質
受鍊神光綿綿三宮極眞道化𤣥精生身受度劫劫長存隨劫
輪轉與天齊年永度三途五苦八難超淩辰極上登三垣三垣
之天天帝紫微無色之境梵行<md:KR5a0001_HFL_028-012a>
東方八天

三辰光輝應化之天如三奔之道上造日月宮有樓闕仙民
世界皆晶光所生
光洞極瑤天帝越靜靈公
明梵燿白天帝道謹觀元
𤣥德悅生天帝伯茲命棲
恭紀彥張天帝角牢同氐
妙𤣥九眞天帝兆育勤精
洞關罙莊天帝永幽九英
太飛𤣥頗天帝定正常無<md:KR5a0001_HFL_028-012b>
冥窈漏度天帝棘茲莊攸

南方八天
九道淵魚天帝日觀浮都
林元允風天帝僑平子虛
化淨寂夷天帝還竇阿婁
梵雲深𤣥天帝憫江幽升
成德寶氣天帝順護彥邱
靜正霄敷天帝洞眞端堯
升降治臻天帝卿度司兵
清眞紫虛天帝奉貫治王<md:KR5a0001_HFL_028-013a>
西方八天

混合寶眞天帝太素京
保印又𤣥天帝刹陀奚
洪拱祖秀天帝度仙元尊
列辰九師天帝皇因太微
虛明光无天帝敞冥氣𤣥
韓司明禁天帝華屢眞機
流精瓊球天帝博洞備符
神龍變至天帝玉清監眞
北方八天<md:KR5a0001_HFL_028-013b>
變度化眞天帝求何普林

空梵影藏天帝覺仙蕩如
風元易氣天帝鄙遲忽俞
臨山降仙天帝斗魁玉宸
集慶蒼室天帝覩多沙留
朝燕猛部天帝泰師宣遐
劫仞吉明天帝洞演務陂
相夔島正天帝郝陂山尊
三十二天三十二帝諸天隱諱諸天隱名天中空洞自然靈章
諸天隱韻天中之音天中<md:KR5a0001_HFL_028-014a>之尊天中之神天中大魔天中之靈
九芒十華變化上清无量之奧深不可詳敷落神眞普度天人

今日欣慶受度厯關諸天朝引辰光顧儀眄璘台元寫綱絳絃
採玉月液裁防五星轉珠落落明堂飛神九宮存嚥太陽光輝
炫晃無拘天門東斗青房西斗玉闕北斗紫戸南斗𤣥丹中斗
黃庭合會飛仙口吐青氣錫祚萬年青帝拘魂白帝制魄赤帝
火垢黑帝蕩𧕏黃帝召魔萬祅伏滅青華神王木景含元赤華
神王執憲句天白華神王徊風<md:KR5a0001_HFL_028-014b>絳烟黑華神王飛童飲𤣥黃華
神王光燿三垣五華奔龍萬神之宗飛行鼓從總領天兵麾幢
鼓節遊觀太空流精赫奕與道俱隆上天度人金虎玉龍浩風
攝氣辰極鍊容英秀鳳羅保命無終五老持符太一鳴鐘速召
萬神降光閟宮洗滌陰愆書紀𤣥功掃除不祥斬滅姦凶猛馬

吐火金鉞前衝風雷巨霹電激四飛疾行帝命引挹光輝劫往
方嬰生無凋摧三奔嚥華碧落同歸單青羽裙封山校精三官
北酆明檢鬼營不得容隱金馬驛呈<md:KR5a0001_HFL_028-015a>普告無窮萬神咸聽三界
五帝列言上清
混洞九光玉輪十芒流珠曲直落落四張化行祖氣道之至精
精澌泮霞寶斡旋回符圖龍書勢合交開鳳氣蟠丹仙雲偃芝
嶽蹠卷玉赤曜吐奇太上靈篇保命正文三辰光煇凝化自然
上極圓葢帝變億千周流化氣肇生三垣幽冥虛曠無極無窮
溟涬大梵遼廓沖融神景炯爍梵氣淵旋妙液滋感恍惚變仙
升降黃赤遊宴上清元綱流演五十二天輪轉星羅周回十方

旋角度婁開生五常三<md:KR5a0001_HFL_028-015b>十五分總氣上𤣥八景冥合氣入𤣥𤣥
𤣥曜發光光神自生神曰赤皇五帝夫人洞闢九門白華隱存
執把洞章召降天元紫虛鬱秀輔翼萬仙千和萬合自然成眞
眞中有神天皇帝君太微北極天市𤣥宮日皇月燿總主星辰
金霞朱芒保命延生上極上清出入黃房八冥之內細微之中
下鎭人身泥丸絳宮四目密招炎光寶龍中理五氣混合百神
甲爲陽日之始壬爲陽日之終庚爲陰月之始申爲陰月之終
角爲星舍之始壁爲星舍之<md:KR5a0001_HFL_028-016a>終黃赤黑白三辰之迹獨立周行
亥沒子生十轉回靈萬氣齊仙仙道貴生光煇度人經厯八門
飛天法輪奔引感接赤鏡左旋普受開度死魂生身身得受生

上聞諸天諸天之上各有生門中有三辰空洞之章上帝靈篇
辭參高眞
第一赤景奔日之音
暘谷金城昇彼扶桑亘光萬里
洞照十方珠景外圓中藏蘂淵
五帝絳闕瓊池碧蓮青紫白黃<md:KR5a0001_HFL_028-016b>
丹氣綿綿下流爾身錫以長年
騫林八羅雲膺玉芝散布百神
精合二儀陽燧九龍駕天馬奔高風
光老降華芒飛昇日帝宮錫爾洞元章

上清爲眞公
第二黃華奔月之章
月精綠羅結璘化光中有大神
號曰素皇浩蕩流軿杳不可量
珠宮玉府寶閣琳房攝御神氣
總統元綱羽儀騰飛車駕十龍<md:KR5a0001_HFL_028-017a>
潢波崑崙高峙𤣥峯交會祥源
降我皓童泛霞注碧虛逍遙步靈風
採精挹華芒下眄太無中注爾長生籙
大惠永沖融

第三八素奔辰之歌
萬象布洪綱三垣主神靈嚴嚴天中尊
斗極運飛輪紫微上帝君元皇之化身
二景輔𤣥造五曜施天經大化積所變
黃氣騰陽精九天降沖妙太霄羅七眞
暘谷浮鬱微羣聖度西崑大慈虛皇帝<md:KR5a0001_HFL_028-017b>
化此開生門黃旛召天魔列眞趣大明
六氣相纒結萬彙保生成皇極旣以立
二道當順行八素下禹餘天民奔五辰
齊修正元道飛神登玉京

此三辰之上飛空之中天眞歌音音參洞章誦之百遍名度南
宮誦之千徧天眞下迎萬徧道備飛昇太空過度三界位登仙
公有聞靈音魔王敬形勅制地祇侍衞送迎拔出地戸五苦八
難七祖升遷永離鬼官魂度朱陵受鍊更生是謂无量普度无
窮有祕上天文<md:KR5a0001_HFL_028-018a>諸天共所崇泄慢墮地獄禍及七祖翁
道言此二章並是諸天上帝三辰天眞隱祕之音皆是大梵之
言非世上常辭挹輝引景降致天光通𤣥變仙故謂𤣥奧難可
尋詳上天所寶祕於神霄玉府東藏依科格三萬七千年應運
下傳若有至人齎金寶質心依舊格告盟十天然後而付焉
道言夫三辰光輝寂無虧蝕天運周行豈有否終月與日同道

則陰侵陽以掩其光日與月同道則陽蔽陰而掩其華氣望而
掩之三<md:KR5a0001_HFL_028-018b>辰未嘗損也爲天地之至精爾能採其光華則爲上清
之眞秉策於𤣥臺故運度虧盈人有休否至於疾傷存眞吸光
按摩疾所或思握日月手把星綱坐致神仙保命無老齊心修
齋六時行香十徧轉經福德立降消諸不祥无量之文普度无
窮
道言夫三辰光輝保命延生九色神光鍊骨灌心陽精合氣仙
化通神或存三景於泥丸洞煥於六合之府併照洞房含芒嚥
液上爲高眞而末學道淺或仙品未充運謝太陽身<md:KR5a0001_HFL_028-019a>經太陰臥
形五斗運應滅度臨過之時同學至人爲其行香誦經十過以

度屍形如法魂神徑上南宮隨其學功計日而得更生輪轉不
惑便得神仙
道言三辰爲上道之宗萬象賴之以生仙聖因之而成仰其威
神可以制伏六天魔鬼滅形引其光則遍徹幽關滌蕩胞胎屍
血消散七世解仇吸其華則體有金色面流玉光位登太微神
昇景霄光輝吐秀則萬蘂凝丹方寸萃寶飛晶接魂控辰紫庭
浮駕上清遊宴<md:KR5a0001_HFL_028-019b>玉京也天地運終星宿錯度日月失昏四時失
度境土有災兵氣時見疫毒流行兆民死傷師友命過皆當修
齋行香誦經夫齋戒誦經功德甚重上消天災保鎭帝王下禳
毒害以度兆民生死受賴其福難勝故曰无量普度天人

道言凡有是經恭信之者三辰光煇下映爾身外辟不祥內拘
神魂遷度幽爽使覩天英魄鍊屍滅保命延生上爲天地帝主
兆民行是功德有災之日發心修齋燒香誦經十過<md:KR5a0001_HFL_028-020a>皆諸天記
名萬神侍衞右別至人尅得爲聖君金闕之臣諸天記人功過
毫分無失天中魔王亦保舉爾身得道者乃當洞明至言也
諸天中三辰光煇大梵隱語无量音道君譔
太上三垣保命延生玉篇
東方八天
祝盧球圖布遠孕諸影羅龍浦
光神司璘旼微昭麓青璫曁蠙

整震輅微𤣥离堪池道極霜褒
珏井仇聯大宛阿柏珍天𤣥仙<md:KR5a0001_HFL_028-020b>
須華飛何楚渺那輹元碧洞空
瑛瑤曇多
南方八天
魄燿曇明嶽泥通靈玉嵎醜火
迷師鮮崙南澤雲霐亶稼答無
惡陀珉竺廓奕嬰犢圈天山機
琚鎭浮羅馘魔權漠意迅心和
罔墜俟昔紛統烟遶梵由明緣

法易玻鄒
西方八天<md:KR5a0001_HFL_028-021a>
閻浮玉嵒穎吕總監无𤣥鏡卽
鋤暮忱炎廓霐台北防斗德銜
華舊由黎辨部平漂紫巒儼論
謹邈馥芬巴靜戸央池演將奔
於閴藪藏帝伯幾魂冶覩騫都
陳漠卑孫
北方八天
𤣥宥猷度澄璠廉關鄭紇巫萍

茲槎雲庭金太越還羅澤祺詩
薄好率藉汶定淵恢周盟革鏐<md:KR5a0001_HFL_028-021b>
岵栗題營轉化嚳𥥆變冥祠丁
資靈攝京和時莽桃寶宛辨育
邈頗何枚
道言此諸天中大梵隱語无量之音招三辰之光輝引九天之
眞氣清詠佩閱天眞下迎舊文自然梵氣生於三辰之宮以制
三界大小之殃水火之變天眞皇人刻題日月中及大宿星次
以禳厄會斷絕否塞增駐運度有識其文勅制鬼神役使六丁
保命延生與空傳靈字方廣一丈八角書形佩服朱綱玉策<md:KR5a0001_HFL_028-022a>紀

名有知其音能齋而誦之者諸天皆遣飛天神王下觀其身書
其功勤上奏諸天萬神朝禮地祇侍門大勳魔王保舉上眞道
備尅得遊行三界升入金門此音無所不辟無所不禳無所不
度無所不成天眞自然之音也故誦之三辰降光九霞攝氣化
鍊凡骼祖考同僊頂生金華相具瓊顏壽等圓煇得道自然飛
天下觀上帝遙唱萬神朝禮三界侍軒羣祅束首鬼精自亡琳
琅振響十方肅清河海靜默山嶽吞煙萬靈振伏招集羣仙天
無<md:KR5a0001_HFL_028-022b>氛穢地無祅塵冥慧洞清大量𤣥𤣥也
