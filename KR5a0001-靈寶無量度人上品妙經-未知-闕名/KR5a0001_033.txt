







@fw元始无量度人上品妙經卷之三十<md:KR5a0001_HFL_033-001a>三
五方正氣品
道言昔於始靑天中太明混洞上宮寶華靈闕無爲大慈廣生
𤣥妙虛淸道境上干浮光元化混沌九微八關俯跨碧落太空
星輪景燿之精中有眞王號舍運樞道力自然功位高𤣥中有
妙寶神山連延天內有五方天尊紫霄光明飛霞之闕官將百
萬民眾千億壽無窮期氣如長春雜萬花色以爲光明瑤海朱
鬐綠斑之龍常御九眞𤣥玉之輅以奉玉<md:KR5a0001_HFL_033-001b>帝此天五方正氣所
生五行之精順天常道不爲囚尅是謂眞一元氣萬物之宗爲
瑞爲寶非如陰陽交爭之氣生合離殺長育虧殘而無常也元

皇大慈化此眞境五方天尊閒居寶座吹噓正氣採嚥華根流
波遠蔭逮於天界天得正氣圓蓋不傾地得正氣海嶽平寗帝
得正氣道運太平人得正氣爲世賢良慕道求仙上輔正化無
所不眞元始天尊當說是經周迴十過先向五方召命五方天
尊東方九神太洞玉眞天尊南方三華上極丹<md:KR5a0001_HFL_033-002a>光天尊西方五
明太眞金燿天尊北方一眞洞陰寶鏡天尊中央瓊華黃景微
妙天尊五方天尊敬奉𤣥旨泛駕黃輿丹靈之輦三素飛雲龍
鶴羽葆仙官執典天騶啟途來如迅風流鈴煥落雷火燿天十
方無極世界悉皆震動一切天人咸知元始召命五方道主願
聞眞一之氣無等上妙大法五方天尊稽首作禮元始垂眄俯

視以召十方始當詣座天眞大神上聖高尊妙行眞人無鞅數
眾乘空而來明燿流暉玉輿虹輪彩霧蔽空靈光靄<md:KR5a0001_HFL_033-002b>華神煙密
羅寶雲疊霞風煙澄息和氣彌羅土化堅剛湛如金魄眾眞侍
座
元始天尊𤣥坐空浮天闕雲山妙光瓊臺之上說經一遍諸天
大聖同時稱善是時一國男女初受眞道靈慧虛通說經二遍
心契妙微永無湮沉說經三遍五方正氣灌育華根說經四遍
𤣥光流景映燿身形說經五遍赤書玉綱纏塞死關說經六遍
福被普天慶瑞咸臻說經七遍四氣調和萬物豐昌說經八遍
品𢑥生成保固無殃說經九遍邪精滅根<md:KR5a0001_HFL_033-003a>魔害不行說經十遍

老復壯盛少者永延是時一國是男是女莫不傾心皆受護度
咸得長生
道言是時元始天尊說經一遍東方無極無量品蒼精正氣至
眞大神無鞅之眾浮空而至說經二遍南方無極無量品丹精
正氣至眞大神無鞅之眾浮空而至說經三遍西方無極無量
品皛精正氣至眞大神無鞅之眾浮空而至說經四遍北方無
極無量品紫精正氣至眞大神無鞅之眾浮空而至說經五<md:KR5a0001_HFL_033-003b>遍
東北無極無量品鎭精正氣至眞大神無鞅之眾浮空而至說
經六遍東南無極無量品炎精正氣至眞大神無鞅之眾浮空
而至說經七遍西南無極無量品華精正氣至眞大神無鞅之

眾浮空而至說經八遍西北無極無量品𤣥精正氣至眞大神
無鞅之眾浮空而至說經九遍上方無極無量品虛精正氣至
眞大神無鞅之眾浮空而至說經十遍下方無極無量品幽精
正氣至眞大神無鞅之眾浮空而至十遍周竟十方無極天眞
大<md:KR5a0001_HFL_033-004a>神一時同至一國男女凝瞻元始與五方天尊妙極𤣥微見
大神變九色光明遍照十方世界一切國土卽各相謂共目攜
率齎持妙香珍寶奇花天衣旛蓋自十方來舉此種種珍奇妙
供陳於天尊座前徘徊宛轉化成寶蓋百億珠玉百億結綬百
億繒綵百億紋繡百億神奇百億光景遍於諸天所有世界如
是男官女眾咸皆敬禮仰聽元始天尊宣揚靈寶大法無量度

人五方正氣之道瞻望聖顏一心歸依爾時五方天尊五老上
帝侍立<md:KR5a0001_HFL_033-004b>元始天尊法座之側元始天尊舉身正衣良久復坐於
是紫金神光從面門出此光暉燿與諸光明如相經緯縱橫微
妙萬種華炫一一天人不由心目外見天尊安如寶山內見己
身三一九宮諸境𤣥府光氣無極自下徹上自上徹下從東達
西從西達東交射灌激聖變神化難可比倫元始告大眾曰今
當度人說五方正氣護生萬有之法得吾正氣皆證妙道爲諸
天仙眞十方之聖利益世界演說大法使諸天眾生聞道藴奧
五方天尊環<md:KR5a0001_HFL_033-005a>繞寶座各放大光暉燿世界猶如千日照徹諸天
九萬億土天人宮殿帝王臺觀與光所照森然俱見無有隔礙

是時諸天各於光中顯示正氣大道自然凝化相狀近可指矚
又於光中各有玉書五篇眞文炳煥張布屈曲飛動鎭召禳制
普天安寗東方正氣晨光九羅素景徘徊碧壘鬱霞南方正氣
紫雲沓煙朱丹三精生化億千西方正氣明石太素光芒凝化
非煙非霧北方正氣𤣥闕飛精雙皇太微包羅玉淸中央正氣
上𤣥寶洞妙變盤<md:KR5a0001_HFL_033-005b>結化成龍鳳五方正氣無量形相懸在太虛
之中各飛瑞光灌元始燿明火玉如意之上迤邐盤帀五色混
成大如朗日通含五方所見物象元始登引五方天尊天眞大
神上聖高尊妙行眞人十方無極至眞大神無鞅之眾俱入五
色混成圓光之內說經都竟眾眞監度以授於我當此之時喜

慶難言法事粗悉諸天復位倏欻之間寂無遺響是時天人遇
值經法各受正氣道心開悟見生化門知道宗祖普得濟度全
其本年年極數窮升入<md:KR5a0001_HFL_033-006a>太空脫離生死與正氣俱存示身千億
變化空常靜而爲虛動而爲形普應十方道同列聖識心如幻
無作無爲普濟萬生永斷輪轉有形安泰愛利俱忘正氣入身
與化冥一離諸疑網習染解脫飛形太虛爲天種民言無華綺
口無惡聲齊同慈愛異骨成親國安民豐欣樂太平經始出教
一國以道預有至心宗奉禮敬皆得度世
道言元始天尊說經中所言並是諸天至尊五方正氣內名隱
韻之音亦是三寶皇君丈<md:KR5a0001_HFL_033-006b>人內諱百靈之隱名也非世之常辭

上聖已成眞人通𤣥究微能悉其章誦之十過召致五方正眞
之神化鍊結節靈感胎眞東方正氣爲英明文華淸淨儀矩高
賢仁恕仙眞之應於物爲寶玉瑰奇珍禽瑞獸希世之祥南方
正氣爲明慧禮制辯哲爽越命令布政輔弼尊神之應於物爲
丹華工麗𧰟妍色雘經畫之事西方正氣爲義決剛別堅正果
敢介守敕法大神尊官之應於物爲介甲金石牢革牙角防鈴
兵刑之象北方正氣爲敏贍智<md:KR5a0001_HFL_033-007a>數機謀變通𤣥化爲眞母后太
一隱靈之應於物爲修蛇𤣥黮委曲怪異伏藏鬼神之符中央
正氣爲尊德祕道寛厚博容廣大碩學輔化帝王君主崇高神
聖之應於物爲沖融柔順坎下盈滿遠隆甘和之驗遇正氣者

上爲帝仙中爲宰牧下爲賢德爲長生爲吉祥爲福慶故誦詠
此經諸天齊唱萬帝設禮正氣來集淵澄嶽靜日月合照璇璣
厯天魔爽喪壞屍骨還生至學之士誦之十過則五帝侍衞三
界稽首正氣臨斗鬼祅滅形濟度垂<md:KR5a0001_HFL_033-007b>死絕而得生所以爾者學
士思神致眞坐招正氣生命遇之則貴極仙眞召制十方與天
爲一五氣齊靈中粹發華福德自生輕誦此經身則被殃供養
尊禮門戶興隆世世昌熾與善因緣萬災不干神明護門斯經
尊妙獨步玉京度人無量爲萬道之宗巍巍大範德難可勝
道言凡誦是經十過五方眞氣齊到以之治身則仙化長生使
丹靈氣備以之生物則堅大瑞美煥偉靈異以之治人則明譽

公端凜<md:KR5a0001_HFL_033-008a>然超舉以之通鬼神則億曾萬祖幽魂苦爽皆卽受度
上升朱宮正氣所挺五方同眞格皆九年受化更生得爲貴人
而好學至經功滿德就皆得神仙飛昇金闕遊宴玉京也上學
之士修誦是經五方正氣入身愚變爲智俗化爲賢賢則得道
道成而仙爲聖爲神氣之正也爲祅爲孽氣之邪也皆卽受度
飛升南宮世人受誦五方天尊正氣之光照其眞形則延壽長
年後皆得作尸解之道魂神暫滅不經地獄卽得返形遊行太
空此經微妙<md:KR5a0001_HFL_033-008b>普度無窮一切天人莫不受慶無量之福生死蒙
惠上天所寶不傳下世至士齎金寶效心盟天而傳輕泄漏慢
殃及九祖長役鬼官侍經五帝玉童玉女各二十四人營衞神

文保護受經者身
道言正月長齋誦詠是經五方天尊登玉寶靑華之闕布行五
方正氣治化三界爲上世亡魂斷地逮役度上南宮七月長齋
誦詠是經五方天尊登朱陵丹華之闕布行五方正氣治化三
界身得神仙諸天書名黃籙白簡<md:KR5a0001_HFL_033-009a>削死上生十月長齋誦詠是
經五方天尊登紫雲瓊圖𤣥眞之闕布行五方正氣治化三界
爲國王帝王安鎭國祚保天長存世世不絕常爲人君安鎭其
方民稱太平八節之日誦詠是經五方正氣周回八方還朝帝
一化生萬靈得爲九宮眞人本命之日誦詠是經五老上帝下
鎭五臟五方天尊口吐正氣入兆命宮絳府泥丸眞道自然魂

神澄正萬炁長存不經苦惱身有光明三界侍衞五帝司迎萬
神朝禮名書上天功滿德就飛昇上淸<md:KR5a0001_HFL_033-009b>
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲氣之中內外蓊冥五方眞氣繞絡身形光明洞燿有靑
龍白虎朱雀𤣥武獅子白鶴羅列左右日月照明洞煥室內
項生圓象光映十方如此分明密咒曰
無上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經無量度人願所啟上徹徑御

無上三十二天元始上帝至尊几前(畢)
引炁三十二過東向誦經









元始無量度人上品妙經
元始洞𤣥靈寶本章五方正氣十迴度人諸天隱韻離合自然
𤣥漠無垠妙氣生根沓如紫煙分爲三華玉淸離便大有纏羅
升過𤣥門盤結浮沉天元正道化爲𤣥京陰抱至陽陽合其眞
陰陽會化𤣥生其神神化爲氣氣化爲靈化無體狀至用圓成
發生之氣高祕黃庭神池絳淵色凝嬰丹旋轉浮遊上下無方
黃老潛養道體居常東靑西素南赤北𤣥中有寶皇正氣自然
五方之神神運綿綿巡環周流雷動雲奔五帝授符五老合魂
天光無象太朴混淪英芒晃燿靈液其滂物得之生鬼得之靈
神得之明人得之仙天得之淸地得之寗上分三界下列九泉

風動虛淸變化行天希夷正氣皇道開宣肇自天眞幽微之君
玉冠錦䙱碧鳳飛裙乘駕九龍役御千官布行正氣運植五方
沖氣所鍾爲仙爲靈時爲尊賢用宏紀綱以之授形爲物之英
悉感正氣變化神眞至眞無形大象流精眇眇劫仞若亡若存
琨琛麗房琪蘤妙庭紫戸𤣥關森羅浮霐五暈正氣周回十方
中有太上三素之君中有上聖淸母之神中有太微玉帝之尊
中有胎元帝一之君中有道德五方丈人中有主錄主籍主生
主化主變𤣥道尊神迴氣儲正無量度人今日校錄諸天臨軒
東方無極飛天正氣神王長生大聖無量度人
南方無極飛天正氣神王長生大聖無量度人

西方無極飛天正氣神王長生大聖無量度人
北方無極飛天正氣神王長生大聖無量度人
東北無極飛天正氣神王長生大聖無量度人
東南無極飛天正氣神王長生大聖無量度人
西南無極飛天正氣神王長生大聖無量度人
西北無極飛天正氣神王長生大聖無量度人
上方無極飛天正氣神王長生大聖無量度人
下方無極飛天正氣神王長生大聖無量度人
十方至眞飛天正氣神王長生度世無量大神並乘化眞九光
丹輪之輿炎飆紫霞神虛之輦彤彩燿光百神之蓋五精天德

大力之幢驂駕朱虯玉龍建萬天十華之節洞神招眞之旛神
獸夔龍悲鳴躑躅靑鳳紫鸞翔騰飛翥前詠八素九陽之歌後
吹六籥虛生之曲神虎钁天奔躍辟邪五老啟塗羣仙翼轅億
乘萬騎浮空而來傾光回駕正氣度生中皇內弼元斗右宮紫
垣太極妙通大神攝氣監眞合會高𤣥徘徊升降周厯虛圓敷
告八冥幽微之關上極玉羅太空靈尊下該九壘洞淵之源運
道正氣鍊化神仙五方大神玉司之官施生布養法道而行變
凡入聖易骨超騰恍惚通感大混帝門北都寒池部衞形魂氣
聚神生命出自然挺植正氣度品南宮死魂受鍊仙化成人生
身受度劫劫長存隨劫輪轉與天齊年永度三塗五苦八難超

凌三界逍遙上清上清之天天帝妙和無色之境梵行
此爲五方正氣之天從角宿一度一杪半起經五星之分流
演同法正行黃道不犯傍綱上稟皇極專行正氣四方各有
二天配屬中央土位土無正形各居四方同會於正五方施
化爲造物之主得其正氣決爲高眞
東方八天
定都越𤣥天帝辟除正虛
輅宜脩皇天帝伯上騎東
梁无書元天帝覺披言鐫
抑麗古常天帝蹈寂樞楊

□岐森著天帝查无運沖
九奇蒼丘天帝律允師期
弼皇教宗天帝彊畢伺孕
皓冥都源天帝眞抱隸昌
南方八天
燿機鄙瑤天帝球提振生
炎明升微天帝祖正宜先
飆麗正神天帝紐澄玞
洞沖璟降天帝拯溥施隆
萌華鏡羽天帝辯帝荼延

路瑾蕭宮天帝嶽樞兆𤣥
理禁宗明天帝護巴冥离
角應巽靈天帝都夷昇優
西方八天
信眞瓊都天帝謁普順康
周渝韓薦天帝蕩浮南
杜極太元天帝噩阾雲潭
不驕燿評天帝弦樞烈微
躔飛騫余天帝濯羅兵祈
樂靜雲贄天帝杜圖阿容

正𤣥邈夷天帝辨克甦駢
西騫盈虛天帝尚備密通
北方八天
曇迷阮靈天帝皜孫隅方
昭峻令琚天帝嶽沅李渦
度明極皇天帝波記薰惠
玉宸和化天帝柏庾變呈
偃利蕪鋒天帝露眞譯符
佇宛仙殊天帝召靈啓明
元渚陽玉天帝龍膺庠汪

仙度沈精天帝珌眇𤣥英
三十二天三十二帝諸天隱諱諸天隱名天中空洞自然靈章
諸天隱韻諸天之音諸天之尊諸天之神諸天大魔諸天之靈
九和十合變化上淸無量之奧深不可詳敷落神眞普度天人
今日欣慶受度厯關諸天五方天尊施行正氣轉物之精使合
道眞不爲錯沴與道俱貞遇之則吉失之沈淪五帝衞生普度
天人五苦斬絕無拘天門東斗執節西斗捧符北斗宣令南斗
定書中斗大魁開天立圖靑帝輔德白帝司志黑帝守神赤帝
行意黃帝統天攝錄正氣靑天正神玉陽眞伯赤天正神動化
感格白天正神金德司殺黑天正神伏姦破敵黃天正神中御

無極五方正神萬靈之宗飛行鼓從總領仙兵麾幢鼓節遊觀
太空威光赫奕諸天齊功上天度人變化太淸𤣥樞虛通神輪
不傾感生沖氣永滅祅凶攝命帝官乘建交衝世被福祥莫有
不從敢容干犯拒抗列眞風刀前戮丹火後焚五方正氣化骨
爲仙挹鍊革易萬景流行候順自然九轉回眞五色結融洞陽
道成普告無窮萬神咸聽三界五帝列言上淸
杳杳變化混合冥冥運轉天陽大象交并神源所肇燿景相依
神氣無形天地𤣥機太一含元化生眞精谷虛而應道空而明
命魔校符動極太凝正氣之狀和契平寗動則聖眞靜則圓成
天地告瑞六氣昭融虛妙停養水火形容金光廓落元象之中

五方植建正氣自然貸以元始皇道乃宣元和包絡下立風淵
天上天下無幽無冥無形無影無極無窮鴻濛上範溟涬舒光
五色分形運度周天正因德興生以道全紫融化結雲宮五篇
赤書玉字鳳檢龍文招回正氣使天長存神化彌羅萬品施張
五精開演經厯諸天包纏景色周遍八維出陰入陽造立四時
三十二位仙鍊太微八景混合氣入𤣥暉𤣥暉五老元洞大神
命皇保帝同天永貞汎景碧霞嘯咏雲營流鈴七變豁落八威
仙王召氣靈音九回虛歌發響變化仙飛千和萬合正氣成眞
眞氣生神五方天尊長生大帝寶華靈君無英伯史司命回骸
太一景精桃康景延執符把籙保命𤣥根上遊上淸出入黃庭

星輪之內三道之中扶搖大闕民壽永隆世生良弼道運興崇
降灌人身泥丸元宮中理五炁混合百關十轉回靈萬氣齊仙
仙道貴生無量度人召爾正氣爲爾福源旁啟化門經天大輪
罪福禁戒宿命因緣普受開度正氣生身身得受生上聞諸天
諸天之上各有生門中有空𤣥生氣之章太上靈篇辭參高眞
第一五方神王布行正氣斬伐邪源飛空之音
朱旗散霞雲塗金馬六洞鬼魔
隱伏泉下出爲祅𦍙干我正氣
勃亂時令眞光蒙蔽泊空縱姦邪
依地爲蠱魅生民受其殃乘災行疫癘

玉書煥赤文眞光洞天地煌煌列玉篇
靈嶽安其位五老鎭五天攝凶送寒夜
扣鍾伐神鼓淸蕩諸醜類萬方永安寗
仙眞常保衞
第二五方五老帝君𤣥造正氣嚴莊三界之章
凝雲化玉碧闕萬重洞然金色
混合八風亶樓蔚峨翠巘高崇
朱輪碾月虛唱冥沖有物𤣥黃
大道之王轉白爲紫寶華生香
瓊胞合氣兩半陰陽左攜玉佩

右帶金璫五色沓沓各奠一方
神以意行道由德將正氣流傳
變化無常絳臺丹楯琳室靑房
中有帝一龍衣虎章萬物成眞體
三界居福鄉仙眞普生植大洞爲津梁
第三五方天尊分衞正氣空𤣥度命歌曰
我乘東霞植此雲牙南丹赤城
嘯攝火兵玉臺西龜氣如龍芝
𤣥老太一散香繞日黃神揚旛
命駕帝關洞空凝碧絳絃光直

海色不動繁星厯厯晨燿扶桑
萬寶其昌正氣流傳出入華房
中和太𤣥紅露淸霜物象陶冶
九醜伏藏我道惟明金斗朱璫
此三界之上飛空之中眾眞歌音音參洞章誦之百遍名度南
宮誦之千遍五帝保迎萬遍道備飛升太空過度三界位登仙
公有聞靈音魔王敬形敕制地祇侍衞送迎召攝正氣冥感天
眞五精扶衞所作者成魂魄制守飛騰玉淸是謂無量普度無
窮有祕上天文諸天共所崇泄慢墮地獄禍及七祖翁
道言此二章並是五方天尊及至靈神王隱祕之音皆是大梵

之言非世上常辭言無韻麗曲無華宛故謂𤣥奧難可尋詳上
天所寶祕於神霄玉府東藏經室依科三萬七千年應運下傳
若有至人齎金寶質心依舊格告盟十天然後而付焉
道言五方正氣禀生受之則爲福貴尊安澤逮久遠違其道則
五方之氣錯戾弛散不能致福成德則有運否滯閉三景虧盈
休咎疾傷凡有此災同氣皆當齊心修齋六時行香十遍轉經
福德立降消諸不祥無量之文普度無窮
道言五方之氣失正則於人爲運窮數盡變化終歿之證末學
道淺仙品未充運應滅度身經太陰臨過之時同學至人爲其
行香誦經十過以度屍形如法魂神徑上南宮隨其學功計日

而得更生轉輪不惑便得神仙
道言五方正氣從道爲胎生布五方以成萬法下挺於人物氣
正則生福否則爲殃正者天中之眞精道妙之自然違其正則
天地運終星宿錯度日月失昏四時失度陰陽不調國境有災
兵寇四起疫毒流行兆民死傷算窮命極皆當修齋行香誦經
夫齋戒誦經功德甚重上消天災保鎭帝王下禳毒害以度兆
民生死受賴其福難勝故曰無量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人克得爲
玉淸神府之臣諸天記人功過毫分無失天中魔王亦保舉爾

身得道者乃當洞明至言也
諸天中大梵隱語無量音道君譔
元始靈書五方天尊正氣玉篇
東方八天
攬陀元聿正忱巴林檀田梵都
羣峴蕭深錫延慮賞明機嘯岑
匊羅筠婁杜虯偃金聚輿馹魯
挺奚漠琳傳定太邱泮句眇澄
𤣥茫腃逸微氐涓璧霞邈燿麗
典區乾泉

南方八天
龍遙方埤月停頂眞仇多部寅
麓寡阮神持淸莎淨願侔吉樊
琤至寶止梵嬰象宮元恢洒育
攝仙咎菩刀濫大序閻鮮曲舒
稼馥魔輪涎那易坤沙惡柏空
飛華散逋
西方八天
亶無法疇珍明綠𤣥碧天雲滌
色開九仙池冥瑛燮辨史眸綿

猷景莽栖古毅邊桓普首篤司
駕鮮圖旼候縶谿達𤣥略師陰
詵黎嵎爽浮落觀霐景慕由胙
魔墟救堅
北方八天
雄𤣥彼眞朔璿回靈辰劫秀野
攬叫閬童氣敷章急琉荷卷伸
祖時享帝漢濫鋤魂浩億忌幽
圖柳慶基運資泛遒日臼洪施
燕虎璟泥行霧鈴离嶽騫千羅

竭洙昧夷
道言此五方正氣合大梵之精風迴煙轉結成玉文丹筆五色
煇燿天關五氣之書上帝寶章招致靈妙乙密𤣥微赤書五篇
斯文副之舊文每字方廣一丈上淸天眞皇人上眞道君執天
芒九精之筆染丹紀於太微淸都之館鳳臺南軒以爲正音使
五方氣行三界寗曠有知其音能齋而誦之者諸天皆遣飛天
神王下觀其身書其功勤簡奏神霄萬神朝禮地祇侍門大勳
魔王保舉上仙道備克得遊行三界升入金門此音無所不辟
無所不禳無所不度無所不成天眞自然之音也故誦之致飛
天下觀上帝遙唱萬神朝禮三界侍軒羣祅束首鬼精自亡琳

琅振響十方肅清河海靜默山嶽吞煙萬靈振伏招集羣仙天
無氛穢地無祅塵冥慧洞清大量𤣥𤣥也









@fw元始无量度人上品妙經卷之三十四
騰曜二景五星品
道言昔於上極天中霄霞洞歌大光明土受元始度人騰曜二
景五星上品元始天尊當說是經周迴十過以召十方始當詣
座天眞大神上聖高尊妙行眞人無鞅數眾乘空而來紫煙霏
霏玉飆華車靈雲蔭蓋朗映晨煇九色蒨璨洞煥十方七日七
夜諸天妙氣結化成形並爲珍寶八風惠暢四海和寗時無乖
沴庶物自然一國地土山川林木緬平一等無復高下土皆作
月璧日珠靈華五色眾眞侍座元始天尊𤣥坐空浮洞化龍仙
曲晨萬象𤣥牀說經一遍諸天大聖同時稱善是時一國君臣

修崇道德感格神眞說經二遍二景齊明說經三遍三才交暢
說經四遍四時順序玉燭調和說經五遍五星循軌厯劫不愆
說經六遍六氣周流運化協功說經七遍七元停健光景延長
說經八遍八方列宿刻注不干說經九遍九宮主宰捍厄除災
說經十遍十神安位永致福祥是時一國是男是女莫不傾心
皆受護度咸得長生
道言是時元始天尊說經一遍東方無極無量品天晶騰曜至
眞大神無鞅之眾浮空而至說經二遍南方無極無量品天晶
騰曜至眞大神無鞅之眾浮空而至說經三遍西方無極無量
品天晶騰曜至眞大神無鞅之眾浮空而至說經四遍北方無

極無量品天晶騰曜至眞大神無鞅之眾浮空而至說經五遍
東北無極無量品天晶騰曜至眞大神無鞅之眾浮空而至說
經六遍東南無極無量品天晶騰曜至眞大神無鞅之眾浮空
而至說經七遍西南無極無量品天晶騰曜至眞大神無鞅之
眾浮空而至說經八遍西北無極無量品天晶騰曜至眞大神
無鞅之眾浮空而至說經九遍上方無極無量品統辰御象至
眞大神無鞅之眾浮空而至說經十遍下方無極無量品承光
合景至眞大神無鞅之眾浮空而至十遍周竟十方無極天晶
騰曜日月星宿天眞大神一時同至一國男女傾心歸仰來者
有如細雨密霧無鞅之眾迮國一半土皆偏陷非可禁止於是

元始俯容笑喭億眾傾瞻於是旋命紫微玉妃啟御神寶鑪擁
夜山火玉𤑔徊妙靈香煙結空中如寶如雲現一瓊室縹緲之
間去地十丈元始登引天眞大神上聖高尊妙行眞人十方無
極至眞大神無鞅數眾俱入瓊室之中天人仰看惟見拂拂從
煙景中入旣入瓊室不知所在國人廓散地還平正無復欹陷
元始卽於瓊室之內說經都竟眾眞監度以授於我當此之時
喜慶難言法事粗悉諸天復位倏欻之間寂無遺響是時天人
遇值經法皆獲開悟得保永年無有中傷傾土受度與道齊眞
不災不害不夭不殘不虧不敗不愆不禍不衰不死顏如玉瑩
體映金姿內外無疵徼妙合𤣥下保家邦安泰昌隆經始出教

一國以道預有至心宗奉禮敬皆得度世
道言元始天尊說經中所言並是諸天上帝內名隱韻之音亦
是二景五星騰曜星君高眞隱韻之音亦是璘儀三素之隱名
也非世之常辭上聖已成眞人通𤣥究微能悉其章誦之十過
諸天遙唱萬帝設禮日月垂芒星辰映華寶炁流精妙灌三宮
百神飮玉千眞嚥芳羣魔束形鬼精滅爽迴屍起死白骨成人
至學之士誦之十過則日君鑒德月妃受靈超脫世難以得長
生所以爾者學士方達妙詮未鍊至眞勤苦修行道漸升𤣥自
可祛蕩災疾感格妙氣但卻死而已不能更生輕誦此章身則
被殃供養尊禮門戸興隆世世昌熾與善因緣萬災不干神明

護門斯經尊妙獨步玉京度人無量爲萬道之宗巍巍大範德
難可勝
道言凡誦是經十過諸天齊到七曜之眞保度善人一身受度
七祖昇遷享福天堂常處逍遙上學之士修誦是經與道契德
與天齊眞世人受誦散禍延年後獲成功遇其經訣得作解化
之道以度於世此經微妙普度無窮一切天人莫不受慶無量
之福生死蒙惠上天所寶不傳下世至士齎金寶效心盟天而
傳輕泄漏慢殃及九祖長役地官侍經五帝玉童玉女各二十
四人營衞神文保護受經者身
道言正月長齋誦詠是經招致日魂保生鍊屍注景成眞爲上

世亡魂斷地逮役度上南宮七月長齋誦詠是經招引月魄保
生鍊屍降景成眞身得神仙諸天書名黃籙白簡削死上生十
月長齋誦詠是經招引五星精魂保生鍊尸合景成眞騰燿玉
華普賴生成爲國王帝主君臣父子安鎭國祚保天長存世世
不絕常爲人君安鎭其方民稱太平八節之日誦詠是經神氣
纏綿運化形軀克就𤣥業得爲九宮眞人本命之日誦詠是經
寗固命府塞遏死津魂魄受鍊道體日新超出苦惱身有光明
三界侍衞五帝司迎萬神朝禮名書上天功滿德就飛昇上淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐五色雲氣

之中內外蓊冥有靑龍白虎朱雀𤣥武獅子白鶴羅列左右
五星眞氣纏綿兆身日月照明騰曜室內項生圓象光映十
方如此分明密咒曰
無上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啓所言今
日吉慶<md:KR5a0001_HFL_033-010a>長齋淸堂修行至經無量度人願所啟上徹徑御
無上三十二天元始上帝至尊几前(畢)
引炁三十二過東向誦經
