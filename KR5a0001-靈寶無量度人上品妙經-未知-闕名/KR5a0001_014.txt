







@fw元始无量度人上品妙經卷之十<md:KR5a0001_HFL_013-021b><md:KR5a0001_HFL_014-001a>四
日精陽明品
道言昔於赤明天中紫陽空歌大寶光土受元始度人日精陽
明无量上品元始天尊當說是經周回十過以召十方始當詣
座天眞大神上聖高尊妙行眞人洞陽日宮帝后嬪妃日中天
官仙民無鞅數眾乘空而來絳雲丹霄綠輿瓊輪華蓋垂蔭日
精陽光九色鬱勃洞煥太空七日七夜諸天星宿飛精垂芒交
輝射暎空極神宮虛定天樞止旋玉璣金<md:KR5a0001_HFL_014-001b>衡端凝伫息神風靜
默山海藏雲天景陽明炁流炯清一國地土山川林木緬平一
等無復高下土皆作紅玉無有異色眾眞侍座元始天尊𤣥坐

空浮九龍陽明爓珠寶山法座之上說經一徧諸天大聖同時
稱善是時一國男女仰瞻日精燦華九道陽明霞炁分布諸天
信此眞精爲萬物之祖說經二徧日中宮殿見千寶色天仙眾
民咸歸正道說經三徧日中世界剛風所持獨立空際周行无
窮說經四徧瓊軸駕雲紫金光聚下照無邊秀<md:KR5a0001_HFL_014-002a>熟品物說經五
徧天文大梵俱見日中字皆回旋霞芒曲折隱語深祕悉得洞
悟說經六徧洞陽之炁九百萬丈下臨八極賢聖金寶憑炁生
成說經七徧洞陽識明照徹幽夜白骸寒骨仰被温曦隨明上
登出離冥海說經八徧朱光四披玉石含精陽魂感接皆變丹
英說經九徧洞室巖嶺栖眞隱仙引景奔晨祖根開泰說經十

徧日精停瑞萬品凝滋金液渙洋槁朽成寶是時一國是男是
女莫不傾心皆受護度咸得長生<md:KR5a0001_HFL_014-002b>
道言是時元始天尊說經一徧東方无極无量品日中青帝大
神無鞅之眾浮空而至說經二徧南方无極无量品日中赤帝
大神無鞅之眾浮空而至說經三徧西方无極无量品日中白
帝大神無鞅之眾浮空而至說經四徧北方无極无量品日中
黑帝大神無鞅之眾浮空而至說經五徧東北无極无量品日
中黃帝大神無鞅之眾浮空而至說經六徧東南无極无量品
日中鬱儀赤飈大神無鞅之眾浮空而至說經七徧西南无極
无量<md:KR5a0001_HFL_014-003a>品日中鬱儀紫晶大神無鞅之眾浮空而至說經八徧西

北无極无量品日中鬱儀炎象大神無鞅之眾浮空而至說經
九徧上方無極無量品日中鬱儀金藏大神無鞅之眾浮空而
至說經十徧下方无極无量品日中鬱儀陽明大神無鞅之眾
浮空而至十徧周竟十方无極日魂帝君天眞无量大神一時
同至一國男女傾心歸仰各各相謂共爲議言我等夙以福因
久承道力生居道境獲在日月之上但知乘光流景煥耀諸天
激奔海嶽<md:KR5a0001_HFL_014-003b>宮室園林皆成眞金微妙之色今日元始示我日精
陽明之法淘澤重陽嘻吸華彩至陽浹髓骨肉成金而三元九
氣覆育品物自非日精不能餔飤至學之士外鍊金石調制水
火日月有數造化克靈內養一形日爲心象日中之炁洞照百

關三萬神童奔陽浥景日爲火龍產成玉液胃爲土釜元火烹
鎔千日布功立成眞道我所知者法之邊徼元始所宣定當隱
奧願聞上法開我障山來者有如細雨密霧無鞅之眾迮國一
半土皆偏陷非<md:KR5a0001_HFL_014-004a>可禁止於是元始四觀大眾周覽會中出紫金
光明臂約九色洞霄火玉離羅之服引手而出以大神力長三
十三萬里下摘日輪如攀甘果亭亭火色光徧十方來自空𤣥
日輪圓瑩內有山林河海宮殿城闉无量仙民逍遙自在如寶
琉璃中含金色一會天人咸皆近覩於是元始以此日輪變成
寶珠大如黍米在空𤣥之中去地九丈元始登引天眞大神上
聖高尊妙行眞人日中帝后无量大神無鞅之眾俱入寶珠之

中天人仰看惟見拂<md:KR5a0001_HFL_014-004b>拂從珠口中入旣入珠口不知所在國人
廓散地還平正無復欹陷元始卽於寶珠之內說經都竟眾眞
監度以授於我當此之時喜慶難言法事粗悉諸天復位倐歘
之間寂無遺響是時天人値遇經法普得濟度全其本年無有
中傷傾土歸仰咸行善心明道明眞明法明戒明經明理明陰
明陽明神明炁言合洞章口無妄聲齊同慈愛異骨成親國安
民豐欣樂太平經始出教一國以道預有至心宗奉禮敬皆得
度世<md:KR5a0001_HFL_014-005a>
道言元始天尊說經中所言並是日中上帝內名隱韻之音亦
是日官內諱陽明之隱名也日爲三炁之元眾陽之父仰之神

仙无極引之天谷虛盈中生紫眞存之滅屍鍊魂向之九霞注
靈造化因之而得神聖用之而明非世之常辭上聖已成眞人
通𤣥究微能悉其章誦之十過祥光顯瑞五帝設禮神烏扇赫
金精騰耀赤車停輪丹輞不行羣魔束形鬼精滅爽迴屍起死
白骨成人至學之士誦之十過則五帝侍衞三界稽首陽明洞
照流<md:KR5a0001_HFL_014-005b>火熾然魔精喪眼鬼祅滅爽濟度垂死絕而得生所以爾
者學士穢炁未消體未洞眞以制日精威未制天政德可伏御
地祇束縛魔靈但卻死而已不能更生輕誦此章身則被殃供
養尊禮門戸興隆世世昌熾與善因緣萬災不干神明護門斯
經尊妙獨步玉京度人无量爲萬道之宗巍巍大梵德難可勝

道言凡誦是經十過陽明降仙日闕轉機九陰開翳泉戸生光
億曾萬祖幽魂苦爽皆卽受度上昇朱宮格皆九年受化更生
得爲貴<md:KR5a0001_HFL_014-006a>人而好學至經道日捐陰九陽鍊質神光入心心如朝
暉五藏成金皆卽受度飛昇南宮世人受誦則延壽長年後皆
得作尸解之道日精浮空紫煙鬱矇神宅清鎭天靈高沖魂神
暫滅不經地獄卽得返形遊行太空此經微妙普度無窮一切
天人莫不受慶无量之福生死蒙惠上天所寶不傳下世至士
齎金寶效心盟天而傳輕泄漏慢殃及九祖長役冥官侍經五
帝玉童玉女各二十四人營侍神文保護受經者身<md:KR5a0001_HFL_014-006b>
道言正月長齋誦詠是經五帝賜籙陽明度魂爲上世亡魂斷

地逮役度上南宮七月長齋誦詠是經日精流金赤童負缾飮
兆玉醴長存不傾身得神仙諸天書名黃籙白簡削死上生十
月長齋誦詠是經日池寫光朱華玉英戲蘂凝露金霞流香爲
國王帝主君臣父子安鎭國祚保天長存世世不絕常爲人君
安鎭其方民樂太平八節之日誦詠是經日精混成先天蘊光
周行玉京望拜金色仰希陽明得爲九宮眞人本命之日誦詠
是經<md:KR5a0001_HFL_014-007a>鎭兆神宮丹轂錦旌隨日以生得道之名魂神澄正萬炁
長存不經苦惱身有光明三界侍衞五帝司迎萬神朝禮名書
上天功滿德就飛昇上清
道言行道之日皆當香湯沐浴齋戒入室東向叩齒三十二

通上聞三十二天心拜三十二過閉目靜思身坐九色紫雲
之內內外蓊㝠有青龍白虎朱雀𤣥武師子白鶴羅列左右
日月照明洞煥室內項生圓象光暎十方如此分明密咒曰<md:KR5a0001_HFL_014-007b>
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋清堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經<md:KR5a0001_HFL_014-008a>



元始无量度人上品妙經
元始洞𤣥靈寶本章日精陽明上品傾光度人百魔隱韻離合
自然混洞赤晶無無上眞未有天地自古固存月爲水胞日爲
金精日如彈丸黑月胞之狀如鷄卵內有五色旋爲五暈日居
其中月抱其外元炁裹之漸變天地地昇於天天合於地其精
混沌清濁未分名爲胞元天地旣開日月分胎日精陽明其數
九五以應乾位日昇東桑飛龍在天金水分形日精乃成晝昇
夜降子午爲經日圓九<md:KR5a0001_HFL_014-008b>萬中有金城洞陽之宮空青之林食其
華實與日同壽飛行上清乘剛厯𤣥元始祖劫化生諸天開明
三景是爲天根上無復祖惟道爲身鬱儀寶章日帝靈書赤文

開廓普植神靈無文不光無文不明無文不立無文不成無文
不度無文不生是爲大梵天中之天瓊池絳臺赤林丹京九龍
陽燧上奔日城眇眇劫仞若亡若存土華離便大有妙庭金闕
玉房森羅淨霐神霄梵炁周迴十方中有日精陽明之神中有
南極長生之君中有東極青<md:KR5a0001_HFL_014-009a>華帝君中有度世司馬大神中有
好生韓君丈人中有南上司命司錄延壽益算度厄尊神回骸
起死无量度人今日校錄諸天臨軒
東方无極飛天日中神王長生大聖无量度人
南方无極飛天日中神王長生大聖无量度人
西方无極飛天日中神王長生大聖无量度人

北方无極飛天日中神王長生大聖无量度<md:KR5a0001_HFL_014-009b>人
東北无極飛天日中神王長生大聖无量度人
東南无極飛天日中神王長生大聖无量度人
西南无極飛天日中神王長生大聖无量度人
西北无極飛天日中神王長生大聖无量度人
上方无極飛天日中神王長生大聖无量度<md:KR5a0001_HFL_014-010a>人
下方无極飛天日中神王長生大聖无量度人
十方至眞飛天日中神王長生度世无量大神並乘晨霧蒨燦
之雲流鈴丹瓊之輦絳芙彤輪驂駕朱鳳日精火龍建燿羅之
節赤珊靈旛前嘯九鳳齊唱後吹八鸞同鳴獅子神雀嘯歌噰

噰五帝啟途日仙扶轅億乘萬騎浮空而來傾光迴駕監眞度
生金闕丞相南昌上宮韓司主錄監生大神執籙把籍齊到<md:KR5a0001_HFL_014-010b>帝
前隨所應度嚴校諸天普告三界无極神鄉泉曲之府北都羅
酆三官九署十二河源上解祖考億劫種親疾除罪簿落滅惡
根不得拘留逼合鬼羣日帝符命時刻昇遷北都寒池部衞形
魂制魔保舉度品南宮死魂受鍊仙化成人生身受度劫劫長
存隨劫輪轉與天齊年永度三途五苦八難超淩三界逍遙上
清上清之天玉帝洞明無色之境梵行
東方八天
帝暉瓊梁天帝總魔威摧<md:KR5a0001_HFL_014-011a>

九丹燿華天帝篤宴求韶
青林振陽天帝玉琅希章
日眞寶慧天帝澤清守金
旦明悟祕天帝精微高昇
樂境觀元天帝術陁留
蒼野化都天帝洞臯興雲
厯軫燿明天帝荔華亭柞
南方八天
日車彤明天帝光赤瞰
赤璣左徊輿神天帝利蒙隱元<md:KR5a0001_HFL_014-011b>

圓景蔚臺天帝庸熙驛符
備神紫興天帝謁幽款幾
黃炁陽精天帝遼昊房
朱娑帝都天帝皇落持微
蘂館雲文天帝璇芳正仙
乘陽可周天帝濟剛義沖
西方八天
絕兵素靈天帝封關誓陰
秀樂慶舉天帝肅安基
金芒聚霞天帝碧雲凝琚<md:KR5a0001_HFL_014-012a>

素炁七經天帝鏌丹奇孚
資剛行迅天帝役電令神
物錄資衛天帝眇夷行修
律禁斷魔天帝直印羅重
蘄仙玉龍天帝青斧到牙
北方八天
運眞布極天帝環樞高璇
保神契宗天帝察理考房
日盈都格天帝蹈靈猶光
寳霞命眞天帝極思建平<md:KR5a0001_HFL_014-012b>

蓬柱鎖鴻天帝昭損並敷
寂常體明天帝連勤奉宗
報幾悟元天帝叱底𤣥
元明安順天帝鑄部耼
三十二天三十二帝諸天隱諱諸天隱名天中空洞自然靈章
諸天隱韻日中之音日中之尊日中之帝日中眞皇日中之靈
九光十華變化上清无量之奧深不可詳敷落神眞普度天人
今日欣慶受度降接日眞潄霞嚥景服御陽明金液銲骨玉漿
返神身登寳車<md:KR5a0001_HFL_014-013a>爲帝高賓升祖𤣥堂厯關諸天請滅眾惡斬絕
欲根飛度五苦名列太𤣥東斗輔左西斗弼右北斗殿軍南斗

太衝中斗隨輪驂日之後朱闕山聳絳都玉就運精施生世道
乃行青帝護魂日精傳肝白帝侍魂日精經肺赤帝養炁日精
鍊心黑帝通血日精退陰黃帝主脾萬物同依青帝神王角奎
洪儀赤帝神王迅煙傾離白帝神王素芒炎暉黑帝神王黔𤣥
紫光黃帝神王金靈八翔五帝大神日陽之宗運明虛游飛行
鼓從總領神兵麾幢<md:KR5a0001_HFL_014-013b>鼓節遊觀太空自號赫奕諸天齊功上天
度人嚴攝北酆神王受命普掃不祥炎光吐毒赤甲四張火兵
前驅日將仗旛擲火萬里流鈴八衝敢有干試拒遏上眞金鉞
前戮钁天後刑屠割鬼爽風火無停千千截首萬萬翦形魔無
干犯鬼無祅精三官北酆明檢鬼營不得容隱金馬驛呈普告

無窮萬神咸聽三界五帝列言上清
元洞玉厯太初龍康洞陽炁元胞胎伏藏眇眇億劫混沌之中
中如卵形日精赤靈日抱<md:KR5a0001_HFL_014-014b><md:KR5a0001_HFL_014-015a><md:KR5a0001_HFL_014-014a>而生三景之根金水旣坼上下弦分
爲光明者是日之魂上洞赤色下洞靈淵風澤廓虛大明麗天
天上天下無幽無冥無形無影無極無窮溟涬是道遼廓未光
赤明開圖運度自然元始安鎭敷落五篇赤書玉字日中瓊文
保制劫運使天長存梵炁彌羅萬範開張日精陽明三十二天
輪轉無色周迴十方旋斗厯箕回度五常三十五分總炁上元
八景冥合炁入𤣥𤣥日中太皇五帝高眞汎景太霞嘯詠洞章
金眞朗郁流響雲營玉音攝炁<md:KR5a0001_HFL_014-015b>靈風聚煙紫景鬱儀日中萬仙

日精入身傳降三田鍊金爲液胚土爲鉛鑄入胃鑪心火腎泉
厥陰鼓槖液流百川碧海神龜吐氣如煙金液傳鼎胎成玉嬰
千和萬合自然成眞眞中有神長生大君無英公子白元尊神
太乙司命桃康合延執符把籙保命生根上遊上清出入華房
八冥之內細微之中下鎭人身泥丸絳宮中理五炁混合百神
十轉回靈萬炁齊仙仙道貴生旡量度人上開八門飛天法輪
罪福禁戒宿命因緣普受開度死魂生<md:KR5a0001_HFL_014-016a>身身得受生上聞諸天
諸天之上各有日門鍊陰全陽流火變形日精注凝克爲仙眞
中有空洞謠歌之章眞王靈篇辭參高眞
第一日精陽明飛空之音

元始赤精三元賴成朱光照徹
色洞幽冥青林金華瓊實熒熒
赤城萬里絳闕紅庭五帝無爲
萬仙列卿億民遊散飮光食英
后妃玉女燒香奏罌兆能引霞
奔神高清金顏寶冠錦旛繡旌
前導六甲後從六丁陽明之威
陰醜滅形帝錫長生延年久齡
上眞之道九陽是稱
第二日精陽明眞王之章

日界遊空浮行九宮乘剛獨力
周駕神風宇宙金色山海一同
萬物賴生三元共功是元始身
分形變容九鍊洞陽出先洪蒙
朱芒靈烏吐納太沖兆能感之
明智靈通靜察遠鑑還老成童
物得感之華秀清蕤丹沙寶玉
燦燿瓊芝珠泳雲海鳳栖紫微
日精陽明道之眞歸我詠無量章
保子無凶衰

第三日精陽明眞王歌曰
丹霞飛紫煙瓊輪湧明海扶桑凝金芒
萬古色不改故知元始精先天藴淵澮
九龍駕陽車倐忽起世外乾坤爲合谷
三炁亦旣濟日月爲神丹吸精滅死潰
哀此頑滯仙鍛石漫成塊胡不引龍轅<md:KR5a0001_HFL_014-016b>
運液落珠貝穿節連百關日氣破冥昧
咀雲碎紅璃飮景以神醉勿測蓬萊水
每惜生死對晨本五帝前道祕索𤣥會
此三界之上飛空之中眞王歌音音參洞章誦之百徧名度南

宮誦之千徧眞王保迎萬徧道備飛昇太空過度三界位登仙
公有聞靈音眞王敬形敕制地祇侍衞送迎拔出地戸五苦八
難七祖昇遷永離冥官魂度朱陵受鍊更生是謂无量普度无
窮有祕上天文諸天共所崇泄慢墮地獄殃及七祖翁<md:KR5a0001_HFL_014-017a>
道言此二章並是日中五帝鬱儀神王隱祕之音昭晰日精陽
明濛氾出入霞景濟眞之道三界賴之以開明二儀持之以分
判兆能納日精之炁披陽明之暉則金華變仙七祖受鍊皆是
大梵之言非世上常辭言無韻麗曲無華宛故謂𤣥奧難可尋
詳上天所寶祕於𤣥都高上神霄玉清王府道君降世隨運流
傳若有至人齎金寶質心依舊格告盟十天然後而付焉

道言夫天地運度否終日月五星虧盈至聖<md:KR5a0001_HFL_014-017b>神人休否末學之
夫疾傷凡有此災同炁皆當齊心修齋六時行香十徧轉經福
德立降消諸不祥无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法日精下流陽明
開陰骨鍊屍滅炁合天眞魂神徑上南宮隨其學功計日而得
更生轉輪不惑便得神仙
道言夫天地運終星宿錯度日月失暉四時失度陰陽不調國
土有災疫毒流行兆民死<md:KR5a0001_HFL_014-018a>傷師友命過亦當修齋行香誦經夫
齋戒誦經功德甚重上消天災保鎭帝王下禳毒害以度兆民

生死受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右别至人尅得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語无量音道君撰<md:KR5a0001_HFL_014-018b>
元始靈書日精陽明中篇
東方八天
蒼明龍漪畧苔泱蔽𡨚漠沙陁
極浮蠢齊檀爛蘇曷覷生英妃

烈注倪羨龍門狩尸嫣蠱錫野
暴濱裒宜詠暢司閣斗環時裵
華薦直芒忽晞靈披鸛獵耿躍
眉𤣥酌微
南方八天
巢陽暄扶熾眞嚴晦寶層報馮<md:KR5a0001_HFL_014-019a>
鈍剛昌宣婺軸浩雲川獲敏芭
暎彰弔圖狎光瑤盧智哲採禧
抱衡存昭幽厥鄙托柱鉛飛吟
高蓋伽賞舍羶琅盆𥥆岫洞炎

驅原華魂
西方八天
禪猷寂濛潔嶺候涪蹈淩酬緣
軸俞昌夀庚途凝栖辦黨喬依
聖度越延食總休基酉蕚輦秋
由奚覽趨厯籛步稽畫拔屏持<md:KR5a0001_HFL_014-019b>
邈在𤣥落茂悅羣作徧怙洎拜
倫匠舊顙
北方八天
鎭佃邱廛玉池慈源海影首逹

辰火沇旋璫員淨寶辟由光迷
彊論壯治垂和邀瑰專臒史修
白洮淪實耕蘧申虺清監槎排
丙綿司彪穆都伴獨持錞敷緒
涸鐸變梯
道言此諸天中大梵隱語无量之音舊文書<md:KR5a0001_HFL_014-020a>日闕長樓赤扉之
上以陽鬱儀之光其道至禁爲太上不泄之旨萬物爲之依息
千聖用之遊桓兆能知之招靈採眞洞盈泥丸蘂嚲液泄神變
成仙九祖受福身浮天雲字皆廣長一丈天眞皇人昔書其文
以爲正音有知其音能齋而誦之者諸天皆遣陽明神王下觀

其身書其功勤上奏諸天萬神朝禮地祇侍門大功眞王保舉
上眞道備尅得遊行三界昇入金門此音無所不辟無所不禳
無所不度無所不成天眞自然之音也故誦之致<md:KR5a0001_HFL_014-020b>神王下觀日
帝遙唱萬神朝禮三界侍軒羣祅束首鬼精自亡琳琅振響十
方肅清河海靜默山嶽吞煙萬靈振伏招集羣仙天無氛穢地
無妖塵㝠慧洞清大量𤣥𤣥也
