








@fw重刋道藏輯要角集七
@fw元始无量度人上品妙經卷之三十<md:KR5a0001_HFL_031-001a><md:KR5a0001_HFL_030-019b>一
長生久視品
道言昔於始靑天中朱景瓊明洞眞化土天際有大𤣥樂天號
曰長生中有帝君號長生大帝君丹瓊之宮絳霄玉宸之闕紫
雲繚繞黃霧苾芬帝藏寳室山川林木煙霞風露皆作晴虹赬
靄之色仙官神吏僚佐書史以億萬計而此天中東連東蒙之
宮紫極之天明眞之臺希琳之殿西接協宸之宮燿景之天寶
靈之臺太和之殿天垂清微九光之雲以<md:KR5a0001_HFL_031-001b>爲承覆聳海霞碧瑤
之氣以結几席廓然煇燿諸天之中號爲極樂

元始天尊當說是經開示長生久視大法元始卽於始靑天中
五色獅子座上遙存瓊明天際大𤣥樂天中長生大帝君以其
元始上帝元胄之長福德充備付囑長生大帝君令爲十方天
人一切眾生說此長生久視轉凡成聖之要長生大帝君默感
元始𤣥密之旨卽從座起勅命左右侍眞天官僕射侍經典者
香官玉童玉女一切部屬無量天人及諸<md:KR5a0001_HFL_031-002a>仙眾來詣朱景𤣥洞
延康南和之殿無上大法疊玉之座子丹靈童升扶希之樓擊
斑龍雷音之鼓閻洞玉女升霽虛雙景之樓叩黃庭九絕神金
之鐘聖眾大集普天同悅長生大帝君將演妙法周回十過以
召十方始當詣座天眞大神上聖高尊妙行眞人無鞅數眾乘

空而來自然妙氣流光沖霄八照圓象洞煥景燿旛蓋輿輦九
色合成萬種分煇千眞交影龍鳳結彩山水流形本無窒礙隱
顯靡常宮殿臺畹音樂法具持幢建節泛景乘<md:KR5a0001_HFL_031-002b>煙境瑩晨華土
成文玉眾眞侍座長生帝君𤣥坐空浮九轉七變赤精紅蓮之
座說經一遍紫虛回映天籙字生說經二遍玉京吐晶變化千
億說經三遍道空內易徹見祖源說經四遍神顯眞形羣類長
生說經五遍玉帝啓緘寶符永命說經六遍琪林嘯風宛成虛
梵說經七遍靈潢湛淸黛海同色說經八遍日月合煇絳霧飄
香說經九遍道運無窮天壽長生說經十遍熒芝成盤甘露敷
空是時一國是男是女莫不傾心皆受護度咸得長<md:KR5a0001_HFL_031-003a>生

道言是時長生帝君說經一遍東方無極無量品長生大神無
鞅之眾浮空而至說經二遍南方無極無量品長生大神無鞅
之眾浮空而至說經三遍西方無極無量品長生大神無鞅之
眾浮空而至說經四遍北方無極無量品長生大神無鞅之眾
浮空而至說經五遍東北無極無量品長生大神無鞅之眾浮
空而至說經六遍東南無極無量品長生大神無鞅之眾浮空
而至說經七遍西南無<md:KR5a0001_HFL_031-003b>極無量品長生大神無鞅之眾浮空而
至說經八遍西北無極無量品長生大神無鞅之眾浮空而至
說經九遍上方無極無量品長生大神無鞅之眾浮空而至說
經十遍下方无極无量品長生大神無鞅之眾浮空而至十遍

周竟十方無極長生大神一時同至一國男女傾心歸仰來者
有如萬山出雲千江湧浪轟雷震海無鞅之眾遍諸天界壓疊
國畿非可禁止於是長生大帝君舉手南向於此空中化出百
億寶光一一寶光有諸世界<md:KR5a0001_HFL_031-004a>一一世界百千樓閣或依山水林
木岡阜或近都邑谿畔樵野見有仙眾飛身步空水火激射乘
龍按轡遊盼神州駕鳳梯雲倏欻騫逸圍繞太息渴伫法言覬
度此生見長生道脫離法網超悟眞階得悟大乘盡忘習染長
生大帝君登引天眞大神上聖高尊紫虛眞人十方无極長生
久視大神俱登神境之中天人仰看聖集傾依徹見道根本無
變滅元始一炁能得之者浩劫無終內視五體外觀萬象日月

齊照無有已期長生則道本無生<md:KR5a0001_HFL_031-004b>生而不滅久視則邈然無視
洞照三淸求生於死死化爲生久視於无无極爲有濳精內息
默觀自然無生死中妄有生死生死流轉不能止者以視不久
也久視則定定照則眞境自現八十一天洞如指掌眾生所以
不得長生久視者以刑尅敗絕其氣有無眞妄其心心著生死
則形亦隨化心與道一一與神冥守神忘心生道長久太微玉
符續生和形使氣無害九仙𤣥籙使視久而徹徹則見道道來
現形與子相守長生寶符使道性不遷<md:KR5a0001_HFL_031-005a>遺心抱神神變無方十
方世界八景妙空一得長生自然久視浮沉萬象應時消殞惟
見長生大帝君無量境界無邊法身無窮惠用無極變化一時

出現如同眉睫一切天人悟此大法乘雲駕龍來往空洞視十
方太空如一黍米仙眞教化應世權實超證玉清位登眞極說
經都竟眾眞受度作證於我當此之時喜慶難言法事粗悉諸
天復位倏欻之間寂無遺響是時天人遇值經法普得濟度長
生久視與道同居傾土歸仰咸住輪轉無生<md:KR5a0001_HFL_031-005b>無死無壯無老無
疾無衰無苦無滅無作無爲言無戾中口無惡聲齊同慈愛異
骨成親國安民豐忻樂太平經始出教一國以道預有至心宗
奉禮敬皆得度世
道言長生大帝君說經中所言並是諸天上帝內名隱韻之音
亦是長生大帝君內諱百靈之隱名也非世之常辭上聖已成

眞人通𤣥究微能悉其章誦之十過諸天遙唱萬帝設禮三景
順行五行不尅道炁自然長久不終久視无極河海淵凝山嶽
崇深日月降精<md:KR5a0001_HFL_031-006a>璇璣煥明羣魔束形鬼精滅爽道在無爲保命
無傾至學之士誦之十過則五帝侍衛三界稽首靈氣來輔無
所不成痼疾垂死以氣能行皆由道眞長生自然營致神氣絕
而得生所以爾者學士感契大道常與生俱神合洞眞召制十
方天光入身久視玉京默朝上帝攝錄魔精運應革易生道日
新七情六慾永斷妄根五臟百體久視如鑑百神現形授兆要
言與神同軿入侍帝軒輕誦此章身則被殃供養尊禮門戶興
隆世世昌熾與善因<md:KR5a0001_HFL_031-006b>緣萬災不干神明護門斯經尊妙獨步玉

京度人無量爲萬道之宗巍巍大梵德難可勝
道言凡誦是經十過諸天齊到檢定生名罔墜元惡及有冥愆
守道正心神來守身身得長生後天永存凡不聞道喜怒日遷
水火尅伐金木相連不滋眞水寗制炎光水升火降道備登仙
平則火降伏藏太淵怒則焚身四極惡煙知長生道義入𤣥𤣥
擲水泳珠火居九泉炎火鍊形金體永堅水火二用非聖不傳
中有眞土名曰自然自然無知萬物以生<md:KR5a0001_HFL_031-007a>杳冥恍惚動靜無間
天地三界從自然生自然爲土土能變遷皆從太空自然中生
生則無盡與道齊年內見九宮無英白元黃老運神與兆精連
知之長生大帝五篇雲章玉書攝氣舉仙世人受誦則延壽長

年尸解得道形變升𤣥呼吸剛風乘駕六龍南和賜策靑帝給
童此經微妙普度無窮一切天人莫不受慶无量之福三界蒙
惠上天所寶不傳下世至士齎金寶效心盟天而傳輕泄漏慢
殃及九祖長役鬼官侍經五帝玉童玉女各二<md:KR5a0001_HFL_031-007b>十四人營衞神
文保護受經者身
道言正月長齋誦詠是經佩服太微玉符召東華眞公齋滿之
炁下入身中以生木火之氣長生久視後天無窮七月長齋誦
詠是經佩服九仙𤣥籙召西靈眞母陽色之氣下入身中以生
金土之氣長生久視後天無窮十月長齋誦詠是經佩服玉帝
長生寶符召北方三氣君葛賢之氣下入身中以生水木之炁

長生久視後天無終八節之日誦詠是經佩服大君久視之章
召中黃帝君務猶之炁<md:KR5a0001_HFL_031-008a>下入身中以生火土之氣命得長生神
朝玉眞魂神澄正萬氣長存不經苦惱身有光明三界侍衞五
帝司迎萬神朝禮名書上天功滿德就飛昇上淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲氣之中內外蓊冥有靑龍白虎朱雀𤣥武獅子白鶴羅
列左右日月照明洞煥室內項生圓象光暎十方如此分明
密咒曰<md:KR5a0001_HFL_031-008b>
無上𤣥元太上道君召出臣身中三五功曹左右官使者侍香

玉童傳言玉女五帝直符直日香官各三十六人關啓所言今
日吉慶長齋淸堂修行至經无量度人願所啓上徹徑御
無上三十二天元始上帝至尊几前(畢)
引炁三十二過東向誦經<md:KR5a0001_HFL_031-009a>







元始無量度人上品妙經
太微玉符









九仙𤣥籙<md:KR5a0001_HFL_031-009b>










玉帝長生寶符










土命人制木氣尅賊令長生久視










金命人制火氣尅賊令長生久視<md:KR5a0001_HFL_031-010a>










水命人制土氣尅賊令長生久視










木命人制金氣尅賊令長生久視<md:KR5a0001_HFL_031-010b>










火命人制水氣尅賊令長生久視










大君久視之章<md:KR5a0001_HFL_031-011a>







右靑書絳箔上火化之面東淸水調服之取長生日忌上制
下尅賊宜以開建日或春甲寅夏丙午秋辛酉冬壬子大吉

佩用丹書靑箔上服用丹書赤炁在齋九十日佩服致神仙
長生久視大驗書符密室勿以語人<md:KR5a0001_HFL_031-011b>
長生大帝君刻以丹金瓊鳳之簡封以玉帝長生之章藏南
和瓊明帝阿九洞寶室之內劫盡一出以度緣骨宿名之士
有此玉文不知祕道爲尸解仙佩服忌厭穢犯之考身
元始洞𤣥靈寶本章長生久視十回度人南極隱韻離合自然
浩虛眇𤣥恍惚精轉中變化生无極諸天大梵妙氣祖劫綿綿
玉霞結山眞明爲仙靈光煌煌絳阿碧巓上出九色內列三便
九室曲峙下流𤣥泉綠窗金樓神<md:KR5a0001_HFL_031-012a>風回煙太和攝錄雲書洞篇
斑斑龍鱗落落鳳紋宛轉流迹寶華委紛眞元題象空無生神

神運無形氣貫如繩眇眇莽莽若亡若存𤣥渾彌羅蘂宮嵳峩
育嬰日池眞粹潛施得者長生勿失璇璣天珠浥液雲綱八闢
轉紫成靑三眞檢飭視表徹裹遐照千億翠影九還洞陽孕丹
黃父赭帔守魂久視見之萬年金鎖玉關神虎衞門眞母奏香
杳杳梵氣周回十方中有度人不死之神中有南極長生之君
中有度世司馬大神中有好生韓君丈<md:KR5a0001_HFL_031-012b>人中有南上司命司錄
延夀益算度厄尊神長生久視無量度人今日校錄諸天臨軒
東方無極生氣神王長生大聖無量度人
南方無極生精神王長生大聖無量度人
西方無極生液神王長生大聖無量度人

北方無極生道神王長生大聖無量度人
東北無極生化神王長生大聖無量度人
東南無極生質神王長生大聖無量度人
西南無極生識神王長生大聖無量度人
西北無極生妙神王長生大聖無量度人<md:KR5a0001_HFL_031-013a>
上方無極生定神王長生大聖無量度人
下方無極生感神王長生大聖無量度人
十方至眞長生久視神王長生度世無量大神並乘四規八照
之輿三氣九光之輦洞皇蒨粲之雲流霄浪霞之蓋雙虹之輪
七絕之節驂駕神虎紺鬃之龍前嘯金鶴齊唱後吹玉律同音

丹鳳靑鸞嘯歌噰噰五老啓途羣仙翼轅億乘萬騎浮空而來
傾光回駕監眞度生諸天丞相南昌上宮韓司主錄監生大神
執符把籙齊到帝前隨所應度嚴校諸天<md:KR5a0001_HFL_031-013b>普告三界無極神鄉
泉曲之府北都羅酆三官九府十二河源分別種民簡記善功
授道眞氣佩籙希𤣥身得長生久視永年心感生德神入太𤣥
紫童內觀眞境現前洞徹無極仙道自然坐知休否得天中天
大劫不爽萬氣洪源性合光空騁雲泝煙元始符命時刻昇遷
還嬰錄氣易形變仙適爾百齡有頃億千制魔保舉度品南宮
玉符受鍊仙化成眞生身受度劫劫長存隨劫輪轉與天齊年
永度三塗五苦八難超凌三界逍遙上淸上淸<md:KR5a0001_HFL_031-014a>之天天帝玉眞

無色之境梵行
東方八天
道遠殊明天帝普斗元眞
滄淵煥奕天帝婁乾至多
德照淸華天帝建朱覩謨
昌祐極宗天帝鈕俞詵喬
皓際預光天帝寶邱銘
鍊度無欲天帝覺杜容
晨光延祚天帝玉堵阿窻
澄虛幽完天帝九曲上英<md:KR5a0001_HFL_031-014b>

南方八天
太微耀通天帝苟常貽先
太皇深華天帝洞無冥施
慶煙鳳眞天帝敕禁魔源
梵化炎虛天帝崿期祖强
露眞應化天帝映留度仙
超𤣥紫宸天帝仲康霞
廣生妙神天帝麗光蘇
丹琳三華天帝祐閬密音
西方八天<md:KR5a0001_HFL_031-015a>

皛眞鼎貫天帝洪儀剛需
延永轉飛天帝率輅登虛
素華慶壽天帝月髻同渠
浩蘭安平天帝嶽汗騫敷
冲靈洞幽天帝求常卑寥
太𤣥鬱晨天帝竇勤巴方
玉景明遠天帝逸𤣥沖
合景九微天帝斷注王
北方八天
韓司普監天帝神驛召魔<md:KR5a0001_HFL_031-015b>

洞室曜靈天帝越部南
太極𤣥都天帝正治宗公
太寂𤣥淸天帝長生丕明
高虛梵寶天帝鄒儲靖奇
龍浮羽葆天帝宥單都孫
靈化抱淵天帝柳𤣥夜鄉
樞光九華天帝延祐百靈
三十二天三十二帝諸天隱諱諸天隱名天中空洞自然靈章
諸天隱韻南上之音南上之尊南上之神南上大君南上之靈
九和十<md:KR5a0001_HFL_031-016a>合延命億齡神瞳內徹久視惟明長生道在變化上淸

無量之奧深不可詳敷落神眞普度天人今日欣慶受度厯關
諸天請滅死道續命長生飛度五戸入斗昇𤣥洞見無極渺渺
玉天瓊樓億壘金闕千門中有南極長生大君戴寶披靑御朱
履𤣥執秉命籌爲兆添年東斗度魂西斗制魄北斗鍊眞南斗
養神中斗華蓋下蔭九元靑帝護魂白帝侍魄赤帝養炁黑帝
通血黃帝中主萬神無越靑天元王玉文保眞赤天元王丹符
攝精白天元<md:KR5a0001_HFL_031-016b>王金籙命神黑天元王𤣥圖護身黃天元王五老
監眞五天元王萬神之宗飛行鼓從總領仙兵遊行太空長生
玉冊天帝檢封雲羅錦帟萬舞鳴鍾碧堂突空繞九飛龍賜兆
長生規正方瞳坐察億程幽微密通授號拱璧位爲眞公兆臣

造𤣥普掃不祥巨獸吐毒高刁四張兵鋒前施眞武持旛天狼
擲火威劍揚煙敢有干試拒遏上眞钁天前戮蒼舌後刑黑天
斬祅炎帝食精三官迅車北酆列部不得容隱猛馬八征普告
無窮萬神咸聽三<md:KR5a0001_HFL_031-017a>界五帝列言上淸
太𤣥始分五老命神三元變化是爲眞身口吐紫氣纏絡天根
化開五符萬有成形符爲天根倏忽變眞玉帝居室三景回明
六合洞房入𤣥出靑瓊膏黃飴凝爲赤城金臺萬重碧嶽千層
下沸混海洪波杳冥蒼龍九首火帝七身蜿蜓百里噴烟閃睛
日月爲目氣如奔雲甲錯黑頑護世保民負載𩴹□是道眞形
剛風石堅積陽爲天天上天下無幽無冥無形無影無極無窮

溟涬大梵遼廓無光赤<md:KR5a0001_HFL_031-017b>明東昇元始育嬰至丙南陵朱光絳庭
中有大帝號長生君與天同生與天齊明鳳衣藻裳靑霞爲巾
正坐洞宮保兆永存返照長樓氣連玉京北斗覆已太一餔精
視極幽朗奄見神文五篇八素神虎龜章元氣流演三十二天
輪轉無色周回十方旋翼厯軫迴度五常三十五分總炁上元
八景冥合氣入𤣥𤣥𤣥中授籙賜兆長生一瞬易劫久視萬年
太皇大君上帝高眞泛景流霄嘯詠洞經金光旋激震響雲營
圓曜攝氣八海洞淸寶淵蔚<md:KR5a0001_HFL_031-018a>秀縟彩浮京千和萬合自然成眞
眞中有神長生大君無英公子白元尊神太一司命桃康合延
執符把籙保命生根上遊上淸出入華房八冥之內細微之中

下鎭人身泥丸絳宮中理五氣混合百神十轉迴靈萬炁齊仙
仙道貴生無量度人長與生俱視極杳冥上開八門飛天法輪
罪福禁戒宿命因綠普受開度道化生身身得長生上聞諸天
諸天之上各有生門中有空洞謠歌之章諸仙靈篇辭參高眞<md:KR5a0001_HFL_031-018b>
第一長生神仙南和眞君飛空之音
我適飛輿遐造八荒空洞生風
玉音遼遼鳳軒崛起環山復水
紫金作宮蟠基六龍內有大君
金姿玉容儼坐紫雲絳衣翦虹
下觀兆人錄紀善功冥與化通

長生無終照覽十天騁霧浮空
左挾金眞右扶玉童詠此洞章
神昇九重
第二久視眞妃瓊明玉符之章<md:KR5a0001_HFL_031-019a>
明璣龍翹冠彼綠縝錦裾流雲
香車華軫南宮九門日惟月隱
時乘六湻金鸞玉衮夕眄龍山
芝田霞嶺天官捧策神使列請
書兆生籍鬱淸涵景雙珠四規
宏視無影無極道君虛眞寶名

梵氣回環玉符變形生兆神氣
青帝凝魂朱芒藴光八威煇煌
嚥以瓊泉龍低虎昻賜兆祕訣
晨風錦光<md:KR5a0001_HFL_031-019b>
第三長生大帝君宮中太微神母歌曰
六星爛爛對臨天剛宮浮紫烟
玉翬昊蒼帝君丹袍瑤笏龍刀
三魂七魄竟井魁魒天嬰煒秀
嘯泛雲濤口吐赤文光纏景霄
六眞夫人錦帳金韜迅風朱陵

鳳背鸞腰飲月咀日碧霜琅膏
𤣥芝萬株絳實殷桃授以長生
久視遊遨揖此晨暉仙露飴醪
變骨爲玉英歌此𤣥中豪<md:KR5a0001_HFL_031-020a>
此三界之上瓊明天中飛空歌音音參洞章誦之百遍名度南
宮誦之千遍天帝保迎萬遍道備飛昇太空過度三界位登仙
公有聞靈音仙王敬形勅制地祇侍衛送迎流火玉眸自然入
身身光如瞳洞照萬神長生神仙道胎結嬰龍氣灌濯南極同
盟親拜黃老口受神文是謂無量普度無窮有祕上天文諸天
共所崇泄慢墮地獄禍及七祖翁

道言此二章並是長生大帝君及長生神王隱祕之音皆是大
梵之言非世上常辭言無<md:KR5a0001_HFL_031-020b>韻麗皆是長生久視永存大法隱祕
其章故謂𤣥奧難可尋詳上天所寶祕於𤣥都紫微上宮依𤣥
科四萬劫一傳若有至人齎金寶傾心依舊格告盟十天然後
而付焉
道言夫天地運度亦有否終日月五星亦有虧盈至聖神人亦
有休否末學之夫亦有疾傷欲延生續命過度運會皆當祈叩
長生大帝君南極神王則命注玉檢名刋金格免過三塗超濟
八難凡有此災同氣皆當齊心修齋六時行香十遍轉經福德
立降消諸不祥<md:KR5a0001_HFL_031-021a>無量之文普度無窮

道言夫學長生久視大法心契自然𤣥默懷道與造化冥一誠
通玉淸而世患縈縻緣賞未際或運當易骨五臟更生或神棲
九宮鍊華脫化或末學道淺仙品未充運應滅度身經太陰雖
長生久視大法未備見身功缺而心洞無有神已長生骨肉未
鍊臨過之時同學至人爲其行香誦經十過以度生名如法徑
上南宮賜以生道隨其學功計日而得更生轉輪不惑便得神
仙<md:KR5a0001_HFL_031-021b>
道言夫長生久視之法其禁至重或守心自然𤣥契妙道或從
師請法能致久生或陰營眾德功及羣靈天官列言得以永世
或神觀內洞徹見道根俯視二儀遐窺往劫近若旦夜宿命因

緣善功業債如觀尋尺與造化爲徒出生入死運用由己延日
爲劫促劫爲日千春爲朝萬劫爲夜長生久視卷舒在意則非
學道修誦所能或天禀特異氣質不凡如天有神仙地有松栢
人有耆艾皆靈成自然聞道而得聞道而生不原於教理別得
天眞<md:KR5a0001_HFL_031-022a>卓挺於世者也至若天地運終三辰失次四時不調國境
生災兵劫不息疫毒流行師友命過亦當修齋行香誦詠此經
夫齋戒誦經功德甚重上消天災保鎭帝王下禳毒害以度兆
民生死受賴其福難勝故曰無量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衛右別至人尅得爲

聖君金闕之臣諸天記人功過毫分無失天中眞王<md:KR5a0001_HFL_031-022b>亦保舉爾
身得道者乃當洞明至言也
諸天中天大梵隱語無量音道君譔
長生大帝君靈書玉篇
東方八天
明柯遜湻靜微樂㥫幾研莬棊
純精杳紛韜祕幽諱交渾冶崙
氣徹內返神嬰自存職熾嶼崵
偶銜丕容吟宂潛納寶粹温通
屈流地海頂遘繪同玉霐延和

仙鍊輔沖<md:KR5a0001_HFL_031-023a>
南方八天
玻回霞液凝降崿樓𤣥黃滋化
曲窊漕濛奎室虛光三宸皎昌
靑白英元黃眞火堂冏照東華
飮瀹粲張扶思舉龍軨車控翔
熒庚揇壇𤣥井護昆網射激明
靈魔渾然
西方八天
庭雲鬱披鋌瓊感機左池汩鳴

結英懽尸灌引天淵復運太微<md:KR5a0001_HFL_031-023b>
眇私山𤣥恍命薰怡陰斗弼軀
異爽挾和赤章綠典道廓應施
合就匪緒忽辨意衡象肧先元
化華甦宣
北方八天
獄酆都首影酪魂醜馥味音姦
籍官統祅龍委瀆谷米聿輪腠
此㖟宏出洞眞和玖隲功衞子
壽頤煒觀呼徵大殺韓司詔候

移超隱峯默彰離遘無號幙研<md:KR5a0001_HFL_031-024a>
碧空浮遷
道言此諸天中大梵隱語無量之音舊文九炁丈人染赤彪之
獸流丹之液題書長生大帝君南明之殿靑環之璧空中出字
皆廣長一丈金氣鏤縷采明以紫寔丹入𤣥𤣥又入丹丹𤣥起
煙鬱勃上元題寫佩服誦習相傳最上妙訣愼勿妄宣天眞皇
人昔書其文以爲正音有知其音能齋而誦之者諸天皆遣飛
天神王下觀其身書其功勤上奏諸天萬神朝禮地祇侍門大
勳魔王保舉上仙道備<md:KR5a0001_HFL_031-024b>尅得遊行三界昇入金門此音無所不
辟無所不禳無所不度無所不成天眞自然之音也故誦之致

飛天下觀上帝遙唱萬神朝禮三界侍軒羣祅束首鬼精自亡
琳瑯振響十方肅清河海靜默山嶽吞煙萬靈振伏招集羣仙
天無氛穢地無祅塵冥慧洞淸大量𤣥𤣥也








@fw元始無量度人上品妙經卷之三十<md:KR5a0001_HFL_032-001a>二
五行順治品
道言昔於玉虛大明天中九華寶光神瑞慶土受元始度人五
行順治妙品元始天尊當說是經周迴十過以召十方始當詣
座天眞大神上聖高尊妙行眞人上清五星眞君無鞅數眾乘
空而來五色重光景雲四繞紅瓊之軿紫琳之輅金輪轉轂日
駕浮空羽箑連霞金眞警衛流虹交映玉馬騰煙照徹碧虛三
日三夜七宸啓靈五斗順位璣衡停運山<md:KR5a0001_HFL_032-001b>嶽𤣥鎭天道開明華
林薈彩長樓列觀接引凌風金闕瑤京無復高下地敷寶砌色
吐瓊綿眾眞侍座

元始天尊𤣥坐五雲浮黎冰玉金暎萬寶之座與中天紫垣蒼
華生德萬壽道君丹華陽德萬福道君皓華正德萬善道君𤣥
華一德萬生道君大華聖德萬順道君五方眞元道君元始開
圖之後五氣乃分道祖攸同氣母禀異將宣五行順治生化三
界慈育萬𢑥之道說經一遍諸天大聖同時稱善是時一國<md:KR5a0001_HFL_032-002a>男
女宣行順教無有尅傷說經二遍四氣和平時不失度說經三
遍沖用太和景物長春說經四遍騰氣均行人無衰薾說經五
遍陰陽調運疾病不生說經六遍羣生遂性萬宇咸寗說經七
遍五星合明珠躔周軌說經八遍甘露浮空靈芝鬱秀說經九
遍天光下濟泉曲開明說經十遍國被道化率土歸賓是時一

國是男是女莫不傾心皆受護度咸得長生
道言是時元始天尊說經一遍東方無極無<md:KR5a0001_HFL_032-002b>量品蒼華九氣至
眞大聖無鞅之眾浮空而至說經二遍南方無極無量品丹華
三氣至眞大聖無鞅之眾浮空而至說經三遍西方無極無量
品皓華七氣至眞大聖無鞅之眾浮空而至說經四遍北方無
極無量品𤣥華五氣至眞大聖無鞅之眾浮空而至說經五遍
東北無極無量品素華梵炁至眞大聖無鞅之眾浮空而至說
經六遍東南無極無量品碧華梵炁至眞大聖無鞅之眾浮空
而至說經七遍西南無極無量品大華梵炁至眞<md:KR5a0001_HFL_032-003a>大聖無鞅之
眾浮空而至說經八遍西北無極無量品寶華梵炁至眞大聖

無鞅之眾浮空而至說經九遍上方無極無量品紫華一炁至
眞大聖無鞅之眾浮空而至說經十遍下方無極無量品黃華
一十二氣至眞大聖無鞅之眾浮空而至十遍周竟十方無極
至眞大聖一時同至一國男女傾心歸仰來者侍側圍繞咸欲
欣聞元始天尊召集五元道君敷演五行順治長生之法物無
夭傷永絕刑禍普天稱慶劫劫隆平於是元始變身示<md:KR5a0001_HFL_032-003b>現天座
高遠大如蕭臺翠光層劫以億爲仞元始聖體巍巍瑩如寶山
十方華林同蔭若蓋金色洞燿徧照無極元始登引天眞大神
上聖高尊妙行眞人五元道君十方無極至眞大聖無鞅數眾
俱升𤣥座天人仰看一一天眞住一天界瓊欄藻井金闕琅軒

無不備足說法之聲億眾如一心心相通法音無間同時說法
無有違逆比之流泉傾瀉妙意一切眾生各各了知金木水火
土五行之氣自相順治本無刑尅雖有勝復鬱拂之變斟酌<md:KR5a0001_HFL_032-004a>天
倪以生和氣五行混同升降合德五氣調平三界泰定及於人
物一切生身三元搆精五行結秀順治不逆沖德滋神虛含道
眞凝如珠玉大若彈丸光華鮮灼太空有象是時天人一切眾
生以順治故斷絕死道諸惡不生大業宿𡨚一時頓息地獄眾
苦猛火洋銅變成靑蓮九幽北都爲安樂國以五行順治則萬
物化生三界靈仙一切種民悉無罪越諸天遙唱萬神設禮一
國之境如懸冰玉及似寶珠表裏明徹略無浮翳以及纖塵元

始<md:KR5a0001_HFL_032-004b>卽於𤣥座所現之境說經都竟眾眞監度以授於我當此之
時喜慶難言諸天復位倏欻之間寂無遺響是時天人遇值經
法普得濟度全其本年無有中傷傾土歸仰咸行順心順道順
德順善順法順眞順明順生順神順化言無悖異口無惡聲齊
同慈愛異骨成親國安民豐欣樂太平經始出教一國以道預
有至心宗奉禮敬皆得度世
道言元始天尊說經中所言並是諸天上帝內名𤣥道順福五
行不尅全物之隱音亦是<md:KR5a0001_HFL_032-005a>五元道君內諱混交五氣之隱名也
非世之常辭上聖已成眞人通𤣥究微能悉其章誦之十過諸
天順度萬物生榮天潢隨流氣無鬱藹山安海鎭六天運明三

辰駐照九道齊幷羣魔鬼精歸道成人白骨屍骼順治更生至
學之士誦之十過則五行聚精三田結嬰人無中傷壽與天登
所以爾者學士誦詠是經召命五星順應和樂六腑安寗穢氣
消亡心感洞眞以制十方法施天靈天人皈依災害不生可伏
御地祇束縛魔靈卻死留形輕<md:KR5a0001_HFL_032-005b>誦此章身則被殃供養尊禮門
戶興隆世世昌熾與善因緣萬災不干神明護門斯經尊妙獨
步玉京度人無量爲萬道之宗巍巍大範德難可勝
道言凡誦是經十過諸天齊到五星眞君五方大神悉降其所
三辰在人身命或凌犯勃蝕伏逆爲災使世生民運爲不遂理
務乖違宜齋戒誦經五星合度五行順治災害消弭億曾萬祖

幽魂苦爽皆卽受度上升朱宮格皆九年受化更生得爲貴人
而好學至經功<md:KR5a0001_HFL_032-006a>滿德就皆得神仙飛升金闕遊宴玉京也上學
之士修誦是經五星旋行回而不轉三宮塡滿自然得眞皆卽
受度飛升南宮世人受誦則天輪順次一十二宮不相違錯運
過限臨氣超候接周徧宛協身無殃咎眞氣內結邪癘不干延
壽長年後皆得作尸解之道魂神暫滅不經地獄卽得返形遊
行太空此經微妙普度無窮一切天人莫不受慶無量之福生
死蒙惠上天所寶不傳下世至士齎金寶效心盟天而傳輕泄
漏慢殃及九祖長役<md:KR5a0001_HFL_032-006b>鬼官侍經五帝玉童玉女各二十四人營
衞神文保護受經者身

道言正月長齋誦詠是經五行順治春氣遂生萬物秀成胎卵
化溼就形無隕自然通神上世亡魂斷地逮役度上南宮七月
長齋誦詠是經五行順治秋氣遂成萬類堅革就養燕寗金眞
入骨身得神仙諸天書名黃籙白簡削死上生十月長齋誦詠
是經五行順治冬氣剛凝萬物歸根陽氣潛形太一復位帝主
道興五星聚中聖德日新四海澄波六氣<md:KR5a0001_HFL_032-007a>和平臣民康樂億載
太平壽等天地日月無傾兵消疫散時淸德盈爲國王帝主君
臣父子安鎭國祚保天長存世世不絕常爲人君安鎭其方民
稱太平八節之日誦詠是經五行順治十方齊營眞氣周流時
化自然所作皆成內功克備得爲九宮眞人本命之日誦詠是

經五行順治災害不經三刑六害劫耗傷驚星光暎身仙道自
生魂神澄正萬氣長存不經苦惱身有光明三界侍衞五帝司
迎萬神朝禮名書上天功滿德就飛升上淸<md:KR5a0001_HFL_032-007b>
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲氣之中內外蓊冥五星在頭光氣纏繞靑龍白虎朱雀
𤣥武獅子白鶴羅列左右日月照明洞煥室內項生圓象光
映十方如此分明密祝曰
無上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今

日吉慶<md:KR5a0001_HFL_032-008a>長齋淸堂修行至經無量度人願所啓上徹徑御
無上三十二天元始上帝至尊几前(畢)
引炁三十二過東向誦經
