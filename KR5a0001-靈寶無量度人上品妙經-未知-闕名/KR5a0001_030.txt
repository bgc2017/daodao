







　通上聞三十六天心拜三十六過閉目靜思身坐紅黃紫三
　色雲氣之中內外蓊冥有青龍白虎朱雀𤣥武獅子白鶴羅
　列左右日月映照光燿洞空<md:KR5a0001_HFL_030-006a>洞煥天地項生圓象遍滿十方
　如此分明密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋清室修行至經无量度人願所啟上徹徑御
无上三十二天元始上帝至尊几前(畢)
　引炁三十二過東向誦經<md:KR5a0001_HFL_030-006b>

元始无量度人上品妙經
元始大洞徊風混合本章上品妙首萬變度人千眞隱韻離合
自然太極玉文洞神上眞元始祖劫開化諸天翕闢陰陽是生
萬彙自然大道上無色界下無色根虛無渺漠惟道爲身五文
開廓普植神靈無文不顯無文不靈無文不動無文不明無文
不化無文不成是爲上清玉晨之天九霄梵氣蘂笈靈臺金闕
玉京上極無上大羅聖境虛无寥廓若隱若存七景華房九變
龍庭昌明玉閤紫微天<md:KR5a0001_HFL_030-007a>霐純陽梵氣遍徹十方中有南極長生
大君中有玉清消魔神王中有扶桑青華帝君中有好生韓君
丈人中有南宮度人解厄定命天尊中有南極宮中慈仁通化

眞君回骸起死无量度人今日校錄諸天臨軒
東方无極青華神王長生大聖无量度人
南方无極赤靈神王長生大聖无量度人
西方无極素景神王長生大聖无量度人
北方无極𤣥妙神王長生大聖无量度人
東北无極保命神王長生大聖无量度人<md:KR5a0001_HFL_030-007b>
東南无極集慶神王長生大聖无量度人
西南无極寶輪神王長生大聖无量度人
西北无極梵氣神王長生大聖无量度人
上方无極橫天神王長生大聖无量度人

下方无極鎭壘神王長生大聖无量度人
十方至眞威德神王長生度世无量大神並乘飛天六龍雲輿
九華寶輦翠蓋雕輪毛節朱幢驂駕鸞鳳跨馭金龍建降魔辟
非五方靈節持除禍賜福四神靈旛前嘯靈璈汎景後吹簫瑟
齊鳴獅子白鶴嘯唳嗈嗈太乙侍<md:KR5a0001_HFL_030-008a>從眞王翊軒億仙萬眾從空
而來迎衞寶駕恭慶靈音統法持文諸天靈魔上相主宰天眞
神王南昌上宮韓司主錄監生大神執籙把籍齊到帝前隨所
應度嚴校諸天普告三界無極眞王神霄玉府扶桑華宮三清
九霄億兆天界百萬仙國上解祖考億世萬劫惡籍罪簿消滅
惡根不得拘留道合仙眞元始符命普率九埏南靈火光度越

靈魄北府眞符解脫幽魂神王保舉超生南宮死魂受鍊仙化
成人生身受度劫劫長存隨劫輪轉與<md:KR5a0001_HFL_030-008b>天齊年鍊屍聚氣保護
胎仙內境汎光定息收𤣥永斷死戸纒鍊幽關超凌三界逍遙
上清上清之天天帝玉眞神霄之境梵行
　　　　　　東方九天
　　　　重華文朝天　　　　　　帝照汎叨景
　　　　六晨汎景天　　　　　　帝定𤣥燿明
　　　　至眞極瑶天　　　　　　帝浮羅永延
　　　　上靈元化天　　　　　　帝大元辰幷
　　　　曲鼎號都天　　　　　　帝勝金生光

　　　　瓊瑛汎景天　　　　　　帝有提辯論<md:KR5a0001_HFL_030-009a>
　　　　七晨扶明天　　　　　　帝苑育飛衡
　　　　推虛動神天　　　　　　帝昔齊浮黎
　　　　樂化自宥天　　　　　　帝冕更容曦
　　　　　　南方九天
　　　　晃朗赤梵天　　　　　　帝元競錦霓
　　　　惠正煇奉天　　　　　　帝擁愛加吟
　　　　妙音飄颻天　　　　　　帝號施幸綿
　　　　華離正定天　　　　　　帝呼立機成
　　　　宣景六虛天　　　　　　帝整婆阿貪

　　　　化形度敬天　　　　　　帝勃負孜眞<md:KR5a0001_HFL_030-009b>
　　　　龍希幾遍天　　　　　　帝從扶鄉輕
　　　　陽廓曠晞天　　　　　　帝緬移神機
　　　　錦文絢赫天　　　　　　帝景束梵寗
　　　　　　西方九天
　　　　皓渺舒蕩天　　　　　　帝握林俯極
　　　　倐颺始平天　　　　　　帝影浮金華
　　　　落塵普盛天　　　　　　帝執翁施零
　　　　蘂庭皇威天　　　　　　帝粵拂思誠
　　　　元舉星瓊天　　　　　　帝顯加膺象

　　　　龍政委恩天　　　　　　帝運嘉𤣥康<md:KR5a0001_HFL_030-010a>
　　　　快樂敷變天　　　　　　帝欲化無根
　　　　逍遙請福天　　　　　　帝豁落行夷
　　　　旻景扇飇天　　　　　　帝動鬱蒼題
　　　　　　北方九天
　　　　𤣥明證赤天　　　　　　帝石育俯昌
　　　　遠揚綠霄天　　　　　　帝浮纏方渶
　　　　元漠誓訓天　　　　　　帝順通兮凝
　　　　臨蒞物成天　　　　　　帝目羅景輪
　　　　政理分化天　　　　　　帝範擲俱重

　　　　誘黎汞勝天　　　　　　帝拱越林夷<md:KR5a0001_HFL_030-010b>
　　　　馥明大普天　　　　　　帝嚴度丹霞
　　　　續區廣蒙天　　　　　　帝棟零延祺
　　　　玉元淵淨天　　　　　　帝景大羅長
三十六天三十六帝諸天隱祕萬天隱名天中玉文大梵靈章
三天密諱天中神音天帝高尊天眞神王上相大魔靈文玉音
回風混合鍊屍飛昇無量之奧深不可詳守雌抱雄是爲神眞
普度天人今日欣慶受度厯關諸天請滅三惡斬絕地根飛度
死戸名列眞仙魔王監舉無拘天門東斗監生西斗除殃北<md:KR5a0001_HFL_030-011a>斗
輔靈南斗化魂中斗成眞總監眾靈青帝育生白帝守神赤帝

升氣黑帝流光黃帝靜中萬神佑身青天魔王辟穢受形赤天
魔王內寶神眞白天魔王卻邪輔正黑天魔王監持護法黃天
魔王守衞萬靈五帝大魔萬神之宗飛行一身總貫泥丸藏氣
元精澄神安鎭坐觀太空自號赤符諸天上功元始度人皆稟
生宫神嬰受化普掃胎根斷除血穢閉塞死門流精反聚倶入
妙庭天魔接引上升玉都屏除瘴癘鬼毒祅精天丁前驅大帥
仗<md:KR5a0001_HFL_030-011b>旛擲火萬里流鈴八衝敢有干試拒遏上眞金鉞前戮巨天
後刑屠割鬼爽風火無停千千截首萬萬翦形魔無干犯鬼無
祅精七魄𡩋謐三屍速奔外營百關內保萬神白虎守芝青龍
纏液普告無窮萬神咸聽三界五帝列言上清

玉晨寶厯會𤣥神章龍漢開刧降自華房混沌九變斷滅邪亡
戸戸卽開上無道境下無道基生死之道𤣥牝之門惟神與氣
散聚無停內觀元神反本方成回風死道復入生門<md:KR5a0001_HFL_030-012a>還巡泥丸
遍厯精門三十九戸戸戸可死閉之即生生從何戸戸戸卽開
閉之不出可以長生名戸卽穴實穴卽精神氣交會龍虎固根
血凝神聚不散乃成散之無窮不可名成氣壯滿溢通徹泥丸
流布丹田升降反嬰有出有入有死有生不出不入斷戸除根
斷除之道以火鍊精安鎭其戸胞凝血根陽施陰化流響扇營
上應天關下集百神實乃丹精閉卽神英七星分散飛行陰房
二儀攝氣流迹陽光分之旣停陰陽交幷以赤入黑變黃<md:KR5a0001_HFL_030-012b>成紫

精華流暢血穢殄平上納下奔死道未降赤霞遼遶瓊漿混迎
上和下合自然成眞胎根旣存道成正生根斷乃仙名列南宮
父母胎孕化體成形散之卽氣聚之有名聚散爲根斷之長存
與道合眞天機祕密洞徹萬靈三天龍篆元始玉文赤書玉字
錦符朱囊洞妙汎景保劫運延梵氣彌羅萬範開張元綱流演
三十六天輪轉無色周回十方璇景厯機回度五常三十九氣
總禦一身八方冥合氣勝乃生𤣥中妙理斷絕胎根死戸週密<md:KR5a0001_HFL_030-013a>
得道成仙汎景太霞嘯詠洞章金眞朗郁流響雲營玉音攝氣
靈風聚煙紫虛鬱秀輔翼萬仙歸正合符鍊之見眞眞中有神
長生大君消魔神王紫微元君無英公子高𤣥眞人執符把籙

保命生根上遊上清出入液房明梁之內神化之中下鎭人身
絕塞死根結胎五氣混合百神七世回靈萬眞靈煇神風飈粲
仙道貴生无量度人上開生門飛天法輪日月植根安固黃庭
宿命因緣普受開度仙化生眞身得受生上聞諸天諸天之上
貴此<md:KR5a0001_HFL_030-013b>仙門中有大洞消魔之章玉清靈篇道御高眞
　　第一高上神霄玉清王靈祕之音
元始浩劫　　　　玉清靈文　　　　迷塗悟解
洞徹眞空　　　　天仙所愼　　　　祕久不通
斷絕死戸　　　　直入生門　　　　三屍殄滅
五斗束魂　　　　血化成精　　　　反此神嬰

七祖受庇　　　　百神咸寗　　　　出有入無
安鎭黃庭　　　　上保泥丸　　　　中理𤣥津
下流丹田　　　　百關息封　　　　內體充溢<md:KR5a0001_HFL_030-014a>
我道乃成
　　第二太上消魔玉清王隱韻之音
天之大隱寶　　　明梁塞下戸　　　愼之祕元都
結胎卻生死　　　守雌抱眞一　　　是爲長生路
斷絕生死根　　　持握九命門　　　仙庭回九變
神聚反嬰童　　　上無億劫祖　　　惟道化爾身
顒顒三境文　　　過之卽神邱　　　披雲散紫煙

離合由景輪　　　禁戒非可言　　　流光聚泥丸
正氣召萬神　　　滅屍七孔陰　　　神華燿日英
三素飄雲營　　　回風扶晨景　　　眞源六虛靈<md:KR5a0001_HFL_030-014b>
太微轉日月　　　度魂飛玉京　　　混沌生太漠
故曰𤣥歌音
　　第三扶桑青華帝君歌曰
萬象化體　　　　百神歸根　　　　物備乃靈
惟形與身　　　　大道之本　　　　是爲𤣥精
內觀卽見　　　　外境隱停　　　　守此上道
保生長存　　　　默誦萬過　　　　混合天成

血穢斷除　　　　消滅惡根　　　　仰徹仙位
超度南宮　　　　迷悟不解　　　　永沉鬼倫
天籍祕語　　　　丹華杳冥　　　　南和握節<md:KR5a0001_HFL_030-015a>
北極守靈　　　　金氣入三界　　　玉髓通九門
帝一混合眞　　　無顯亦無明
此三界之上玉文之中眞王歌音音參洞章誦之百徧名度南
宮誦之千徧斷絕死門萬徧道備飛升太空過度三界位登仙
公有聞神音千眞祐形敕制地祇侍衞送迎拔出地戸五苦八
難七祖升天受事九宮魂度朱陵鍊屍更生是謂无量普度無
窮有祕上天文諸天共所崇泄慢墮地獄禍及七祖翁

道言此二章並是諸天上帝及至靈神王玉<md:KR5a0001_HFL_030-015b>淸眞王隱祕之音
皆是大梵之言非世上常辭言無韻麗曲無華宛故謂𤣥奧難
可尋詳上天所寶祕於神霄玉清王府東璧經室華堂依𤣥科
六萬劫一傳若有至人齎金寶質心依舊格告盟三天然後而
付焉
道言夫天地運度亦有否終日月五星亦有虧盈至聖神人亦
有休否末學之夫亦有疾傷凡有此災同氣皆當以已鍊形受
化濟度十過轉經移神駐氣復得更生无量之文普度無窮<md:KR5a0001_HFL_030-016a>
道言夫末學道淺或仙品未充死戸未閉胎根尚存運應滅度
身經太陰臨過之時同學至人爲其開神敷經攝氣傳道以度

屍形如法魂神徑上南宮隨其學功計日而得更生輪轉不惑
便得神仙
道言夫天地運終亦當修齋行香誦經星宿錯度日月失昏亦
當修齋行香誦經四時失度陰陽不調亦當修齋行香誦經國
主有災兵革四興亦當修齋行香誦經疫毒流行兆民死傷亦
當修齋行香誦經同學命過亦當<md:KR5a0001_HFL_030-016b>修齋行香誦經夫齋戒誦經
功德甚重上消天災保鎭帝王下禳毒害以度兆民生死受賴
其福難勝故曰無量普度天人
道言凡有是經能爲天地帝主兆民行是功德斷絕生死超凌
仙宮有災之日發心修齋燒香誦經十過皆諸天記名萬神侍

衞右別至人尅得爲聖君金闕之臣諸天記人功過毫分無失
天中魔王亦保舉爾身得道者乃當洞明至言也
諸天中回風混合隱語无量音　　道君譔<md:KR5a0001_HFL_030-017a>
元始靈書中篇
　　　　　　東方九天
　　　　華明會奇　　燿魔赫奕　　𤣥精散妙
　　　　絳英綠飛　　禮俯呼嘉　　汎屏境宜
　　　　馥郁洞杳　　回禦泛輕　　靈標煥麗
　　　　蕩蔚薈陵　　納污成灑　　慶集霄零
　　　　尚佳那育　　冒曲萬京　　叨回景鬱

　　　　伐緬沉煙　　翼紀角纒　　六度虛𤣥
　　　　　　南方九天
　　　　嚴俱慕因　　光捍香披　　赫火吞霞<md:KR5a0001_HFL_030-017b>
　　　　梵氣九疑　　攝機汎陶　　龍遍赤旗
　　　　枝離亢鬱　　林峯內希　　慶眇雲羅
　　　　玉附化屍　　停升霽表　　揆徹永延
　　　　澤遠紅輪　　覆明持圓　　廓靄敬連
　　　　繡落明機　　定察幷房　　大液浮黎
　　　　　　西方九天
　　　　定希交粹　　宛陵咎基　　靡恪凡潤

　　　　幸施綠離　　指益繁影　　靄雅同遲
　　　　空蕩巘訥　　干施惠文　　托落標由
　　　　尋蘇延施　　潰綠首辯　　力轉回眞<md:KR5a0001_HFL_030-018a>
　　　　迎照童苴　　倚母幾瑛　　皓仰塗府
　　　　彼億眞庭　　究本知源　　翼生浮靈
　　　　　　北方九天
　　　　坤符握節　　炳煥太霄　　摛兌侵氐
　　　　擇邈𤣥標　　都浮偏漠　　冰蓊虛林
　　　　旣魄見素　　齊叱封吟　　渠因劫弈
　　　　晏勳加明　　綱演覆壁　　闡發煇停

　　　　執符煥麗　　賂神保寗　　氣氤紫秀
　　　　顯微徹升　　通神妙空　　徑曉成人
道言此諸天中大梵隱語无量之音琅書玉<md:KR5a0001_HFL_030-018b>文皆龍文丹篆寶
篋玉函祕於東華堂金縷寶花瓊瑤浮光萬象神藏之中神霄
玉清眞王扶桑青華帝君皆知其音以傳其文能齋而誦之者
諸天皆遣飛天神王持經神吏下觀其身書其功勤上奏諸天
萬神朝禮地祇侍門玉清消魔神王保舉上仙道備尅得超度
玉京升入金門此音無所不通無所不降無所不度無所不成
天眞自然之音也故誦之致飛天下觀上帝遙唱萬神朝禮三
界侍軒五帝侍迎鬼精<md:KR5a0001_HFL_030-019a>自亡琳琅振響十方肅清河海靜默山

嶽吞煙萬靈振伏招集群仙天無氛穢地無祅塵冥慧洞清大
量𤣥𤣥也









　　角集六音釋
脆(俗脃字音毳     小耎易齗也)蒻(音弱  草名)幷(餅平聲合也)跽(音技  長)
(跪也)𩃬(古文陰字)罙(音彌)  旼(音珉  和也)珏(音覺)骼(音格  禽)
(獸骨也)喁(魚容切音顒)柰(音𡞏  果名)𥲀(音巢  樂器)紞(音耽)褭(音嫋)
