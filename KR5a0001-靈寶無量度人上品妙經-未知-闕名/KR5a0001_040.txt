







@fw元始无量度人上品妙經卷之<md:KR5a0001_HFL_040-001a>四十
　　北都除殃品
道言昔於紫元天中流雲飄歌太𤣥光土受元始度人北都除
殃无量上品元始天尊當說是經週囘十過以召十方始當詣
座天眞大神上聖高尊妙行眞人北都大帝羅酆羣眞北方斗
牛女虛危室壁七宿星君北斗司命北都司察官曹掾吏北都
飛騎立斗大神北都黑甲五氣魁吏溟泠大神北都九醜捉殺
五天元帥除殃神王无鞅數眾乘空而來<md:KR5a0001_HFL_040-001b>蒼霞紫璆之輿瑿璧
山雲之輦碧蓋垂蔭𤣥精玉光海色鬱凝洞煥太空七日七夜
諸天層輪止虛辰緯停度龍山息鼓玉璣不行神風靜籟嶽雲

散影天德高淸坤維靜粹一國地土山川林木緬平一等無復
高下土皆作碧玉無有異色眾眞侍座元始天尊𤣥坐空浮六
明純燿九宮混氣瓊山寶牀之上說經一遍諸天大聖同時稱
善是時一國男女以念道力故豁然心開明悟下世生民先因
積業罪報不停結釁羅酆若非聞經殃不可除<md:KR5a0001_HFL_040-002a>說經二遍覩見
元始身有慧光照徹十方猶如朝日北都三官上下六洞九幽
無間𡨚仇和釋五苦停酸說經三遍法音淸妙普聞十方證悟
天人具無漏相說經四遍凡類眾生忘怨毒心陰相謀害變爲
法侶說經五遍殃注之苦三災之難沉瘵屍疰一時解脫歡喜
更生說經六遍種民眞學息鎭太无正念通虛神朝上境說經

七遍國永太平尊道貴生無私無欲民不夭傷說經八遍諸天
稱慶北都除殃和順運誠獲見眞理說經九遍天流<md:KR5a0001_HFL_040-002b>彩雲地錄
神芝說經十遍大帝遙臨來證說法天人讚歎聲徹九淸是時
一國是男是女莫不傾心皆受護度咸得長生
道言是時元始天尊說經一遍東方无極无量品北都除殃大
神无鞅之眾浮空而至說經二遍南方无極无量品北都除殃
大神无鞅之眾浮空而至說經三遍西方无極无量品北都除
殃大神无鞅之眾浮空而至說經四遍北方无極无量品北都
除殃大神无鞅之眾浮空而至說經五遍東北无極无量品<md:KR5a0001_HFL_040-003a>北
都除殃大神无鞅之眾浮空而至說經六遍東南无極无量品

北都除殃大神无鞅之眾浮空而至說經七遍西南无極无量
品北都除殃大神无鞅之眾浮空而至說經八遍西北无極无
量品北都除殃大神无鞅之眾浮空而至說經九遍上方无極
无量品北都除殃大神无鞅之眾浮空而至說經十遍下方无
極无量品北都除殃大神无鞅之眾浮空而至十遍周竟十方
无極除殃大神一時同至一國男女傾心歸仰同悟無爲方知
一<md:KR5a0001_HFL_040-003b>心造此多業愚民無知動干罪殃失忠孝之行懷陰賊之謀
貪冒狠愎淫殺敗眞妬害賢良犯禁𤣥科魂歸北都身謝三官
受苦億刼無有休停乃至得生災病纏留萬無一善不知罪積
致此受殃若不誦詠眞文祈告北都醮謝七宿則殃不可除願

聽元始明顯北都除殃之法來者有如細雨密霧无鞅之眾迮
國一半土皆偏陷非可禁止於是元始宣示十方天人曰北都
羅酆中有大帝六洞山城十二小洞三官九府百二十曹一十
六獄二<md:KR5a0001_HFL_040-004a>十四獄三十六獄八十一獄百二十獄如是大獄北都
寒池遠在下方東北癸地大海之內有酆都羅山名曰北都天
尊陰眞鬼帝所理故號酆都酆爲城名羅爲山名都爲聚處去
此天境下觀非遙山高三十六萬里山根入水三十六萬里宮
闕樓觀貴擬諸天其間考對罪魂長夜不息悲苦之聲充震天
地此大山之上干於斗牛七宿每宿之氣下貫都城此爲北斗
陰神制轄北都中有大帝𤣥滋天君黑帝尊神身長千尺服𤣥

龍之衣圓冠<md:KR5a0001_HFL_040-004b>方履乘駕九龍無極之輿丞相官屬萬億鬼神惟
此鬼神實與人等並皆胎生其身自然通靈變化譬如龍蛇毒
獸並是胎卵所生變化大小神化不測北都鬼神悉亦如之无
量之眾還來人間與人婚宦商販生業一與人同皆是大帝密
遣伺察生人眾生不能制戒心性肆造惡業不忠不孝不義不
仁一一疏記奏上北都北都神王以日計時簡奏大帝帝敕惟
允則使世人命爲不遂運會凶殃一切橫夭皆自所招萬死萬
生不可解脫我以<md:KR5a0001_HFL_040-005a>哀憫普爲救護敕使北都除殃滅禍且北都
有諸大神一切眾生投詞叩請嚴醮築壇敷露眞文誓天自悔
則殃禍立除身壽安永諸大神者北都神王北都鬼相北都陰

斗左司命主生諱閣陰斗右司命主死諱闓北都左司命主生
死罪錄諱灌生北都右司命主一切殃罰諱啟成北都左司察
主考定功過諱闉北都右司非主治獄典錄諱關已上諸大神
乃主行殃禍特能除之奏章懇禱大殃積負頓可除釋汝其受
之大眾伏地再拜稽首<md:KR5a0001_HFL_040-005b>謹當奉行
元始說經都竟眾眞監度以授於我當此之時喜慶難言法事
粗悉諸天復位倐歘之間寂無遺響是時天人遇值經法普得
濟度全其本年無有禍殃傾土歸仰咸行善心不殺不害不嫉
不妬不淫不盜不貪不欲不憎不𡜍言無華綺口無惡聲齊同
慈愛異骨成親國安民豐欣樂太平經始出教一國以道預有

至心宗奉禮敬皆得度世
道言元始天尊說經中所言並是北都大帝<md:KR5a0001_HFL_040-006a>內名隱韻之音亦
是北王內諱百神之隱名也非世之常辭上聖已成眞人通𤣥
究微能悉其章誦之十過諸天遙唱萬帝設禮陰爽代釋殃苦
消除福感自然祥應昭顯羣魔束形鬼精滅爽迴屍起死白骨
成人至學之士誦之十過則北眞竦聞陰官稽首魔精喪眼鬼
殃截源濟度垂死絕而得生所以爾者學士穢氣未消體未洞
眞以制十方威未制天政德可伏御地祇束縛魔靈但除殃而
已不能更生輕誦此章身則被殃供養尊禮門戸<md:KR5a0001_HFL_040-006b>興隆世世昌
熾與善因緣萬災不干神明護門斯經尊妙獨步玉京度人无

量爲萬道之宗巍巍大範德難可勝
道言凡誦是經十過北君齊到億曾萬祖幽魂苦爽殃注斷絶
皆卽受度上昇朱宮格皆九年受化更生得爲貴人而好學至
經功滿德就皆得神仙飛昇金闕遊宴玉京也上學之士修習
是經殃注解脫皆卽受度飛昇南宮世人受誦斷絕凶穢死戸
閉塞北都除殃東華記名則延夀長年後皆得作屍解之道<md:KR5a0001_HFL_040-007a>魂
神暫滅不經地獄卽得返形遊行太空此經微妙普度无窮一
切天人莫不受慶无量之福生死蒙惠上天所寶不傳下世至
士齎金寶效心盟天而傳輕泄漏慢殃及九祖長考北山侍經
五帝玉童玉女各二十四人營衞神文保護受經者身

道言正月長齋誦詠是經北都除殃傳注速寗爲上世亡魂斷
地逮役度上南宮七月長齋誦詠是經北都除殃七祖超昇身
得神仙諸天書名黃籙白簡削死上生十月長齋誦<md:KR5a0001_HFL_040-007b>詠是經北
都除殃壽益增昌爲國王帝主君臣父子安鎭國祚保天長存
世世不絕常爲人君安鎭其方民稱太平八節之日誦詠是經
北都除殃萬彚蒙恩得爲九宮眞人本命之日誦詠是經北都
除殃落兆死名魂神澄正萬炁長存不經苦惱身有光明三界
侍衞北帝司迎萬神朝禮名書上天功滿德就飛昇上淸
　道言行道之日皆當香湯沐浴齋戒入室東向叩齒三十二
　通上聞三十二天心拜<md:KR5a0001_HFL_040-008a>三十二過閉目靜思身坐靑黃𤣥三

　色雲氣之中內外蓊冥有靑龍白虎朱雀𤣥武獅子白鶴羅
　列左右北都大神森然對几降臨兆前日月照明洞煥室內
　項生圓象光映十方如此分明密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋淸堂修行至經无量度人願所啟上徹徑御<md:KR5a0001_HFL_040-008b>
无上三十二天元始上帝至尊几前(畢)
　引炁三十二過東向誦經














元始无量度人上品妙經
元始洞𤣥靈寶本章北都除殃上品五氣度人酆羅隱韻冥漠
自然混洞元老无无上眞元始同生北帝高尊陰斗七元下統
酆城羅山巍峩九府奠分龍漢祖刼北都六天靑河<md:KR5a0001_HFL_040-009a>丹井雲門
洞泉中有大神垂絛龍巾攝制魔靈善惡咸論考謫慘酷疏記
罪名律禁奉承無有不聞𤣥銅環牢海峙山根太𤣥鬼祖骨肉
爲身同道變化龍伏風奔窺盜世法窮搜業因遞種爲殃永溺
轉輪道有玉篇開宥靈文無文不光無文不明無文不立無文
不成無文不度無文不生是爲大梵天中之天酆羅北臺黑山
𤣥京上極高上𤣥羅浩淸眇眇劫仭若亡若存三華離便大有

妙庭下極北都三官羅酆魔洞鬼營火山寒池左淨右霐<md:KR5a0001_HFL_040-009b>太光
梵炁周囘十方中有北都除殃之神中有北極黑帝靈君中有
九天都禁司馬大神中有注生定死北陰天君中有北斗司命
司錄延壽益算度厄尊神迴骸起死除殃度人今日校錄諸天
臨軒
東方无極飛天捕魂神王長生大聖无量度人
南方无極飛天攝氣神王長生大聖无量度人
西方无極飛天殺鬼神王長生大聖无量度<md:KR5a0001_HFL_040-010a>人
北方无極飛天羅山神王長生大聖无量度人
東北无極飛天巡虛神王長生大聖无量度人

東南无極飛天定名神王長生大聖无量度人
西南无極飛天都關神王長生大聖无量度人
西北无極飛天監領神王長生大聖无量度<md:KR5a0001_HFL_040-010b>人
上方无極飛天簡奏神王長生大聖无量度人
下方无極飛天除殃神王長生大聖无量度人
十方至眞飛天北都除殃神王長生度世无量大神並乘蒼虬
巨獸飛蓋奔輪驂駕夔龍𤣥角神虎建召靈之節燿景神旛前
嘯九歌齊唱後吹八音同鳴紫鯨𤣥羽嘯歌噰噰五老啟塗羣
仙翼轅億乘萬騎浮空而來傾光<md:KR5a0001_HFL_040-011a>迴駕除殃度生北都丞相酆
城六宮總司主錄除殃大神執籙把籍齊到帝前隨所應度嚴

校六天普告三界无極神鄉泉曲之府北都羅酆三官九府十
二河源上解祖考億刼種親殃延禍種疾除罪簿落滅惡根不
得拘留逼合鬼羣元始符命時刻昇遷北都寒池部衞形魂制
魔保舉度品南宮死魂受鍊仙化成人生身受度永刼無終隨
刼輪轉與天齊年永度三塗五苦八難超凌三界逍遙上淸上
淸之天天帝洞虛無色之境梵行<md:KR5a0001_HFL_040-011b>
　　　　　　東方八天
　　　　太元都羅天　　　　　　帝𨴋𨵛齊宣
　　　　𤣥滋燿成天　　　　　　帝辟乾毒王
　　　　玉寶超想天　　　　　　帝演剛隆

　　　　論明極濟天　　　　　　帝彥徒罙枚
　　　　開物順眞天　　　　　　帝平雷判生
　　　　玉明朝始天　　　　　　帝綿都勤鐸
　　　　元陽耿化天　　　　　　帝敢霞羅於
　　　　道光初華天　　　　　　帝篤夏義端
　　　　　　南方八天<md:KR5a0001_HFL_040-012a>
　　　　燿利宣眞天　　　　　　帝主軍繁來
　　　　四極廣晶天　　　　　　帝皇度振什
　　　　帝樞圓寂天　　　　　　帝律佑符𤣥
　　　　丹雲紀命天　　　　　　帝忽延輔章

　　　　厯增元紀天　　　　　　帝齒將比耕
　　　　還靈端神天　　　　　　帝卜直希辛
　　　　混明委光天　　　　　　帝濱嘉熙亭
　　　　道威崇虛天　　　　　　帝蔣露聰喬
　　　　　　西方八天
　　　　籍度高明天　　　　　　帝抱符器圭<md:KR5a0001_HFL_040-012b>
　　　　昌慧資持天　　　　　　帝闌緒稽時
　　　　維平智寂天　　　　　　帝昭虎育明
　　　　素雲寶宗天　　　　　　帝尸繿鬱景
　　　　普明度地天　　　　　　帝末頂昆

　　　　舉仙鍊功天　　　　　　帝柏曾堯儲
　　　　素神正矩天　　　　　　帝蹈鈞隱洮
　　　　康祝運微天　　　　　　帝洪元次胥
　　　　　　北方八天
　　　　𤣥邱總神天　　　　　　帝盻邏伊房
　　　　變𤣥極眞天　　　　　　帝力可明俱<md:KR5a0001_HFL_040-013a>
　　　　度靈廣時天　　　　　　帝勃提維多
　　　　生眞慶緒天　　　　　　帝鎭咄匪盈
　　　　定光浮羅天　　　　　　帝握瑤避須
　　　　密濟禳助天　　　　　　帝術宣求衡

　　　　餘梨葆生天　　　　　　帝安夷社辟
　　　　九淸昌陽道化天　　　　帝夜洋雲光
三十二天三十二帝諸天隱諱諸天隱名天中空洞自然靈章
北都隱韻梵化之音北都之尊除殃之神北都眞魔除殃之靈
九聖十眞變化上淸无量之奧深不可詳敷落神眞<md:KR5a0001_HFL_040-013b>普度天人
今日欣慶受度北都除殃厯關諸天請滅三途斬絕地根飛度
五炁超神北都殃種注胚除蕩無餘滅屍鍊仙名列太𤣥眞王
監舉無拘天門東斗天蒼西斗天獄北斗帝車南斗天機中斗
黃屋五斗降神牛女交宿符下北都除殃賜福靑帝延年白帝
斬精赤帝焚祅黑帝北君建都羅山峙闕酆城臣民萬億輸納

帝庭主世罪惡除滅殃縈六天使者巡察幽明黃帝中主護國
安人萬神來朝元始化身靑天神王燿羅屍伯赤天神王<md:KR5a0001_HFL_040-014a>振矢
騫石白天神王斬鬼破山黑天神王瞋睛激電黃天神王倒海
巨力五帝神魔萬神之宗監領北都飛行鼓從總領鬼兵麾幢
鼓節遊觀太空九旗赫奕六天齊功除殃度人嚴攝北酆神王
受命普掃不祥羅天吐毒天狼四張火丁前驅都帥仗旛毒龍
萬丈神虎八衝敢有干試拒遏上眞金礕前戮巨天後刑屠割
鬼爽風火無停千千截首萬萬剪形魔無干犯鬼無祅精三官
北酆明檢鬼營不得容隱金馬驛呈普告無窮萬神咸聽三界<md:KR5a0001_HFL_040-014b>
五帝列言上淸

元晦未明空無邊極晃空生氣風火爲石八阿九周非知非識
忽化蒼龍身長百億纏結五柱自龍及康眇眇億刼混沌之中
上海無色下海無淵中海風澤洞虛包天金石堅剛漸成碧圓
六氣自行五運終天天上天下無幽無冥無形無影無極無窮
溟涬太𤣥遼廓無光先生元始乃化北皇鼓鐵爲山鍊金爲房
刻玉爲樓九氣煥明乃號黑帝太𤣥元王主治死魂斷注除殃
萬鬼魔羣威鎭十方赤<md:KR5a0001_HFL_040-015a>明開圖運度自然元始安鎭敷落五篇
赤書玉字八威龍文保制刼運使天長存梵氣彌羅萬範開張
元綱流演三十二天輪轉五色周囘十方旋斗厯箕回度五常
三十五分總氣上元八景冥合氣入𤣥𤣥𤣥中太皇上帝高眞

泛景太霞北都除殃殃爲罪種經刼不亡消陰維何志詠洞章
金眞朗郁電火激焚流響雲營黑幘萬軍玉音攝氣禍殃速避
靈風聚煙北都列言紫虛鬱秀輔翼萬仙鎭兆一身泥丸百關
斬滅邪殃靈府氣宣萬神同<md:KR5a0001_HFL_040-015b>會玉醴金樽千和萬合自然成眞
眞中有神長生帝君靑華大帝飛羅九神太一司命桃康合延
執符把籙保命生根上遊上淸出入華房八冥之內細微之中
下鎭人身泥丸絳宮中理五炁混合百神十轉囘靈萬氣齊仙
仙道貴生无量度人上開八門飛天法輪罪福禁戒宿命因緣
普受開度死魂生身身得受生上聞諸天諸天之上各有生門
中有空洞謠歌之章眞王靈篇辭參高眞

　　第一北都除殃上相飛空之音<md:KR5a0001_HFL_040-016a>
四馬揚鑣　　　　丹隨我輪　　　　飛雲如旗
征此魔軍　　　　北都闐闐　　　　案牘紛紛
愚爲業因　　　　世植惡根　　　　殃自根生
胡不爾悛　　　　念道太无　　　　委心帝前
身佩八威　　　　金闕玉文　　　　十二大神
爲兆列陳　　　　除殃北尊　　　　乘駕鳳軒
我行太空　　　　金廂玉轅　　　　俯視九州
邈如深淵　　　　大道之妙　　　　非賢不傳
聞此飛空音　　　七祖升諸天

　　第二北都除殃司命之章<md:KR5a0001_HFL_040-016b>
通晨大冠　　　　絳衣龍章　　　　惟我上笏
司命之王　　　　上帝之策　　　　神璽之光
來降北都　　　　蔭魁乘剛　　　　嚴備萬神
侍書在傍　　　　爲世之人　　　　生死尤殃
龍祈北尊　　　　潔禱壇場　　　　敕命寶符
仰貯靈光　　　　殃除福生　　　　壽祿齊昌
永離八難衰　　　高升紫雲房　　　救世爲眞人
範唱流無疆
　　第三北都除殃北帝君歌曰

三十六萬里　　　北都羅酆山　　　上有夜光闕<md:KR5a0001_HFL_040-017a>
下列九府官　　　陰陽生死曹　　　殃注停其間
世愚不念道　　　情欲相追攀　　　出身百年中
一往無再還　　　地獄由爾心　　　眞境方寸邊
何不謝北都　　　默朝紫皇班　　　首露革爾情
天赦無留難　　　一身可得道　　　七祖超冥泉
殃注永斷絕　　　福來如轉丸　　　我歎生死途
萬刼囚幽關　　　刻志禮神霄　　　雲中仰金顏
此三界之上飛空之中眞魔歌音音參洞章誦之百遍名度南
宮誦之千遍眞魔保迎萬遍道備飛升太空過度三界位登仙

公有聞<md:KR5a0001_HFL_040-017b>靈音眞魔敬形敕制地祇侍衞送迎拔出地戸五苦八
難七祖昇遷永離殃纏魂度朱陵受鍊更生是謂无量普度无
窮有祕上天文諸天共所崇泄慢墮地獄禍及七祖翁
道言此二章並是諸天上帝及北都眞元隱祕之音福佑生民
消除殃禍有能起心祈向斷絕注傳橫害不生眞靈垂蔭一身
得道七祖昇眞皆是大梵之言非世上常辭言無韻麗曲無華
宛故謂𤣥奧難可尋詳上天所寶祕於高上神霄玉淸玉府道
君降聖按法以<md:KR5a0001_HFL_040-018a>傳若有至人齎金寶質心依舊格告盟道君然
後而付焉
道言夫天地運度否終日月五星虧盈至聖神人休否末學之

夫疾傷凡有此災同氣皆當齊心修齋六時行香十遍轉經福
德立降消諸不祥无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法則北都大帝𤣥
滋天君監領殺鬼嚴敕幽方太一囘生司命注昌使<md:KR5a0001_HFL_040-018b>此形神固
息含光魂神徑上南宮隨其學功計日而得更生輪轉不惑便
得神仙
道言夫天地運終星宿錯度日月翳昏四時失度陰陽不調國
境有災疫毒流行兆民死傷師友命過亦當修齋行香誦經夫
齋戒誦經功德甚重上消天災保鎭帝王下禳毒害以度兆民

生死受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸<md:KR5a0001_HFL_040-019a>天記名萬神侍衞右别至人尅得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語无量音　　道君譔
元始靈書北都除殃玉篇
　　　　　　東方八天
　　　　暨桓乙遲　　托圖延牝　　盧須迎皇
　　　　迮羅紀淸　　璞化馘廣　　娑賓雲承

　　　　緬洛叉忽　　猷郎匪京　　諸變方定
　　　　益陀祖卿　　藍首伽婁　　亶迹墮昧<md:KR5a0001_HFL_040-019b>
　　　　覺邦嬪廬　　英𤣥指門　　謁斗華溢
　　　　晞俞嶽秦
　　　　　　南方八天
　　　　踴甯忌童　　炎牕赤功　　紹元帝祺
　　　　令鈀卷冲　　荑憫康洞　　幾賢特隆
　　　　暉芒井圩　　隸邅俞蒙　　嬉云同宜
　　　　逸鎖由夷　　爵恭韓延　　王頤預飛
　　　　便梵奇綱　　素諠謹儀　　驛多斯靈

　　　　變兹溟池
　　　　　　西方八天<md:KR5a0001_HFL_040-020a>
　　　　巴堂神禧　　薦福典隨　　驛洛規通
　　　　咽服梁窺　　厯奔庚和　　彌錂藴微
　　　　造星車禳　　囘黃星微　　僥正絕仰
　　　　徒姦報鎞　　越懋蕩宥　　曹巖邱佃
　　　　卓頌嶤甫　　辨蕣揚艾　　紐資雲璫
　　　　弼光迢泰
　　　　　　北方八天
　　　　晝謠瓊都　　北君陰拘  勿淑令趣

　　　　碧駢謨符　　洚道綿博　　映陛乾秀
　　　　錠累布酉　　拙倣晉酧　　熾缾吳扶<md:KR5a0001_HFL_040-020b>
　　　　烈命契斗　　巒正悽極　　動咸欹紐
　　　　轉霞綠綱　　凝天扁陽　　吳投吉囉
　　　　薄辰侶祥
道言此諸天中大梵隱語无量之音舊文刻書酆城闍臺九阿
之上使兆殃種不生爲道正眞逍遥無物字皆廣長一丈𤣥光
眞人昔書其文以爲正音有知其音能齋而誦之者諸天皆遣
考察眞官下觀其身書其功勤上奏諸天萬神朝禮地祇侍門
大功眞王保舉北元道備尅得遊行三界升入金門此音無<md:KR5a0001_HFL_040-021a>所

不辟無所不禳無所不度無所不成天眞自然之音也故誦之
致考察下觀上帝遥唱萬神朝禮三界侍軒羣祅束首鬼精自
亡琳琅振響十方肅淸河海靜默山嶽吞煙萬靈振伏招集羣
僊天無氛穢地無祅塵冥慧洞淸大量𤣥𤣥也
