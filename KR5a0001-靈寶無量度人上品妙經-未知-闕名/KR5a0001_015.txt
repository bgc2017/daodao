







@fw元始无量度人上品妙經卷之十<md:KR5a0001_HFL_015-001a>五
月華陰景品
道言昔於寶明天中黃華梵景太素光土受元始度人月華陰
景无量上品元始天尊當說是經周迴十過以召十方始當詣
座天尊大神上聖高尊妙行眞人廣寒上宫后妃元君嬪御仙
官散輝金童燿華玉女無鞅數眾乘空而來素雲玉霄金輿瓊
輪羽蓋垂蔭流精玉光灝彩結璘洞煥太空七日七夜諸天日
月星宿璇璣回標駐輪神風宛轉山海澄<md:KR5a0001_HFL_015-001b>源天虛八浮地寂四
清一國地土山川林木緬平一等無復高下土皆作金璃通玉
交暎無有異色眾眞侍座

元始天尊𤣥坐空浮九龍瓊臺雲層之上說經一徧諸天大聖
同時稱善是時一國男女始悟正因陰爲道母三元混沌於此
孕成說經二徧心識性解明悟道源說經三徧超離陰胎卽成
化育說經四徧乘此經力得飛仙道說經五徧聞法解理神澄
廣寒說經六徧金光徧空騫林搖響說經七徧法奧開顯保<md:KR5a0001_HFL_015-002a>劫
長存說經八徧空歌洞章萬天遐唱說經九徧月后降軿飄花
凝秀說經十徧六陽俱朝忽成萬化是時一國是男是女莫不
傾心皆受護度咸得長生
道言是時元始天尊說經一徧東方无極无量品月華陰景大
神無鞅之眾浮空而至說經二徧南方无極无量品月華陰景

大神無鞅之眾浮空而至說經三徧西方无極无量品月華陰
景大神無鞅之眾浮空而至說經四徧北方无極无量品月華
陰景大神無鞅<md:KR5a0001_HFL_015-002b>之眾浮空而至說經五徧東北无極无量品月
華陰景大神無鞅之眾浮空而至說經六徧東南无極无量品
月華陰景大神無鞅之眾浮空而至說經七徧西南无極无量
品月華陰景大神無鞅之眾浮空而至說經八徧西北无極无
量品月華陰景大神無鞅之眾浮空而至說經九徧上方无極
无量品月華陰景大神無鞅之眾浮空而至說經十徧下方无
極无量品月華陰景大神無鞅之眾浮空而至十徧周竟十方
无極月華陰景大神<md:KR5a0001_HFL_015-003a>無鞅之眾一時同至一國男女傾心歸仰

俱聞天尊將說大法月華陰景妙无上道各相謂言聞經十徧
漸契𤣥宗陰景之機未畢祕奧我等初聞月本無光望如黑鑑
日滉水光暎以爲明金水之炁結爲陰景上弦爲金下弦爲水
合弦爲月金體圓就乾象周滿月侍日明日依月燿望而純陽
晦而純陰但知陽勝爲仙不知陰景爲六陽之母聖人尊陽貴
陰蓋以此義陰生於陽陽能生陰𤣥烏縞兎交以天精極而返
之得者無死元始首唱月<md:KR5a0001_HFL_015-003b>華陰景之道各捨密寶以覬受持來
者有如細雨密霧無鞅之眾迮國一半土皆偏陷非可禁止於
是元始以大慈悲入九陰觀湛然大定大眾仰觀瞻見元始返
神無息靜如寶山良久之頃化爲明月月出十華靈芒交暎累

累陰景狀如目瞳紫光凌空內隱輪際海會驚覩仙民再拜伏
地忽然之間廣大月輪中現樓闕后妃宫殿仙民城郭明白如
晝月華流光雜寶同色合座渴伫心目驚駭旋攝月華變成寶
珠大如黍米在空𤣥之中去地<md:KR5a0001_HFL_015-004a>五丈元始登引天眞大神上聖
高尊妙行眞人十方无極月華陰景大神無鞅數眾俱入寶珠
之中天人仰看惟見拂拂從珠口中入旣入珠口不知所在國
人廓散地還平正無復欹陷元始卽於寶珠之內說經都竟眾
眞監度以授於我當此之時喜慶難言法事粗悉諸天復位倐
歘之間寂無遺響是時天人遇值經法普得濟度全其本年無
有中傷傾土歸仰悟道知陰陰景陰神陰氣陰精陰火陰化陰

生陰胎陰變陰返至陽日月同并言<md:KR5a0001_HFL_015-004b>爲陽華口爲陰關齊同慈
愛異骨成親國安民豐欣樂太平經始出教一國以道預有至
心宗奉禮敬皆得度世
道言元始天尊說經中所言並是月中結璘內名隱韻之音亦
是月中后妃夫人內諱百靈之隱名也兆能知之挹華採景至
陰生陽陽極仙身雌宫遐感席降靈眞固兆血腦使生久存月
爲魄神血爲至陰陽爲陰留陽號胎陰陰稱祖土綠書祕文非
世之常辭上聖已成眞人通𤣥究微能悉其章誦之十過諸<md:KR5a0001_HFL_015-005a>天
遙唱萬帝設禮河海靜默山嶽藏雲月降陰景黃飴易形羣魔
束形鬼精滅爽迴屍起死白骨成人至學之士誦之十過則五

帝來衞陰格陽眞六龍負車三界稽首魔精喪眼鬼祅滅爽濟
度垂死絕而得生所以爾者學士穢氣未消體未洞眞召制月
華威未制天政德可伏御地祇束縛魔靈但卻死而已不能更
生輕誦此章身則被殃供養尊禮門戸興隆世世昌熾與善因
緣萬災不干神明護門斯經尊妙獨步玉京度人无量爲萬道
之<md:KR5a0001_HFL_015-005b>宗巍巍大範德難可勝
道言凡誦是經十過諸天齊到月眞佇軒月中夫人爲兆列言
億曾萬祖幽魂苦爽皆卽受度上昇朱宮格皆九年受化更生
得爲貴人而好學至經功滿德就皆得神仙飛昇金闕遊宴玉
京也上學之士修誦是經月華煥液變骨鍊神皆卽受度飛昇

南宫世人受誦則金精入身腦戸自鳴玉女捧章金童稟顏得
延壽長年後皆得作尸解之道魂神暫滅不經地獄卽得返形
遊行太空此經微妙普<md:KR5a0001_HFL_015-006a>度无窮一切天人莫不受慶无量之福
生死蒙惠上天所寶不傳下世至士齎金寶效心盟天而傳輕
泄漏慢殃及九祖長役鬼官侍經五帝玉童玉女各二十四人
營衞神文保護受經者身
道言正月長齋誦詠是經月華陰景中有大神龍衣虎符度兆
先宗爲上世亡魂斷地逮役度上南宫七月長齋誦詠是經月
華陰景中有大神黃衣寶章刻兆仙名身得神仙諸天書名黃
籙白簡削死立生十月長齋誦詠<md:KR5a0001_HFL_015-006b>是經月華陰景中有大神繡

裳大紳坐鎭萬靈爲國王帝主君臣父子安鎭國祚保天長存
世世不絕常爲人君安鎭其方民見太平八節之日誦詠是經
月華陰景布光八天得爲九宫眞人本命之日誦詠是經月華
陰景立兆生形神生腹中玉珮金璫靈液注胃身得長生魂神
澄正萬炁長存不經苦惱身有光明三界侍衞五帝司迎萬神
朝禮名書上天功滿德就飛昇上清
道言行道之日皆當香湯沐浴齋戒入室<md:KR5a0001_HFL_015-007a>東向叩齒三十二
通上聞三十二天心拜三十二過閉目靜思身坐紫黃白三
色素雲之中內外蓊冥有青龍白虎朱雀𤣥武師獅子白鶴羅
列左右日月照明洞煥室內項生圓象光暎十方如此分明

密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋清堂修行至經无量度人願所啟上徹徑御<md:KR5a0001_HFL_015-007b>
无上三十二天元始上帝至尊几前(畢)
引炁三十二過東向誦經





元始无量度人上品妙經
元始洞𤣥靈寶本章月華陰景上品妙首十回度人結璘隱韻
離合自然混同陰景无无上眞黑金之炁𤣥一之胎外陰內陽
至精未開靜極生神金水聚形圓照浩劫海嶽澄明<md:KR5a0001_HFL_015-008a>陽獨化息
陰凝變停二象冥合𤣥牝體幷陰升雨露陽降淵泉元始祖劫
化生諸天祖爲陰景月華含蓮開明三辰是爲天根上無復祖
惟道爲身月中靈文黃書騫林葉有玉章普殖神靈無文不光
無文不明無文不立無文不成無文不度無文不生是爲大梵
天中之天鬱羅玉闕蘂淵金臺上極無上大羅玉清眇眇劫仞
若亡若存三華離便大有妙庭玉戸蘂房森羅紫霐神霄梵炁

周回十方中有月華陰景之神中有南極長生之君中有<md:KR5a0001_HFL_015-008b>東極
青華帝君中有十龍飛車司馬大神中有好生韓君丈人中有
南上司命司錄延壽益算度厄尊神迴骸起死11量度人今日
校錄諸天臨軒
東方无極飛天月中黃華神王長生大聖无量度人
南方无極飛天月中赤儀神王長生大聖无量度人
西方无極飛天月中素魄神王長生大聖无量度人<md:KR5a0001_HFL_015-009a>
北方无極飛天月中紫字神王長生大聖无量度人
東北无極飛天月中神光神王長生大聖无量度人
東南无極飛天月中陰火神王長生大聖无量度人

西南无極飛天月中紅露神王長生大聖无量度人
西北无極飛天月中瑤闥神王長生大聖无量度人<md:KR5a0001_HFL_015-009b>
上方无極飛天月中五后神王長生大聖无量度人
下方无極飛天月中玉妃神王長生大聖无量度人
十方至眞飛天月華陰景神王長生度世无量大神並乘素雲
玉輿丹輦霞蓋金輪驂駕靈鳳十眞白龍建廣寒之節燿靈神
旛前嘯天樂齊唱後吹神籟同鳴獅子白鶴嘯歌噰噰五老啟
途羣仙翼轅億乘萬騎浮空而來傾光回駕監眞度生玉闕丞
相南昌上宫韓<md:KR5a0001_HFL_015-010a>司主錄監生大神執籙把籍齊到帝前兆能感
恩玉天流霞注極碧𤣥月中黃缶挹華祕泉神水透漠眞光變

仙嚥液寶章心念白元有五夫人扶擕蹁躚泝煙奔車十龍駕
軿上動高晨下通幽關隨所應度嚴校諸天普告三界无極神
鄉泉曲之府北都羅酆三官九府十二河源上解祖考億劫種
親疾除罪簿落滅惡根不得拘留逼合鬼羣月皇符命時刻昇
遷北都寒池部衛形魂制魔保舉度品南宫死魂受鍊仙化成
人生身受度劫劫長<md:KR5a0001_HFL_015-010b>存隨劫輪轉與天齊年永度三途五苦八
難超淩三界逍遙上清上清之天天帝洞璘無色之境梵行
東方八天
玉里延皇天帝陸建封佐
秀峯碧華天帝聖司髙安

龍喬聖驥天帝逸徒超方
平洞浩元天帝彭泠丕江
濟眞常樂天帝辨宗豫元
震光保生天帝廖都洛兟<md:KR5a0001_HFL_015-011a>
化𤣥開叙天帝仙瓊紫璠
九山龍淵天帝云濤迷成
南方八天
赤陽鳳炁天帝竺毗達良
燿靈寂思天帝寗華笳
熏載陋賓天帝妙瀆慈恭

錫眞无極天帝隱梵多容
絳立顯源天帝初炎英摩
火巖考過天帝略多倚臺
元命欽光天帝聰規謨名<md:KR5a0001_HFL_015-011b>
明虛正一天帝邊朋袪屍
西方八天
尾神監籍天帝乙魁綿都
錬仙變𤣥天帝嶽漸穹
蘷文斬魔天帝眞陀兮公
七絕注明天帝覺祿幽僅

太素布揚天帝逸寧无均
梵光騰剛天帝直嘉韞初
液靈化魔天帝蘇伯寅
聖格致仙天帝仲務建師<md:KR5a0001_HFL_015-012a>
北方八天
混光騎昇天帝號巴部迤
寶炁耀精天帝正幼完時
道育曲蒙天帝正昭泰光
越龍𤣥鑒天帝海礜正該
命仙海畿天帝保機永生

落監總明天帝季光熾倫
飛斗呈意天帝燿次夷極
霄庭度眞天帝正澤䖍靈
三十二天三十二帝諸天隱諱諸天隱名天<md:KR5a0001_HFL_015-012b>中空洞自然靈章
諸天隱韻月中之音月中之尊月中之神月中之眞月中之靈
九炁十華變化上清无量之奧深不可詳敷落神眞普度天人
今日欣慶受度厯關諸天請滅陰惡斬絕地根飛度五斗名列
太𤣥眞王監舉無拘天門東斗龍光西斗虎翔北斗狼據南斗
鳳璫中斗麟伏共成華芒爲月陰景變化奇常青帝吐霞白帝
執玉赤帝執火黑帝隱局黃帝合神月精鍊眞青景神王角應

巴元赤景神王箕翼擔天白景神王參力翻山黑<md:KR5a0001_HFL_015-013a>景神王𤣥正
醜監黃景神王魁𩲃横天月華陰景五色回旋降兆三宮眞王
舉仙月華神王萬神之宗飛行鼓從總領神兵揚霞太空神光
赫奕諸天齊功陰眞度人嚴校北酆神公受命普掃不祥青龍
吐毒白虎四張朱雀前驅𤣥武仗旛擲火萬里流鈴八衝敢有
干試閉固月精金刀前戮玉戟後刑屠割鬼爽風火無停千千
截首萬萬翦形魔無干犯鬼無祅精三官北酆明檢鬼營不得
容隱金馬驛呈普告無窮萬神咸聽三界五帝列言上<md:KR5a0001_HFL_015-013b>清
元洞肇萌陰景誕陽陽求於陰陰留於陽終始五運自龍及康
日在月中水護金房陽從陰生以柔德剛身無太陰發爲狂陽

陽絕形斃非聖用藏眇眇億劫混沌之中上金爲色下水爲淵
中有至無神炁所安風澤洞虛金剛乘天天上天下無幽無冥
無形無影無極無窮溟涬大梵遼廓無光陰景開明運度自然
元始安鎭敷落五篇赤書玉字八威龍文保制劫運使天長存
梵炁彌羅萬範開張元<md:KR5a0001_HFL_015-014a>綱流演三十二天輪轉無色周回十方
旋斗厯箕回度五常三十五分總炁上元八景冥合炁入𤣥𤣥
𤣥中太皇上帝高眞汎景太霞嘯詠洞章金眞朗郁流響雲營
玉音攝炁靈風聚煙紫虛鬱秀陰景化仙千和萬合自然成眞
眞中有神長生大君青華公子月魄尊神太乙司命桃康合延
執符把籙保命生根上遊上清出入華房八冥之內細微之中

下鎭人身泥丸絳官中理五炁混合百神十轉回靈萬炁齊仙
仙道貴生无量度人月有十<md:KR5a0001_HFL_015-014b>門飛天寶輪罪福禁戒宿命因緣
普受開度死魂生身身得受生上聞諸天諸天之上各有生門
中有空洞謠歌之章眞王靈篇辭參高眞
第一月華陰景飛空之音
六合皆空初无一物空忽自噓
炁風轉足風號剛風炁爲元炁
炁如黑霧風鼓而聚化爲黑月
遊汎無所黑中生赤赤丸爲日
天地華實月爲日根十者徧出<md:KR5a0001_HFL_015-015a>

五色流津月華陰景萬靈仰尊
至隂生陽其光乃昌造化之本
陰陽爲防五引結璘精天人來我傍
第二月華陰景眞王之章
龍山之阿綠羅抱月天光潛遘
四飛玉雪極陽生陰陰爲物君
陰靜無爲萬物芸芸陽動陰靜
陰景自正靜則變化各正性命
兆不知眞常勞我神自破居空
不知抱神抱神曰靜陰景爲令<md:KR5a0001_HFL_015-015b>

中生至陽飛神躡罡咽黃金液
遊白雲鄉胡爲樂世間朱顏徒爾蒼
第三月華陰景眞王歌曰
神風駕明月世界隨雲行不知萬樓閣
玉棟虹霓生天后服黃繡曳環響葱衡
光分九天上十龍馳素英上學仰神廬
引華含至精易骨三洗腸神霄刻仙名
腦血自充溢陰景延遐齡𤣥露生海璖
眞水來杳冥南宮度七祖北都消罪嬰
逍遙乘飛車奔造廣寒庭浩劫留芳顏<md:KR5a0001_HFL_015-016a>

千載無愁聲故知上眞道妙化生羣靈
我歌太清下俯輪驂玉馬金波漲天來
秀色若可把月漿滋百神再歌調再陳
此三界之上飛空之中眞王歌音音參洞章誦之百徧名度南
宮誦之千徧眞王保迎萬徧道備飛昇太空過度三界位登仙
公有聞靈音眞王敬形敕制地祇侍衞送迎拔出地戸五苦八
難七祖昇遷永離冥官魂度朱陵受鍊更生是謂無量普度無
窮有祕上天文諸天共所崇泄慢墮地獄禍及七祖翁<md:KR5a0001_HFL_015-016b>
道言此二章並是月中高眞結璘神王隱祕之音陰景之道陽
炁之先陽爲陰留月因日弦黑白分胎金水性全駐息延命育

胎固年天地持之月華蕊淵內生炁母萬類之元伏藏始祖眞
火繼傳三官往來造物功全上帝無爲元德潛敷皆是大梵之
言非世上常辭言無韻麗曲無華宛故謂𤣥奧難可尋詳上天
所寶祕於𤣥都高上神霄玉清王府道君降世隨運下傳若有
至人齎金寶質心依舊格告盟十天然後而付焉<md:KR5a0001_HFL_015-017a>
道言夫天地運度否終日月五星虧盈至聖神人休否末學之夫
疾傷凡有此災同炁皆當齊心修齋六時行香十徧轉經福德
立降消諸不祥无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度尸形如法則月華停彩陰

景降精眞炁歘生陽神盡復魂神徑上南宮隨其學功計日而
得更生轉輪不滅便得神仙
道言夫天地運終星宿錯度日月失光四時<md:KR5a0001_HFL_015-017b>失度陰陽不調國
土有災疫毒流行兆民死傷師友命過亦當修齋行香誦經夫
齋戒誦經功德甚重上消天災保鎭帝王下禳毒害以度兆民
生死受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過則諸天記名萬神侍衞右別至人尅得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也<md:KR5a0001_HFL_015-018a>

諸天中大梵隱語无量音道君撰
元始靈書月華陰景中篇
東方八天
陰睇遘景月珠凝液岵基輝魂
碧霞投蹟粹功稱羅乙珠岡璧
度靈疏妙靈眞秀激郯中赫沙
祕俞勤律昌角柳鬼奇明暎日
博訶元宗化池杳密陽眞成風
運華調遹
南方八天<md:KR5a0001_HFL_015-018b>

丹曜蔚靈伺訣膺珮陽規橫登
洎桴涓極瑤湍函虛眞合定化
流乘步邦補雲浮廊敘驛騰炎
司執遄漂瀾媚洞阿禁眞瓊洮
穎兵芝露錞叩蘊塞奠振毗諦
𤣥方岐泰
西方八天
靈持啟傳塾鍔雲帥轄餼維爵
參畢昭對狀皇仙叢厯霞猶外
青扎禮光金雷寂渭鍊繁菲籠<md:KR5a0001_HFL_015-019a>

三素閱兌衍弼記寶鳳關璘嶢
典執討廉𤣥鄉神衝澄霸演熙
長庚浮瑞
北方八天
峒淩魁浪敵波軒煥薰儲蕆輔
龍眞丕傳握紐陣魔揭雷祝垓
烈山傾奔黑虛刁端蒼龜火蛇
幽泉斗官制邪馘醜頂剛巫鑾
洪矜寶源𨇠危絡輪蓋辰捧台
帝觀礫遵<md:KR5a0001_HFL_015-019b>

道言此諸天中月中璘文大梵隱語无量之音舊文刻書月中
十芒之闕以招結璘大神布光太無召陽成眞萬類得文陽歸
眞陰眞陰固陽使神炁存金體玉骨月華鍊形蕩穢致仙高上
欽聞贊天元功萬億福成字皆廣長一丈天眞皇人昔書其文
以爲正音有知其音能齋而誦之者諸天皆遣飛騎神王下觀
其身書其功勤上奏諸天萬神朝禮地祇侍門大功眞王保舉
上眞道備尅得遊行三界昇入金門此音無所不辟無所不禳
無所<md:KR5a0001_HFL_015-020a>不度無所不成天眞自然之音也故誦之致飛騎下觀月
妃遙唱萬神朝禮三界侍軒羣祅束首鬼精自亡琳琅振響十
方肅清河海靜默山嶽吞煙萬靈振伏招集羣仙天無氛穢地

無祅塵冥慧洞清大量𤣥𤣥也





















角集三音釋
𡜍(嫉本字)𡏅(音卽)𧵥(音垝  財也)頧(同追  不正貌)瓌(音傀)爛(音瀾)
鍔(音咢)冪澒(余頃切)窊(音䨟  下也)鈆(音鉛)𨚧(音加)
𩁹(音于  甘雨也)暎(與映同)克    飤(音寺  粮也)耼(音丹)銲
(音翰)覷(蛆去聲)滉(音愰  水光也)汵(音紺  池也)礜(音預  毒石也)璖
(音渠  環屬也)洎(音曁)□(卽競字)















@fw重刋道藏輯要
@fw元始无量度人上品妙經卷之<md:KR5a0001_HFL_016-001a><md:KR5a0001_HFL_015-020b>十六
陰陽離合五行化體品
道言昔於𤣥變天中元明靈歌大眞化土受元始度人陰陽離
合五行化體无量上品元始天尊當說是經周迴十過以召十
方始當詣座天眞大神上聖高尊妙行眞人無鞅數眾乘空而
來凝輝明虛絳輦丹輿扶華翠葆暎燿非煙瑞炁八靄靈光四
纏九日九夜諸天陰陽經緯二景三元停運息機太空騫朗洞
極難名風雲靜肅物象敷榮一國地土山<md:KR5a0001_HFL_016-001b>川林木緬平一等無
復高下土皆紋玉交纏萬彩眾眞侍座元始天尊𤣥坐浮空太

極十華九光之座說經一徧諸天大聖同時稱善是時一國男
女疾累悉得消除說經二徧物遂其生說經三徧道炁歸形說
經四徧人民富夀俱獲延長說經五徧二儀升降和合自然說
經六徧四時順德造育化愆說經七徧百靈恊化萬寶咸熙說
經八徧率土之內安裕豐康欣樂太平保世榮昌說經九徧風
俗湻厚尊崇道眞說經十徧存亡受惠普賴𤣥<md:KR5a0001_HFL_016-002a>恩是時一國是
男是女莫不傾心皆受護度咸得長生
道言是時元始天尊說經一徧東方无極无量品玉寶大神無
鞅之眾浮空而至說經二徧南方无極无量品𤣥眞大神無鞅
之眾浮空而至說經三徧西方无極无量品太妙大神無鞅之

眾浮空而至說經四徧北方无極无量品紫陽大神無鞅之眾
浮空而至說經五徧東北无極无量品度化大神無鞅之眾浮
空而至說經六徧東南无極无量品好生<md:KR5a0001_HFL_016-002b>大神無鞅之眾浮空
而至說經七徧西南无極无量品明華大神無鞅之眾浮空而
至說經八徧西北无極无量品𤣥冥大神無鞅之眾浮空而至
說經九徧上方无極无量品玉虛大神無鞅之眾浮空而至說
經十徧下方无極无量品眞皇大神無鞅之眾浮空而至十徧
周竟十方无極天眞大神一時同至一國男女傾心歸仰來者
有如雲飛霧集無鞅之眾迮國一半土皆徧陷非可禁止於是
元始攝聚二景日月𤣥根盤結縈纏成一寶輪<md:KR5a0001_HFL_016-003a>大如車轂在空

𤣥之中去地九丈元始登引天眞大神上聖高尊妙行眞人十
方无極陰陽五行至眞大神無鞅數眾俱入寶輪之中天人仰
看惟見勃勃暎其光明而入於中旣入寶輪不知所在國人廓
散地還平正無復欹陷元始卽於寶輪之內說經都竟眾眞監
度以授於我當此之時喜慶難言法事粗悉諸天復位倐歘之
間寂無遺響是時天人遇值經法普得濟度全其本年無有中
傷天地率土道合至眞無虧無敗無動無擾無愆無<md:KR5a0001_HFL_016-003b>塞無乖無
異無衰無滅物無夭喪命有長生慈惠相保仁善恊心國安民
豐欣樂太平經始出教一國以道預有志心宗奉禮敬皆得度
世

道言元始天尊說經中所言並是諸天上帝內名隱韻之音亦
是眞王內諱百靈之隱名也出有入無離合陰陽五行變化其
體歸常能明能光能存能亡知而行之驅陰運陽非世之常辭
上聖已成眞人通𤣥究微能悉其章誦之十過諸天諸地陰陽
五行運化之神<md:KR5a0001_HFL_016-004a>設禮致恭齊來敬仰妙用常和正氣不忘生津
自開品彙咸若無有隳殘至學之士誦之十過則陰陽順德五
行齊功上循天紀厯度不窮保濟否厄絶而得延所以爾者學
士道炁未純體未合神撫調致理位未達𤣥任力可以消卻時
災禳制運會但袪害而已蠲其殃禍輕誦此章考罰被身供養
尊禮門戸興隆世世昌熾與善因緣萬災不干神明護門斯經

尊妙獨步玉京度人无量爲萬道之宗巍巍大範德難可勝<md:KR5a0001_HFL_016-004b>
道言凡誦是經十過諸天齊到陰陽五行錯謬之氣勃沴之理
皆卽協和契會至眞道備三年輔化通幽咸致神靈而運用𤣥
關造育生成如司其權錄名金闕簡在玉清也上學之士修誦
是經陰陽五行外內合𤣥外營恢範內守天元內外之機符其
自然世人受誦則日月星辰降注其晶於其身中後皆得作尸
解之道魂神暫滅不經地獄卽得返形遊行太空此經微妙普
度無窮一切天人莫不受慶无量之福生死蒙惠上天之寶不
傳下<md:KR5a0001_HFL_016-005a>世至士齎金寶效心盟天而傳輕泄漏慢殃及七祖長役
鬼官侍經五帝玉童玉女各二十四人營衞神文保護受經者

身
道言正月長齋誦詠是經陰陽離合萬物受生剛柔和恊錯綜
五炁化體無傷形神永存七月長齋誦詠是經陰陽離合萬物
受成載營抱魄充備五德化體彰明形神永全十月長齋誦詠
是經陰陽離合萬物歸眞混合𤣥根育養五精化體常堅形神
永昌總其上道保鎭帝王國祚綿綿至治無疆八節之日誦<md:KR5a0001_HFL_016-005b>詠
是經開導和氣集助化功修積無已登獲仙宗本命之日誦詠
是經陰陽五行神妙之元保我生命扶我軀靈長離苦惱身有
光明三界侍衞五帝司迎萬神朝禮名書上天功滿德就飛昇
上清

道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲炁之中內外蓊冥有靑龍白虎朱雀𤣥武師子白鶴羅
列左右日月照明洞煥室內<md:KR5a0001_HFL_016-006a>項生圓象光暎十方如此分明
密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今
日吉慶長齋清堂修行至經无量度人願所啟徑御无上
三十二天元始上帝至尊几前(畢)
引炁三十二過東向誦經
