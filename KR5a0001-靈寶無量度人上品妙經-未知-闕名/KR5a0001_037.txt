







籙黑籍黃文蕩除祅𧕏飛屍遊魂斬馘無拘束送泰山普告三
界无極神鄉泉曲之府北都羅酆三官九署十二河源上解祖
考億刼種親疾除罪簿落滅惡根不得拘留逼合鬼羣元始符
命時刻升遷北都寒池部衞形魂七星除祅度品南宮死魂受
鍊僊化成人生身受度刼刼長存隨刼輪轉與天齊年永度三
塗五苦八難超凌三界逍遙上淸上淸之天天帝玉眞無色之
境梵行
天眞皇人曰北斗七星除祅之眞北極大帝代元始天尊說
付授雲宮紫房明威眞人明威位爲高眞序稱道言理亦有
在其三十二天者以三十二天爲輞二十八宿爲輪七星爲

箱二曜爲轄北極爲樞總於四方三十二天枝連蒂固也亦
東南西北爲次每天之色下貫九宮析而爲九眞合而成大
洞學者明之
東方八天
康化盡明天帝樂躭內生
禧禔成光天帝無圖理宗
卻宴正緒天帝宛伯祁
空常梵无天帝眇逐韓盧
協眞司眞天帝剛杜巽隅
朱極玩時天帝角衣普招

希微蒙素天帝阿丹題昌
祖元慶淑天帝杳平彌强
七星眞君除祅神符施有祅處
東方直符吏八人







南方八天
浩都火象天帝趙天僊長
著師滋妙天帝瑤宗重光
章岐善化天帝乾河預沙
帝圖上炎天帝定觀生
銖覽台賢天帝確震曲東
遼方頓微天帝扉期无垠
善譙鎭星天帝皇𤣥越南
變嶽呼雲天帝婁景瑞長
七星護生神符房堂中安

南方直符吏八人







西方八天
巢平演炎天帝伏屹偃山

常鍊栢空天帝獸路主基
錄齊鏡張天帝璖梁核羲
灼華奏素天帝漠羽擎諦
璉祭鼎元天帝赫由忌孫
大始順陽天帝雲延慶標
正遠感化天帝仇蘭已蓬
素明燿姿天帝耿演符驩
七星斬鬼神符置廟社中
西方直符吏八人










北方八天
皇淵靜極天帝元晶持關

順明宗化天帝昊禹神
厯鮮𤣥都天帝邊兹倚聰
寥府祐祠天帝龍輔玉
靈化梵光天帝崙統鬱秀
𤣥天玉明天帝混育九眞
六成燿靈天帝寶眞魔
斗芒振感天帝總邱光
七星除病神符治一切病
北方直符吏八人










已上七星除祅四符吞帶貼燒灰丹書香水調男女通用
三十二天三十二帝諸天隱諱諸天隱名天中空洞自然靈章

七星之音七星之尊七星之神七星大魔七星之靈九和十合
變化上淸无量之奧深不可詳八萬四千大小之星天河九都
子眞天狼𤣥身獸狀威禁尊神北極七星至眞之形爾能知之
祅氣無干鬼戸蕩滅元斗飛精神變氣化无量通靈靑身三髻
黃目烏形一十八角十二飛輪或變女子繡衣丹裙或爲老人
紫綬𤣥巾或變赤蛇巨蟒龜身吐火放煙擲鈴興雲天地未生
七星混冥昊皇聖母生成崑崙七星之精變爲七眞首戴玉幘
披靑佩金梵炁成符上帝𤣥文東斗開生碧落乘煙西斗皓華
景燿飛天北斗𤣥煇變化眞仙目奪日光手握天關南斗赤精
乘龍仗旛司執典錄統御無邊中斗帝氣寶冠垂蓮身御龍衮

佩帶五篇前引天剛萬神莫干靑天魔王斌齒元成赤天魔王
林志方生白天魔王文朱育英黑天魔王黃道𤣥明黃天魔王
合混元精五帝大魔萬神之宗飛行鼓從總領鬼兵麾幢鼓節
遊觀太空自號赫奕諸天齊功上天度人嚴攝北酆七星七殺
普掃不祥𤣥龜召氣丹蛇敷張巨靈擊鍾神妃奏香蒼舌大帥
綠齒神王是禀七星變化威光黑氣翳空海風激揚流火熾然
電女囘璫龍旗橫天摧震煇煌魔鬼刳腦祅黨伏藏三官北酆
明檢鬼營不得容隱金馬驛呈普告無窮萬神咸聽三界五帝
列言上淸穹碩玉京眇浩無垠元氣成雲紫明寶輪熠燿太空
牢植天根根連風澤洞虛生龍陰陽交進動化飛騰太光𤣥甲

一十二元身蟠碧霞背負神淵日月傍流寳仞三𤣥萬化合景
炤灼浮明三十五分二十八辰爲天形容斡運圎羅氐房參尾
囘旋皓華角亢昴胃飛騰絳霞中有雲綱光環帝宮魁𩲃𩵄䰢
魓𩳐魒童七大神王變化天蓬億萬火兵十八目翁嘯鼓黑氣
巨電蒼龍罡風神虎南丹玉童斬除羣祅馘滅鬼鋒天上天下
无幽无冥无形无影无極无窮溟涬大梵遼廓無光七元威光
照滅不祥三辰合明太一奉章玉帝下觀黃旗召靈空梵成結
玉符寶文刻書金簡混九元陽靈瑞自生𤣥臺紫堂梵氣彌羅
萬範開張分度流演三十二天旋軫厯房囘度北𤣥七星炯灼
總氣上元八景冥合氣入𤣥𤣥𤣥中斗星北極高尊泛景太微

同會句陳金眞執書簡奏天皇玉音召氣靈化舒光淸虛鬱燿
輪轉萬方千和萬合自然成眞眞中有神元斗大君元羅帝一
黃素飛仙太一司命桃康合延此諸大神卽爲七星分化之神
七神在身除祅鍊眞天有三台人有三魂天有七星人有七魄
三魂主陽七魄主陰三台六星虛精六湻合會曲生天尸地尸
及與人尸共爲六神招眞降靈除滅祅氛執符把籙保命生根
上遊上淸出入華房八冥之內細微之中下鎭人身大洞泥丸
絳宮𤣥氣混合百神十轉囘靈萬氣齊僊僊道貴生无量度人
上運七星飛天法輪罪福禁戒宿命因緣普受開度死魂生身
身得受生上聞諸天諸天之上各有生門中有空洞謡歌之章

七星靈篇辭參高眞
第一七星童子飛空之音
元斗飛杓廣大眞星日燿電火
誅伏魔兵司執元化鎭守天門
首建紫微擲火流金囘布九道
北極之眞斡旋二儀總統百靈
三十六童玉冠珠纓主校圖籍
持握生成威光無量魔怪潛形
斬邪捕鬼正道流行消滅九醜
天淸地寗

第二七星玉妃之章
碧雲層層錦華明煇中有帝靈
內號玉妃推籌布策行天四時
電光豁落星綱陸離御兵九重
爲世除祅致福卻禍正道昭昭
玉符四飛萬惡蠲消元化蕩蕩
貫氣紫霄一受眞妙形神不凋
戴九履𤣥宮周流四象中 太微囘靈燿
神府自幽通
第三七星神王歌曰

黑甲橫天三官列言眞魔神帥
備兵億千天蓬履元一坤母敞金扉
離英肇帝眞囘光衝大微巍巍神霄尊
駕龍耕瓊芝香氣鬱元綱靈照洞神池
旋步雲羅上流𤓁散天谿二五混𤣥景
三元陳玉機綜錯理皇運御氣合僊飛
丹靈曜幽闕靑童啟霄扉除祅輔正道
我道日昌煇
此三界之上飛空之中星眞歌音音參洞章誦之百遍名度南
宮誦之千遍魔王保迎萬遍道備飛升太空過度三界位登仙

公有聞靈音七星衞形敕制地祇侍衞送迎拔出地戸五苦八
難七祖升遷永離鬼官魂度朱陵受鍊更生是謂无量普度无
窮有祕上天文諸天共所崇泄慢墮地獄禍及七祖翁
道言此二章並是諸天上帝及至靈魔王七星神王僊眞隱祕
之音皆是大梵之言非世上常辭言無韻麗曲無華宛皆七星
除祅上眞重諱密妙之訣是謂𤣥奧難可尋詳上天所寶祕於
𤣥都神霄玉闕東藏依𤣥科四萬刼一傳若有至人齎金寶質
心依舊格告盟十天然後而付焉
道言夫天地運度日月五星虧盈至聖神人休否末學疾傷凡
有此災皆六天大魔五方大力惡鬼爲世祅𧕏因生人之命天

地厄會作爲禍殃同氣皆當齊心修齋六時行香十遍轉經福
德立降消諸不祥无量之文普度无窮
道言夫末學道淺或自營生業不識道眞致土石之精草木之
怪山𩴑山魈木客人都鳥都泉𩲲魍魎或稱古今廟社血食一
切依附爲民祅害祈告北極大帝七元尊星以丹砂書七星眞
符燒灰以香水調服或佩帶自身安貼堂房之上七星眞君立
降天兵剪除大害變災爲吉七星降庭授爾眞要身得神僊
道言夫天地運終星宿錯度日月失昏四時失度陰陽不調國
境有災水火漂焚疫毒流行兆民死傷師友命過同契殞傷或
是大力魔神六洞鬼帥妄興祅變亦當修齋行香誦經夫齋戒

誦經功德甚重上消天災保鎭帝王下禳毒害以度兆民生死
受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人尅得爲
聖君金闕之臣諸天記人功過毫分無失天中魔王亦保舉爾
身得道者乃當洞明至言也
諸天中大梵隱語无量音明威眞人譔
七星除祅玉篇
東方八天
渙都瓊樓魂綦猷浮洞鏡宛貳

嶽鄙顏仇呂正燕驛儻札遞侯
懃寂恕愿京僅蕭侔輪豫關璞
晉晝辯周固遁靈嶷互琤淙留
卦評杜盤華逗燕彪元直和敕
禧魯眞收
南方八天
程計鄒强挹需閟牙紂閣師祥
淵仍邈霞冀類屏場密圖景羅
湫減殊芒力扁盟柄朱環柳檣
𤣥鍊可韓魁漠救堂幼諦炎墮

良便嬰鄉美林斗樞囘混巖康
儔奕綿羅
西方八天
神途霄儀著冥兖麗碧高慶和
雞堵曰逵莊池翊漿戞智完休
鄺定符司馘酆秤微仙輦光谷
囹穴鋒錐席衍黃琥綠索凝頤
昊罔太煥天庚聿拯采鏹伏祅
晶熒裒遼
北方八天

童總靈邃刄截冥爽衂淸荼九
道注生鞅璨華曜黨頗淙慈精
良納胃藏通羽聯鴻剛婦瑤琩
治巫允塞魂箕井昴泉獨興利
寶迪澤昉玉誕赤𤤠梵輳滬幾
意透飛驛
魁𩲃𩵄䰢魓𩳐魒攝
唐夏轄囚珠絡入度月妃東暄七殺黑聻
內一十六字七星隱文符書如左








道言此北極紫微七星大梵隱語諸天大將五斗大魔无量音
舊文始生於北斗玉闕及三台垣門之上推正七星軌度統制
鬼神斬邪除祅北君之祕文天眞皇人昔書其文以爲正音有
知其音能齋而誦之者諸天皆遣飛天神王下觀其身書其功

勤上奏諸天萬神朝禮地祇侍門大勳魔王保舉上眞道備尅
得遊行三界昇入金門此音無所不辟無所不禳無所不度無
所不成天眞自然之音也故誦之致飛天下觀上帝遥唱萬神
朝禮三界侍軒羣祅束首鬼精自亡琳琅振響十方肅淸河海
靜默山嶽吞煙萬靈振伏招集羣仙天無氛穢地無祅塵冥慧
洞淸大量𤣥𤣥也















@fw元始无量度人上品妙經卷之三十八
神符除難品
道言昔於赤靈丹天燿華明煇八威神闕受元始度人神符除
難祕奧妙品元始天尊當說是經周迴十過以召十方始當詣
座天眞大神上聖高尊妙行眞人无鞅數眾乘空而來宸霞映
虛翠轂瓊軒華芝寶蓋明彩纏煇萬光蒨燦圓景合鮮五日五
夜諸天妙氣交文煥落龍光鳳佪鬱藹自然一時成章靈風爽
徹星宿停輪萬景廓奕氛穢消澄一國地土山川林木七寶凝
華緬平均等無復高下土皆作瑞雲浮鬱離羅之色眾眞侍座
元始天尊𤣥坐空浮八靈九變神圖玉局之上說經一遍諸天

大聖同時稱善是時萬界廓淸靈風散煙天發𤣥瑞地發祥應
慶會咸臻普及含生說經二遍魔癘滅形丹刻麗空說經三遍
災疾消除說經四遍自然靈章映現八虛說經五遍人民達悟
符章之因說經六遍敬奉靈文皆獲道眞說經七遍寶章玉書
開度無窮說經八遍三光妙氣灌絡形神說經九遍苦魂受化
鍊度朱陵說經十遍國祚安鎭永保升平是時一國是男是女
莫不傾心皆受護度咸得長生
道言是時元始天尊說經一遍東方无極度符神王至眞大神
无鞅之眾浮空而至說經二遍南方无極度符神王至眞大神
无鞅之眾浮空而至說經三遍西方无極度符神王至眞大神

无鞅之眾浮空而至說經四遍北方无極度符神王至眞大神
无鞅之眾浮空而至說經五遍東北无極度符神王至眞大神
无鞅之眾浮空而至說經六遍東南无極度符神王至眞大神
无鞅之眾浮空而至說經七遍西南无極度符神王至眞大神
无鞅之眾浮空而至說經八遍西北无極度符神王至眞大神
无鞅之眾浮空而至說經九遍上方无極度符神王至眞大神
无鞅之眾浮空而至說經十遍下方无極度符神王至眞大神
无鞅之眾浮空而至十遍周竟十方无極主領神符度符神王
天眞大神一時同至一國男女傾心歸仰來者有如雨霧交集
无鞅之眾繁積一國地土皆震非可禁止於是元始於其座中

凝顧𤣥空運大神力口吐靈文雲篆龍章流金散燿八角垂芒
遍於空際離合變化現一寶壇去地九丈下捧華雲元始登引
天眞大神上聖高尊妙行眞人十方无極天宮度符神王至眞
大神直符將吏无鞅數眾俱登所現寶壇之上天人仰看惟見
冉冉從壇四面而升旣登寶壇無不容載國人廓散地還平正
復得安靜元始卽於寶壇之上說經都竟眾眞監度以授於我
當此之時喜慶難言法事粗悉諸天復位倐歘之間寂無遺響
是時天人遇值經法皆得濟度全其本年除難免傷傾土歸仰
普證善緣无憂无惱无疾无殃无驚无恐无厄无患无試无魔
言惟道旨心惟道眞齊同和樂異骨成親國安民豐欣樂太平

經始出教一國以道預有至心宗奉禮敬皆得度世
道言元始天尊說經中所言並是五老上帝火鍊光精豁落空
𤣥變化之根三元妙氣神祕內名隱韻之音亦是三天內諱百
靈之隱名也非世之常辭上聖已成眞人通妙達𤣥能悉其章
誦之十過魔王敬仰邪怪滅精氛穢蕩淨道氣合神二燿流景
五華受明災癘消散卻死囘生至學之士誦之十過則帝眞鑒
祐高宸降軒密授𤣥言寶籙玉文總治鬼魔卻伏禍姦所以然
者靈音會於眇淸至理合於元根妙精感激召氣致眞洞化莫
窮無所不神輕誦此章身則被殃供養尊禮門戸興隆世世昌
熾神符除難萬災不干神明護門斯經尊妙獨步玉京度人無

量爲萬道之宗巍巍大範德難可勝
道言凡誦是經十過諸天齊到三萬六千神符妙氣八萬四千
赤文之精灌注其身身受鍊養結化仙眞格皆九年玉籙定生
削除死名億曾滯魄𡨚繫幽沈皆受濟度各獲逍遥遷變生形
性識洞悟敬奉微言𤣥功備著昇於九宮超凌太霞逸轡紫淸
也上學之士修誦是經九天眞文皆集其眞結絡靈綱入其身
中纏羅五臟養育華精延度壽考長生飛仙世人受誦則招集
神吏符章從官三光眞宰五氣天君威靈衞護萬禍不干身鍾
道氣死不滅眞徑上南宮返化常存此經微妙普度無窮一切
天人莫不受慶生死蒙惠上天所寶不傳下世至士齎金寶效

心盟天而傳輕泄漏慢殃及九祖長役鬼官侍經五帝直符玉
童玉女各二十四人營衞神文保護受經者身
道言正月長齋誦詠是經感致上元東極宮中長生玉眞高上
帝皇敷降九氣𤣥生之符保度一身九祖沈魂皆獲超脫與道
合并七月長齋誦詠是經感致中元西靈太皓宮中寶華上妙
至極高尊宣通七氣金光玉符斷除業累卻伏魔精罪結散釋
永保淸貞金眞鍊華瓊英內生玉體堅强長生萬年十月長齋
誦詠是經感致下元北眞紫皇𤣥上宮中玉宸大道无上元皇
垂華散靈惠布五氣天𤣥太符蕩除姦穢掃滅祅凶固衞家國
敷佑庶民帝主壽康福祿綿綿德被萬方常保太平八節之日

誦詠是經感致八景赤精丹華玉文八威神策靈光妙氣下降
身中灌澤九宮三田受眞百痾蠲除萬害塞源羣魔憚伏脫離
禍難靑書奏功紫籙紀僊𤣥功偉著昇景上淸
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲氣之中內外蓊冥有六甲直符九宮掾吏度符神王直
符將吏羅列左右日月照明洞煥室內項生圓象光映十方
如此分明密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啟所言今

日吉慶長齋淸堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經
