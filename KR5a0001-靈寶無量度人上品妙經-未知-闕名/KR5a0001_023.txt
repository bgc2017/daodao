







@fw元始无量度人上品妙經卷之二十三
降眞召靈品
道言昔於太極宮中紫燿騰歌大通神土受元始度人降眞召
靈无量上品
元始天尊當說是經周囘十過以召十方始當詣座天眞大神
上聖高尊妙行眞人無鞅數眾乘空而來紫烟騰霄羽騎雲車
霓旌霞蓋映靄晨煇五色羅絡鬱燿九空七日七夜諸天諸地
日月星辰海嶽洞宮一時開朗靈光照徹景氣澄淸一國地土
山川林木緬平一等無復高下土皆作七寶異珍十華妙色眾
眞侍座

元始天尊𤣥坐空浮天靈洞化神金萬變之座說經一遍天眞
大聖同時稱善是時一國男女尊崇道德開悟性眞說經二遍
神化彰明說經三遍昧識達𤣥說經四遍霄虛妙響雅韻成音
說經五遍空洞靈文朗煥八方說經六遍高眞上聖下教人間
說經七遍三洞經法普用宣行說經八遍幽顯神靈應念隨心
感善降祥與德合并說經九遍魔試蠲息五帝舉仙說經十遍
百神結體萬炁齊升是時一國是男是女莫不傾心皆受護度
咸得長生
道言是時元始天尊說經一遍東方无極无量品元道大神無
鞅之眾浮空而至說經二遍南方无極无量品明會大神無鞅

之眾浮空而至說經三遍西方无極无量品浩素大神無鞅之
眾浮空而至說經四遍北方无極无量品靜復大神無鞅之眾
浮空而至說經五遍東北无極无量品萬化大神無鞅之眾浮
空而至說經六遍東南无極无量品通光大神無鞅之眾浮空
而至說經七遍西南无極无量品華眞大神無鞅之眾浮空而
至說經八遍西北无極无量品𤣥虛大神無鞅之眾浮空而至
說經九遍上方无極无量品紫極大神無鞅之眾浮空而至說
經十遍下方无極无量品洞皇大神無鞅之眾浮空而至十遍
周竟十方无極天眞大神一時同至一國男女傾心歸仰來者
有如雲飛霧合無鞅之眾迮國一半土皆偏陷非可禁止於是

元始化一寶山狀如崑崙內有洞室玉扉四開在空𤣥之中去
地千丈元始登引天眞大神上聖高尊妙行眞人十方无極至
眞大神無鞅數眾俱入寶山之中天人仰看惟見勃勃從玉扉
中入旣入玉扉不知所在國人廓散地還平正無復欹陷元始
卽於寶山之內說經都竟眾眞監度以授於我當此之時喜慶
難言法事粗悉諸天復位倐歘之間寂無遺響是時天人遇值
經法普得濟度久視長年無有疾傷傾土歸仰咸啟悟心不邪
不詖不昧不愚不荒不蕩不求不欲不念不思性與道通體合
至眞慈惠爲本風俗長湻國安民豐欣樂太平經始出教一國
以道預有至心崇奉禮敬皆得度世

道言元始天尊說經中所言並是諸天上帝內名隱韻之音亦
是神霄內諱玉洞之隱名也非世之常辭上聖已成眞人通𤣥
究微能悉其章誦之十過諸天遥唱萬帝設禮河海靜默天眞
降庭招命神靈三天駐軒璇璣不行千官列班負赤玉之寶圖
握黑帝之隱篇囘屍起死降眞得生白骨成人上獲高仙至學
之士誦之十過則五帝臨察三官赦愆地根伐絕魔試莫侵濟
度垂死絕而得生所以爾者學士穢氣未消體未洞眞以制十
方威未制天政德可伏御地祇束縛魔靈但卻死而已不能更
生輕誦此章身則被殃供養尊禮門戸興隆世世昌熾與善因
緣萬災不干神明護門斯經尊妙獨步玉京度人无量爲萬道

之宗巍巍大梵德難可勝
道言凡誦是經十過降眞召靈諸天齊到海嶽神官陰陽主宰
俱來護度簡奏高宸格皆九年道就長生獲受玉書而上列帝
臣功滿德就無不克升朝于金闕遊宴玉京也上學之士修誦
是經降眞召靈混化百神洞合幽妙超鍊飛昇世人受誦雖未
達𤣥要精念若勤亦可感眞期靈延致妙氣灌養身形脫離疾
患保壽長年後皆得作尸解之道魂神暫滅不經地獄卽得返
形遊行太空此經微妙普度無窮一切天人莫不受慶無量之
福生死蒙惠上天所寶不傳下世至士齎金寶効心盟天而傳
輕泄漏慢殃及九祖長役鬼官侍經五帝玉童玉女各三十二

人營衞神文保護受經者身
道言正月長齋誦詠是經降太上之上眞召三界之眾靈爲上
世𤣥曾下逮一身消絕積禍散滅惡愆上升玉宮參晨帝軒七
月長齋誦詠是經降太一之中眞召九宮之眾靈保度我身上
奏𤣥名紀功靑簡十月長齋誦詠是經降太上之下眞召洞臺
之眾靈爲國土封疆社稷民人撫調時序風雨順宜稼穡豐穰
永享升平八節之日誦詠是經降召八方𤣥虛日月宿度眞靈
消禳殃沴感格福祥本命之日誦詠是經降召天地陰陽五行
眞靈之神混合我形鎭守百關九宮泥丸骨骸玉固色潤金鮮
使我長存上賓帝前

道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲炁之中內外蓊冥有靑龍白虎朱雀𤣥武獅子白鶴羅
列左右日月照明洞煥室內項生圓象光映十方如此分明
密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十六人關啟所言今
日吉慶長齋淸堂修行至經无量度人願所啟上徹徑御
无上三十二天元始上帝至尊几前(畢)
引炁三十二過東向誦經

元始无量度人上品妙經
元始洞𤣥靈寶本章降眞召靈上品妙首十囘度人百魔隱韻
感格自然神素靈章合明妙關虛淸大梵經緯萬天總括三道
𤣥通化樞宗於會極與道涵虛開布精誠分辨靈塗非志不達
非德不攄神文攝炁冥冥相符上該玉闕旁周洞无彌羅梵境
幽寥之中紫微瓊館龜臺閬風天機所主厯刼元綱混茫之精
祕賾幽光煥落萬景鬱秀五華大羅法輪總御十方佩受帝炁
降眞召靈中有消愆散厄之神中有長生延壽之君中有三𤣥
定命大神中有五老皇靈丈人中有陰陽丁甲元根主宰太一
尊神囘光鑒映无量度人今日存感萬聖臨軒

東方无極景眞神王長生大聖无量度人
南方无極化靈神王長生大聖无量度人
西方无極昭應神王長生大聖无量度人
北方无極冥慧神王長生大聖无量度人
東北无極妙智神王長生大聖无量度人
東南无極洞明神王長生大聖无量度人
西南无極藏光神王長生大聖无量度人
西北无極寶華神王長生大聖无量度人
上方无極寶仙神王長生大聖无量度人
下方无極舉度神王長生大聖无量度人

十方降眞召靈神王長生度世无量大神並乘三素華雲飛飈
霞輦浮燿玉輿翼衞钁天大獸神虎辟邪建降眞之節召靈之
旛前列鐘鼓震響後參廣樂簫歌景龍碧鳳音韻相和千眞馳
驅萬象囘旋天仙兵馬羅布億千傾光囘燿應化而來神霄上
宰太極諸天𤣥機玉輔二臺仙卿奉符秉籍簡奏晨𤣥眞皇敷
化告下三元八極世界洞府泉源重河九壘酆都六宮南闕北
溟百二十曹檢校仙士學眞之人丹心淵徹志念精微感通妙
際契會幽機隨所昭格敢有愆違玉都上房錫命靈飛上淸六
甲豁落五符左招無英右挾白元保鍊形骨與天齊年永度三
塗五苦八難超凌三界逍遙上淸上淸之天天帝合元無色之

境梵行
東方八天
幽澄至感天帝順蘄允隆
九生論化天帝賀玉渟汶
巴那浩公天帝落定形
垠谿政修天帝寥吉有騑
角明動中天帝司關正儀
无量勤德總彰天帝卓蘭冥奇
銖滿自利天帝運希生
幼直感容天帝護特化昭

南方八天
鳳陂文隱天帝權變朱英
丹宮簡房天帝竺月羅
樞洪厯瑤天帝燿童眞
度仙勝延天帝眞來秉夫
變世壽華天帝祕度無傍
逸龍雲景天帝驛追萬靈
胎素衞慈天帝握炁盈孫
寶紀定名天帝達眞和
西方八天

神營受符天帝老景星昌
召靈促軿天帝石燿公儀
印道誓𤣥天帝術律用封
眞化瓊靈天帝召嬰伯康
皓靈傅卿天帝和總山圭
太微七司天帝祝望枚宗
流精大安天帝就思九生
剌陽巡斗檢靈天帝正輿傾光
北方八天
奠辰高清大混天帝瑤弓致眞

證道示虛納空天帝範堂賓
舞雷舒光𤣥報天帝温慈明旂
洞色紫精天帝召靈考仙
修陽啟珠天帝伯述無囘
騎史信書天帝益沖領方
太上閱功天帝普英元王
仙曹劾功錄王天帝壽都基昌
三十二天三十二帝諸天隱諱諸天隱名天中空洞自然靈章
諸天隱韻混合之音立極之尊儛天之神飛空大魔攝氣之靈
四被六周騰變太淸𤣥上之化廣難可名召降靈眞普度天人

今日感生鍊度厯試諸天成體玉華合景飛根佩服赤書功列
紫宸𤣥司考察名參上宮東斗奏言西斗授章北斗奉簡南斗
化光中斗元標運斡萬方靑帝開生白帝舉仙赤帝執法黑帝
賞延黃帝秉正攝御威權靑天眞君大憲明厯丹天眞君龍燿
司直素天眞君摧伏惡逆黑天眞君施𤣥布德黃天眞君鎭安
四極五天至眞萬道之元飛行太虛統領羣仙總校圖籙高居
上𤣥周行八冥坐鎭天關蒼河碧海瑤闕瓊山宣令布化普告
無窮元皇受命掃蕩災凶钁天震威流光四衝天老持符照辟
不祥驅除萬惡理正元綱敢有干犯亂我天常不容乖變糾送
溟泠風火交激殺伐祅羣學道得度開濟生民斷滅魔試皆獲

飛升拔度七祖永離幽沉不得留滯受鍊朱陵宣告北酆萬神
咸聽三官九府列奏玉京
天元大籙變化𤣥虛纒結周流騰降沉浮下沖鬱絕上朗太无
靈風扇霄開天御圖天上天下幽廓冥冥𤣥光浩蕩大刼無形
鴻濛元炁雙象交升混沌懸立保運自然負山召龍億厯綿綿
周行離合包絡諸天玉昌安鎭五方赤文妙化生育三十九篇
立以天帝主以道君流演陰陽統治萬靈攝領羣魔持運彌綸
大範宣布八垣流精澄景天華眇眇𤣥微𤣥微上皇炁合眞機
飛光紫淸燿英霄煇明霞散空太眞儛開玉章灌鍊靈煙九囘
𤣥京納正輔化三才千備萬周混道成眞眞中至神萬帝之尊

宴處圓羅我之化身龍漢億刼植立無垠丹光煥發萬品生成
上遊紫虛刼仭蕭臺琳宮之內華闕之中召降眞靈普度羣生
蕩除穢滯通理百關七轉囘風與氣俱仙仙道永存无量度人
上開八門經天化輪考校功業罪福因緣普度七祖一切幽魂
逍遥十極上升九天九天之上各有生音中有𤣥虛通感之章
列聖靈篇辭參高眞
第一天人通感之音
𤣥化蕩蕩流結眞精肇立諸天
生育神靈茫茫三界无極天民
邪想淪惡趣通感登高淸穢濁相沉溺

使爾道無成不受洞元章何以超𤣥津
欲念隨所樂學仙多苦辛縈累須臾滅
業盡化埃塵一悟永逍遥萬刼保長存
精誠貫紫霄遼思達玉京神飛合太虛
同妙際幽冥
第二仙王降眞之章
玉文羅碧霄降眞𤣥上峯服嚥日月華
高奔玉帝宮逍遥過三界倐駕徊靈風
中育孩道康內居伯史原巾金佩綠羽
騰煇乘紫煙相命諸仙僚齊禮帝一尊

下觀無極鄉塵境何紛紛丹簡攝大魔
黃旗校雲營蔚蕭祕靑編普度學眞民
𤣥符下三界萬炁皆齊仙元始會百神
囘光臨我軒七祖離長夜幽魂度五關
與我永相期超升出世緣
第三元皇召靈之篇
三天之上洞靈淸微𤣥景崇阿
刼仭靈宮中有至尊運化元機
統御羣品萬氣總歸巍巍大梵
太素高神丹光厯明二象豁開

鬱察受教布列眞階飛天流演
包絡泉臺八威玉文安鎭五山
永保億刼使炁無傾人能𤣥感
悟道通靈修眞進仙業萬聖自來臨
世慾坌眞趣何不栖山林
此三界之上飛空之中飛仙眞音音參洞章誦之百遍通感無
垠誦之千遍召降眞靈萬遍道備𤣥聖來臨過度三界位登仙
卿有聞靈音羣魔敬形勅制地祇侍衞送迎拔出地戸五苦八
難七祖升遷永離鬼官魂度朱陵受鍊更生是謂无量普度無
窮有祕上天文諸天共所崇泄慢墮地獄禍及七祖翁

道言此二章並是諸天上帝及至眞仙王隱祕之音皆是大梵
之言非世上常辭言無韻麗曲無華宛故謂𤣥奧難可尋詳上
天所寶祕於神霄玉淸王府東華寶藏依𤣥科隨運下傳若有
至人齎金寶質心依舊格告盟玉淸然後而付焉
道言夫降眞則災厄息召靈則禍難除安國寗家悉從𤣥感若
刼運否終三光虧盈神人休否末學疾傷同氣皆當齊心修齋
六時行香十遍轉經高聖立降消諸不祥无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過致五靈之童以始生之英鍊度
屍形如法魂神徑上南宮隨其學功計日而得更生轉輪不惑

便得神仙
道言夫天地運終星宿錯度日月失明陰陽不調國境有災兆
民死傷師友命過皆當修齋行香誦經則八天主司各遣飛仙
收滅禍害之氣使國土安寗生民康泰已化超升夫齋戒誦經
功德甚重上消天災保鎭帝王下禳毒害以度兆民隨其功業
感格眞靈故曰无量普度天人
道言凡有是經能爲天地帝主兆民行是功德召降之日發心
修齋燒香誦經十過皆眞靈記名萬聖來臨右別至人克得爲
帝君玉府之臣列曹記人功過毫分無失神霄公卿亦保舉爾
身得道者乃當洞明至言也

諸天中大梵隱語无量音道君譔
元始降眞召靈中篇
東方八天
陣林斗廬弔角厯虛帝明愬恪
景昭化于丙純祠文律慶自模
滅叔止普政惒慜居昌極禇鄰
兌挹元符札遘時畢臻魯張須
甲華左周轉辰閻師杳太逸王
紫天毗分
南方八天

朱光含道析眞流陽固已洞温
伏覬玻璫露乾迹非雲押寗章
旣獲由祭夢奪元剛注靈鸞泰
旬使治倉弗閑獲度平太勇光
赤華煇帝廣素啟方望智無問
義并委常
西方八天
頓叉瑶敕冥湄阻衰釋謐房弼
定局可歸稱𤣥弗極用祕提囘
猛歌昆緣邾墟淑階高華偃聰

拱師陀開煇路湛見嶽察守臺
至鎭栢趨珙袍碧微山眞夷郎
道英格非
北方八天
玃侯察姦主兵元環盧起瞻谿
厯魔簿監文華權陽液掖嵎盤
麗審密火化混雲輪交到乂谷
羅弈穹旻暝和情比紫眞降璘
展義漠涘晦張垠綿緯投穴互
畢忽輕遷

道言此諸天中大梵隱語无量之音舊文刻書靑城宮玉臺館
主降天地之高眞幽顯之𤣥靈助行大化以唱三境之仙宗字
皆廣長一丈天眞皇人昔書其文以爲正音有知其音能齋而
誦之者諸天皆命化炁仙王下觀其身書其功勤上奏諸天萬
神朝禮地祇侍門大勳魔王保舉飛升道備克得遊行三界升
入金門此音無所不辟無所不禳無所不度無所不成天眞自
然之音也故誦之致飛天下觀上帝遥唱萬神朝禮三界侍軒
羣祅束首鬼精自亡琳琅振響十方肅淸河海靜默山嶽吞煙
萬靈振伏招集羣仙天無氛穢地無祅塵冥慧洞淸大量𤣥𤣥
也


高上仙王降眞之符
