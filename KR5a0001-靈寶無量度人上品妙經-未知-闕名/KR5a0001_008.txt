







@fw元始无量度人上品妙經卷之<md:KR5a0001_HFL_008-001a>八
清微金科品
道言昔於妙極天中靈洞霄音泰𤣥化境受元始度人淸微金
科无量上品元始天尊當說是經周迴十過以召十方始當詣
座天眞大神上聖高尊妙行眞人淸微九聖上元天官衞法仙
王無鞅數眾乘空而來玉光綠輿三素飛雲羽葆流輝𤣥虛散
霞丹景浮英晃耀太空七日七夜諸天陽館陰宮金闕瓊樓羅
列眞文靈風扇霄隱韻生音元綱停運雙<md:KR5a0001_HFL_008-001b>曜高明一國地土山
川林木緬平一等無復高下土皆作碧玉無有異色眾眞侍座
元始天尊𤣥坐空浮九色神龍之上說經一徧諸天大聖同時

稱善是時一國男女各運精誠願見𤣥妙說經二徧靈府虛明
廓然開悟說經三徧神炁混合坐觀十方說經四徧了悟在心
轉能化誘說經五徧未來眾生廣爲接引說經六徧證天仙業
修上眞道說經七徧超出三界爲天種民說經八徧得見元尊
神靈位號說經九徧注籍清微名上金科說經<md:KR5a0001_HFL_008-002a>十徧與聖合眞
永斷輪轉是時一國是男是女莫不傾心皆受護度咸得長生
道言是時元始天尊說經一徧東方无極无量品注生大神無
鞅之眾浮空而至說經二徧南方无極无量品執憲大神無鞅
之眾浮空而至說經三徧西方无極无量品定名大神無鞅之
眾浮空而至說經四徧北方无極无量品司化大神無鞅之眾

浮空而至說經五徧東北无極无量品簡奏大神無鞅之眾浮
空而至說經六徧東南无極无量品敷教<md:KR5a0001_HFL_008-002b>大神無鞅之眾浮空
而至說經七徧西南无極无量品權變大神無鞅之眾浮空而
至說經八徧西北无極无量品糾察大神無鞅之眾浮空而至
說經九徧上方无極无量品監觀大神無鞅之眾浮空而至說
經十徧下方无極无量品成德大神無鞅之眾浮空而至十徧
周竟十方无極天眞大神一時同至一國男女傾心歸仰來者
有如細雨密霧無鞅之眾迮國一半土皆偏陷非可禁止於是
元始結清微𤣥妙之炁化一寶珠光如大星在<md:KR5a0001_HFL_008-003a>空虛之中去地
百丈元始登引金科生眞𤣥變高尊化炁眞人十方无極開導

大神無鞅數眾俱入寶珠之中天人仰看惟見勃勃從珠口中
入旣入珠口不知所在國人廓散地還平正無復欹陷元始卽
於寶珠之內說經都竟眾眞監度以授於我當此之時喜慶難
言法事粗悉諸天復位倏歘之間寂無遺響是時天人遇值經
法普得濟度一切羣生皆證善{縁:緣}傾土歸仰咸契虛明妙見妙
聞妙覺妙知妙有妙無妙合妙離妙變妙化言符至<md:KR5a0001_HFL_008-003b>道心行大
慈齊同𤣥悟淸正無爲國安民豐欣樂太平經始出教一國以
道預有至心宗奉禮敬皆卽受度
道言元始天尊說經中所言並是諸天化炁帝皇道君隱名聖
號十方无極高眞上靈內諱𤣥章亦是九壘立極生音百魔考

試之文非世之常辭上聖刻錄金科祕在淸微威禁至重鬼官
不可得聞玉虛洞𤣥太極太淸四境三十九天神仙眞人能悉
其章誦之十過聲振圓羅太一監臨保安天地億劫無傾五<md:KR5a0001_HFL_008-004a>辰
順道日月常明境土安寗永保太平回屍起死白骨成人太空
飛仙誦之十過則五老保舉三界稽首大魔伏謁天官上功升
入洞眞永侍元尊九宮地仙誦之十過元老降庭隨願濟拔大
惠含生玉詔司迎上登天宮輕誦此章身則被殃供養尊禮門
戶興隆世世昌熾與善因緣萬災不干百靈護身斯經尊妙獨
步玉京度人无量爲萬道之宗巍巍大範德難可勝
道言凡誦是經十過諸天齊到億曾萬祖幽<md:KR5a0001_HFL_008-004b>魂苦爽皆卽受度

上升朱宮格皆九年受化更生得爲貴人而好學妙經功滿德
就皆得神仙飛升金闕遊宴玉京也上學之士修誦是經金科
注名萬善咸臻皆卽受度飛升南宮世人受誦則靈官降身延
夀長年後皆得證飛仙之道𤣥功外應神氣內充形神俱妙遊
行太空此經微妙普度無窮一切天人莫不受慶生死蒙惠上
天所寶不傳下世至士齎金寶效心盟天而傳輕泄漏慢殃及
九祖長役鬼官侍經太丹玉童靑腰玉女各四十<md:KR5a0001_HFL_008-005a>二人營衞神
文保護受經者身
道言正月長齋誦詠是經開導重泉光照九幽爲上世亡魂斷
地逮役度上南宮七月長齋誦詠是經奏簡淸微名上金科身

得神仙諸天書功黃籙白簡削死上生十月長齋誦詠是經三
元曜明功歸帝君爲國主人王君臣父子安鎭國祚保天長存
世世不絕常爲人君安鎭其方民稱太平八節之日誦詠是經
天仙奉迎得爲九宮眞人本命之日誦詠是經魂神澄正萬炁
合仙不經苦惱形運昇<md:KR5a0001_HFL_008-005b>遷暉映八冥五帝臨軒萬神朝禮名書
上天功滿德就飛升太𤣥
道言行道之日皆當香湯沐浴齋戒入室東向叩齒三十二
通上聞三十二天心拜三十二過閉目靜思身坐靑黃白三
色雲氣之中內外蓊冥有靑龍白虎朱雀𤣥武獅子白鶴羅
列左右日月照明洞煥室內項生圓象光映十方如此分明

密咒曰
无上𤣥元太上道君召出臣身中三五功曹左右官使者侍香
玉童傳言玉女五帝直符直日香官各三十二人關啓所言今
日吉慶長齋淸堂修行至經无量度人願所啓上徹徑御
无上三十二天元始上帝至尊几前(畢)
引炁三十二過東向誦經





元始无量度人上品妙經
元始洞𤣥靈寶本章清微金科上品符應度人天眞隱諱結氣
自然混合𤣥文中藏至精虛皇開劫生育諸天洞光廓落三氣
飛騰包含大象植立天根靑編金簡普錄神靈恢張正道赫奕
冥冥雙元飛景五炁流形洞明變化羣類生成是爲沖妙萬道
之宗太微陽華紫霄瓊宮上通大羅虛梵高空三眞杳漠無極
無窮赤混太無玉境居尊應見十方无量化身敷教清微注籍
金科中有諸天萬帝之名中有玉皇正行遊梵之帝中有山川
海嶽之形中有羣魔考試之文中有三天洞眞洞𤣥洞神開天
立極大憲飛輪我今宣示普召百靈三元同會諸天臨軒

東方无極注生神王長生大聖无量度人
南方无極執憲神王長生大聖无量度人
西方无極定名神王長生大聖无量度人
北方无極司化神王長生大聖无量度人
東北无極簡奏神王長生大聖无量度人
東南无極敷教神王長生大聖无量度人
西南无極權變神王長生大聖无量度人
西北无極糾察神王長生大聖无量度人
上方无極監觀神王長生大聖无量度人
下方无極成德神王長生大聖无量度人

十方主錄金科神王飛天度世无量大神並乘騰燿瓊輿景霄
華輦三素飛雲驂駕天馬斑獸燿晶蒼龍建鳳眞之節流光大
旛左備九天羽衞右羅三界神兵太一帝元統制萬靈赤皇導
前𤣥老監盟億乘萬騎浮空而來傾光回駕召仙集眞淸微帝
氣大洞𤣥宮九華佐理混合大神總執金科列班奉迎簡閱符
命仙聖隱名普告三境無極高尊太霄玉闕劫仞瓊峯紫微北
府三十九君七轉七變回水儛天𤣥微結璘下統羅酆曲晨飛
蓋同會東河光啓扇飊運轉天關斗極中方以正崑山開演至
妙降氣𤣥丹經緯天地保鎭度人生成化育與我合仙五神淸
朗億劫無傾永度諸天學道之民刻書金簡名奏紫宸紫宸之

天天帝燿光無色之境梵行
東方八天
琅邱會元天帝澤力居英
沖構集眞天帝化夕祺分
霄林景暉天帝庭鬱嶽君
洞宗慶先天帝領斗監明
格梵飛靈天帝貫合部延
大方制魔天帝肇肅志廖
瓊文越章天帝濛總羅
宇練洞陽天帝領都陰平

南方八天
定名感眞天帝洞泛景房
𤣥空燿虛天帝落寶監章
炎靈奉符天帝閣鄰古山
玉書赤文天帝臻化定
丹光啓明天帝扇揮音
景運紫華天帝龍濱劫方
極元洞皇天帝封正延靈
皇範總生天帝員監利宣
西方八天

曇曜召魔天帝洞皇九雲
洞寂存明叩沖天帝宣世瓊
紫淸太漠洞極天帝令唱六宗
玉陽妙眞天帝交舒化神
迴風變合天帝道滋元
流暉曜章天帝律定瑤華
照元簡氣天帝梁瓊伯阿
融結正綱天帝運皇極明
北方八天
化氣升元天帝眇利持淵

八垣儛空天帝至沖猷生
飛神降眞天帝微融妙𤣥
太素干精天帝蔚京玉童
碧華濟𤣥天帝冥敷尚登
三虛極道天帝臨懷敏皇
太英降房玉史天帝陳常律賔
太淸正宗天帝梵行緘觀
三十二天三十二帝諸天隱諱諸天隱名天中空洞自然靈章
諸天隱韻天中之音天中之尊天中之神天中大魔天中之靈
四𤣥七虛包含至眞金科大格結氣爲文敷化玉淸普度天人

今日欣慶迴風受鍊嚴誓百神刻名文昌列告𤣥機飛度太素
合景淸微眞仙考校萬化同歸東斗授符西斗司直北斗上功
南斗定籍中斗合延正天無極靑帝舉仙白帝驅役赤帝攝氣
黑帝典錄黃帝制魔統御化育靑元道君持握龍蹻丹光道君
執法明曜少陰道君召山開導鬱微道君運斡𤣥妙中黃道君
敷令布勅五方上靈至道之元飛行三界總領羣仙變化無窮
遊觀萬天生成品彙執我威權上眞化民混合綿綿紫皇奉命
收伏祅姦陽光激電照徹酆山淸正綱輪明啓元關六天沉魂
受鍊洞陽神洲大域永保嘉祥休停惡對咸證善緣茫茫萬有
皆獲長年神飛太無濯氣三華景暉被身灌鍊天河三元上佐

明校百魔敢有干犯定罪懸沙普告眾靈同會圓羅升階進秩
功列金科
淸微金科首題三十六字餘列本科
























右三天道君玉號隱名告四九之數玉淸高𤣥自然之文朱
書靑素佩身萬邪莫干灰服治病行之者名書金科
洞元豁落升降圓方茫茫大化周厯龍康上開一氣下布陰陽
包絡諸天風梵堅剛𤣥變流精太素冥冥虛明曠邈无極無形
鴻濛元象三道化成八坦淸微數極自然玉京開衍金科上篇

黃簡碧書八景𤣥文刻錄神名與道長存混洞騰飛布天彌綸
萬景囘旋雙曜五辰統御元綱冥合靈根皇老大洞三十九章
帝一分元安鎭萬方飛天妙書過度丹光丹光化生九天上靈
駕景紫虛御氣𤣥音綠霞散空布彩騫林三華舞煙囘秀流雲
扇霄鬱羅明耀長庚千和萬合自然成眞眞中有神元素道君
方諸仙童靑華帝尊太乙合景司命迴風執簡持科錄注元功
上遊玉淸劫仞瓊宮太微之內天界之中下極重淵黃闕𤣥宮
囘首九壘三十六皇五鎭大域仙島十洲洞天福地无極名山
八海四瀆主宰神靈三元官長无量飛仙咸鍚眞符功書帝宸
列班定籍上聞三天三天之上慶會因緣中有淸微金科之章

聖境仙音辭參高眞
第一諸天化氣淸微之音
眇眇大羅上帝氣降淸微眞光燿玉京
攝御正化機茫茫厯龍康飛度敗與成
三界化空無大地淪九淵元始憫羣類
玉章下五山二景騰煇光元綱羅萬靈
洞眞祕玉文靈寶立天根洞神主𤣥變
萬品從此生諸方命天帝總校長生人
剛風擎地紐天憲歸皇君生靈荷大庇
億劫永無傾

第二金科定籍之章
鳳車舞空輪停駕鬱山阿劫仞立大空
須延啓三華元聖閱章籍空中召靈魔
太淸難可度輪轉如塵沙憫此去來際
飛仙運謡歌蕩蕩龍漢基𤣥嶽高嵯峨
萬靈會帝所東井貫天河濁境逐業緣
沉淪將奈何誦此淸微篇正氣蕩邪痾
三界諸天民齊奔濯燿羅願爾道果成
刻名上金科永契長生理億齡焉足多
第三聖境眞仙歌曰

圓羅包玉虛高峙大有宮騫林覆諸天
九聖步靈風宴景挹華明逍遙太无中
下遊洞𤣥境控御飛天龍三十九道君
朝禮虛皇尊大慈振法音聖澤常濛濛
勑印啓天關敷落三景文玉詔下酆都
拔度長夜魂鬼官停考對陽光燭九冥
三塗息苦役八道運飛輪羣品保長年
世土永安寗
此三界之上飛空之中眞仙歌音音參洞章誦之百徧名度南
宮誦之千徧魔王保迎萬徧道備飛昇太空過度三界位登仙

公有聞眞音靈魔敬形勑制地祇侍衞送迎拔出地戸五苦八
難七祖升遷永離鬼官魂度朱陵受鍊更生是謂无量普度無
窮有祕上天文諸天共所崇泄慢墮地獄禍及七祖翁
道言此二章並是諸天上帝及至靈眞王隱祕之音皆是大梵
之言非世上常辭言無韻麗曲無華宛故謂𤣥奧難可尋詳上
天所寶祕於𤣥都神霄玉清玉府依𤣥科三萬七千年應運下
傳若有至人齎金寶質心依舊格告盟玉淸然後而付焉
道言夫天地運度亦有否終日月五星亦有虧盈至聖神人亦
有休否末學之夫亦有疾傷凡有此災同氣皆當齊心修齋六
時行香十徧轉經三氣合神萬災普消天地清寗降氣𤣥眞金

科玉律伏御鬼神无量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度尸形如法不壞不傷形體
堅完魂神徑上南宮隨其學功計日而得更生轉輪不滅便得
神仙
道言夫天地運終大劫流移星宿錯度日月失明四時失度陰
陽不調國境歳飢水旱時出疫毒流行師友命過皆當修齋行
香誦經存思清微金科降陽華之氣太微之神掃除災氛夫齋
戒誦經功德甚重上消天災保鎭帝王下禳毒害以度兆民生
死受賴其福難勝故曰无量普度天人

道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人剋得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語无量音道君譔
元始靈書清微金科玉篇
東方八天
飛天羅會浮化漫更居元梨久
廓落司南冥陽御直局荷湄金
加虛沃至遷書獨分玉極待貫

貢遷正輪幾果得都清羅文雲
宜令嚮淺才敵靈元波華風停
氣上呼年
南方八天
山延洞明𤣥論康逋曜略景空
斗綿揮珠山棘契錄明旋應符
丹宅洞燄奎琳指琚韜眩資猗
瓊府投虛何竹生育靈庭柏書
宏朴義華𤣥阿宮都綠桓絳天
紫霄正浮

西方八天
畔師霧攜建晉契輔太紫述羅
逍遙薦素陽唐記方回曲才至
允悟昊滿帝宜卷未耿液交蕩
利咒唯戸稽門寔奔鄙廣憫度
照燭離幽意篆宜慕先幾允和
登豫琪鞅
北方八天
元簡長光鼓奚律前監索敷鄰
武明義先北印極召龍帝炎煙

神邈迪烏諸因思般妙𤣥六周
絕馳酆丹孺常慈申誠虛府閑
竇策勤佐寫祛秉研詔系始育
靈題書編
道言此諸天中大梵隱語无量之音舊文字刻書金闕玉樓華
房之內以制和三氣安保萬靈字皆廣長一丈天眞皇人昔書
其文以爲正音有知其音能齋而誦之者諸天皆遣飛天神王
下觀其身書其功勤上奏諸天萬神朝禮地祇侍門大勳魔王
保舉三𤣥道備剋得遊行三界昇入金門此音無所不辟無所
不禳無所不度無所不成天眞自然之音也故誦之致神王下

觀上帝遙唱萬神朝禮三界侍軒羣祅束首鬼精自亡琳琅振
響十方肅淸河海靜默山嶽吞煙萬靈振伏招集羣仙天無氛
穢地無祅塵冥慧洞清大量𤣥𤣥也
