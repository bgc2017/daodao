







元始无量度人上品妙經
元始洞𤣥靈寶本章紫光丹靈上品妙首九轉度人太一隱韻
玉丹自然混洞赤晶華元上眞生育天地造化羣靈太有𤣥宮
燿光彌綸開導九淵交絡天根太一蔚微萬物生神<md:KR5a0001_HFL_027-007a>熒熒丹景
圓照通明外連四虛包含玉嬰元始大劫五緯流形是爲靈瑞
紫極高清鬱嶽蕭山太上𤣥京上通圓曜瑤闕飛精神運廣筵
昌玉純英方臨帝仞元化開生太微明堂青霞碧城安鎭十方
貫氣八冥下連列宿降妙羣星巍巍上帝安坐玉垣中有紫陽
大範之眞中有光飛𤣥極之君中有丹華符應元君中有靈通
上妙眞人中有開天化氣司生司育九微八道皇老尊神丹靈

上範宸極度人載天持地列聖開生共宣洪化度劫回津<md:KR5a0001_HFL_027-007b>今日
降鍊萬神臨軒
東方无極紫光丹靈神王長生大聖无量度人
南方无極紫光丹靈神王長生大聖无量度人
西方无極紫光丹靈神王長生大聖无量度人
北方无極紫光丹靈神王長生大聖无量度人
東北无極紫光丹靈神王長生大聖无量度<md:KR5a0001_HFL_027-008a>人
東南无極紫光丹靈神王長生大聖无量度人
西南无極紫光丹靈神王長生大聖无量度人
西北无極紫光丹靈神王長生大聖无量度人

上方无極紫光丹靈神王長生大聖无量度人
下方无極紫光丹靈神王長生大聖无量度<md:KR5a0001_HFL_027-008b>人
十方至眞紫光丹靈神王長生度世无量大神並乘紫光飛雲
丹霞寶輿綠璟神輦方蓋圓輪驂駕白虎綠鳳丹鸞建八元神
節明飈羽旛前列三天大仗後從朱陽萬兵鬱單玉眞遊空步
虛三師啟塗九仙捧轅億乘萬騎浮空而來傾光回駕錫丹度
生統仙丞相太極元宮九垣玉輔皇老大神執簡持章齊會帝
宸俯閱教科下頒幽扃變化梵氣周流五行隨所飛奏開導諸
天普告神洲仙境靈鄉<md:KR5a0001_HFL_027-009a>洞天福地海嶽河源三元曹局九淵化
城關紐綱維閬風崑崙瑤闕三眞𤣥華帝臺劫仞彌羅大經玉

輪元皇詔命時刻飛升開度先祖受對苦魂逍遙解脫隨光上
賓玉眸鍊質素暉蕩形上登流火仙變生身合景太霄與運長
存因緣輪轉劫劫無傾永斷衰凶勝伏尅害之厄超凌玉虛受
化洞陰過度生關飛神絳垣之天天帝洞丹無色之境梵行
　　　　　　東方八天
　　　　旌房簡宮天　　　　　　帝伯弓思臧<md:KR5a0001_HFL_027-009b>
　　　　慶德昭符天　　　　　　帝正車燕良
　　　　用靈希祕天　　　　　　帝契岸孔沖
　　　　求𤣥絜聞天　　　　　　帝持時明
　　　　利陽開華天　　　　　　帝招仙圖休

　　　　勝穆問宗天　　　　　　帝叔洪藴都
　　　　降華極光天　　　　　　帝規童倚賢
　　　　寵猷清儀天　　　　　　帝梁部央畸
　　　　　　南方八天
　　　　紹經師濟天　　　　　　帝靜敷樂襄
　　　　火洞薦隆天　　　　　　帝勅陀除魔<md:KR5a0001_HFL_027-010a>
　　　　燿神司丙天　　　　　　帝華魂錄靈
　　　　特靜淪化天　　　　　　帝確啟紋嵩
　　　　廉聖廣明天　　　　　　帝謁通俟會
　　　　極陽遠靈天　　　　　　帝將維卑光

　　　　純修至感天　　　　　　帝兆用無兼
　　　　杳冥普居天　　　　　　帝黨南式回
　　　　　　西方八天
　　　　光遼慈息天　　　　　　帝蒙擊還俅
　　　　神燿總靈天　　　　　　帝顓多鄰洙
　　　　碧蕚璇珍天　　　　　　帝鐸妙田幷<md:KR5a0001_HFL_027-010b>
　　　　定籍朱宮天　　　　　　帝胡堂祕公
　　　　虎章考錄天　　　　　　帝阿韓吕全
　　　　太無眞首天　　　　　　帝儲能捨祇
　　　　錄皇寂根天　　　　　　帝瀹仲息完

　　　　平虞夙野天　　　　　　帝資緣景班
　　　　　　北方八天
　　　　𤣥晨昌化天　　　　　　帝獨勤王
　　　　眞極康庸天　　　　　　帝離文逸恭
　　　　備神息尤天　　　　　　帝釋乾次開
　　　　道覺遊靈天　　　　　　帝奠𤣥池侖<md:KR5a0001_HFL_027-011a>
　　　　瑤虛漢霞管眞天　　　　帝達匪報祥
　　　　霄墟厯皇紫光天　　　　帝略淵詞皐
　　　　文欽哲員天　　　　　　帝格涂𤣥
　　　　昌都萬華秀宗天　　　　帝冒嘉龍周

三十二天三十二帝諸天隱諱諸天隱名天中空洞自然靈章
太一隱韻丹靈之音丹靈之尊紫光之神紫光玉垣正憲丹靈
六運十飛變化九清无量隱妙神不可量敷落三華普度天人
太一玉丹化育生民民有元命實丹之靈奕奕紫光入體生眞
以劫爲晝生滅<md:KR5a0001_HFL_027-011b>無輪授書玉臺招眞命神今日欣慶受度厯試
萬天請滅種惡斷絕胎根飛運五行上列太冥御省注籍紀功
仙官眞王監察過度天門東斗保生西斗降神南斗注籍北斗
化精中斗混合紫光丹靈青帝順行白帝司金赤帝炎燿黑帝
主成黃帝立極正氣交幷化生寶丹九道鬱凝青霞神王覺除
虛開赤霞神王孟都昌期白霞神王玉光凌罙黑霞神王紫扉

密回黃霞神王金郯靈晞五方神王萬氣之宗佐天丹靈飛行
九宮持幢仗節遊化<md:KR5a0001_HFL_027-012a>高空紫光赫奕列聖齊功上天濟生開度
北酆神王受命掃蕩不祥青龍左持白虎右張朱雀前驅𤣥武
後防四象纒結丹符洞章擲火流鈴揮擊十方敢有妖魅干我
黃房𤣥鉞斬滅天吏定刑屠割鬼爽風火飛騰千千馘首萬萬
誅形魔無考試鬼無祅精三元九司嚴校雲營不容怠縱飛章
奏呈普告三界諸地八冥九宮𤣥師言功太清
靈符大籙太上眞文三光妙氣浩劫生成崑崙𤣥嶽巨液之明
開張𤣥化火燿金升赤白<md:KR5a0001_HFL_027-012b>旣顯元神鬱凝天廓澄高覆周九冥
太一王境爲丹之靈上連下接非色非淵風轉至陰虛動神源

源神合道植立億天天上天下泛景浮沉元光浩蕩玉極無形
溟涬太一𤣥丹赤明皇運金華景晶彌綸宣布洪京元始瑤篇
赤書寶符合氣成仙安制九方使命長延梵氣騰飛包絡交纒
紫光散分爲緯爲經元風流演三十六門輪轉太虛周結生根
旋紐厯綱回度飛輪六十九氣總御三元二景冥符氣降𤣥泉
𤣥泉太眞帝道洪軒八威萬華<md:KR5a0001_HFL_027-013a>安鎭綿綿七關四維與天齊并
絳霄鬱單煇映無傾皇一三帝大洞徊風伯史育嬰千景𤣥童
千交萬和自然成眞眞中有神萬境居尊紫光眞人丹天上靈
長生大帝青華玉君太一務猷司命無英白元赤子制魄拘魂
桃康合延布氣營精執册運關保度天民上遊清微內居琳琅

太極寶洞大經明堂下鎭人身六府五宮中理百神混合飛空
十詠洞章與氣俱仙道貴眞丹紫光度人神鑪八門運天三輪
陳羅禁戒宿化因緣咸獲開濟無量<md:KR5a0001_HFL_027-013b>生身身得受生舉形上升
升入玉垣俾各應丹靈大勳羣魔吟詠謠音九華隱篇辭參高
眞
　　第一紫光丹靈飛空之音
天谷靈泉　　　　眞光絳煙　　　　飛霞挹芒
雲周九淵　　　　回遶崑崙　　　　萬景合仙
升騰紫虛　　　　灌鍊交纒　　　　妙有空無
降氣𤣥丹　　　　𤣥丹化生　　　　無極眞關

九道神輝　　　　下燭酆山　　　　眞功昭著
開度七𤣥　　　　采煇登晨　　　　飛升玉軿<md:KR5a0001_HFL_027-014a>
金華變體　　　　遊行八騫　　　　永超神府
大福綿綿
　　第二紫光丹靈仙王之章
天垣玉霞　　　　九和育嬰　　　　丹章上道
宸極珠英　　　　太華大寶　　　　化爲玉京
𤣥元祖範　　　　紫光煥明　　　　人有元象
中藏至精　　　　變化沖妙　　　　升入皇寗
元始眞氣　　　　肇立生根　　　　青琅丹碧

徊水玉晶　　　　濯羅結璘　　　　絳天奔星
周旋三景　　　　流飛火鈴　　　　蕩蕩帝氣<md:KR5a0001_HFL_027-014b>
巍巍劫城　　　　雙元合應　　　　大朴構形
普天安鎭　　　　億劫無傾
　　第三紫光丹靈眞王歌曰
金闕啟靈扉　　　眞光遍諸天　　　萬仙集帝宮
鳴鐘藹飛煙　　　一唱召萬神　　　再歌來眾眞
茫茫化八圓　　　珠樓竦琳庭　　　太上攝千精
元始命伯華　　　令奔紫晨煇　　　長生引眞牙
妙範祕𤣥嶽　　　碧落回雲霞　　　端坐九霄中

天墉羅九門　　　日月列其傍　　　下有層雲屯
紫光化丹靈　　　驂駕舞龍軿　　　自然玉清帝<md:KR5a0001_HFL_027-015a>
瓊岳請元尊　　　宣布玉丹道　　　太一天皇文
普使諸天境　　　悟𤣥爲種民　　　設此大法梁
正憲永流行
此三界之上飛空之中眞王歌音音參洞章誦之百遍名度南
宮誦之千遍眞王保迎萬徧道備飛升太空過度三界位登仙
公有聞靈音眞王敬形勅制地祇侍衞送迎拔出地戸五苦八
難七祖升遷永離北陰魂度朱陵受鍊更生是謂無量普度無
窮有祕上天文諸天共所崇泄慢墮地獄禍及七祖翁<md:KR5a0001_HFL_027-015b>

道言此二章並是諸天上帝及紫光丹靈隱祕之音能知太一
玉丹爲己元命存而保之不使陰穢邪妄昏觸返歸心源紫光
照燭逆知彊名寓於心相非心非神非丹非靈𤣥關脫畧悟而
得道旣得道已卽心卽神卽丹卽靈生死往還並無所礙天宮
上境遂性遊嬉謂之眞人亦曰神仙七祖飛升逍遙億劫皆是
大梵之言非世上常辭言無韻麗曲無華宛故謂𤣥奧難可尋
詳上天所寶祕於高上神霄玉清王府東室寶藏之內依科三
萬七<md:KR5a0001_HFL_027-016a>千年運應下傳若有至人齎金寶質心依舊格告盟十天
然後而付焉
道言夫天地運度否終日月五星虧盈至聖神人休否末學之

夫疾傷凡有此災同氣皆當齊心修齋六時行香十徧轉經福
德立降消諸不祥無量之文普度無窮
道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法則泥丸中太一
諱重冥空字幽寥無吐玉丹之英返兆生氣魂神徑<md:KR5a0001_HFL_027-016b>上南宮隨
其學功計日而得更生輪轉不惑便得神仙
道言夫天地運終星宿錯度日月失輝四時失度陰陽不調國
境有災疫毒流行兆民死傷師友命過同氣災殃皆當修齋行
香誦經夫齋戒誦經功德甚重上消天災保鎭帝王下禳毒害
以度兆民生死受賴其福難勝故曰无量普度天人

道言凡有是經能爲天地帝主兆民行是功德有災之日發心
修齋燒香誦經十過皆諸<md:KR5a0001_HFL_027-017a>天記名萬神侍衞右別至人克得爲
聖君金闕之臣諸天記人功過毫分無失天中眞王亦保舉爾
身得道者乃當洞明至言也
諸天中大梵隱語无量音　　道君譔
元始紫光丹靈玉篇
　　　　　　東方八天
　　　　乙羅刹賔　　䖍跽恆微　　祕裝則泯
　　　　高牙輦綏　　仗毅秦役　　瑤眞元岐
　　　　洞嶽勅玉　　琅卿簡瓖　　幽流互曾

　　　　越田正催　　頗惟澤柄　　推察冥稽<md:KR5a0001_HFL_027-017b>
　　　　趙品逸鐸　　梁辭變機　　郝完賜鉤
　　　　洪延伯龜
　　　　　　南方八天
　　　　品慈盈菌　　戞和淩京　　燕翳洛巓
　　　　祝勿幻平　　離皇遠寅　　欹輪夷恒
　　　　旦奏屏約　　車塗石扃　　道辯驛別
　　　　熙都索明　　慶備河湄　　奚梅趙眞
　　　　記益瞢弼　　烏靈交兵　　赤旃胡陀
　　　　摩求默湻

　　　　　　西方八天<md:KR5a0001_HFL_027-018a>
　　　　教飛瓊格　　厯本日箕　　論伫明席
　　　　延閩次鈞　　長儀並敷　　閻披江薰
　　　　祕露忽漠　　餘棠已門　　察落正梵
　　　　依畢嵯純　　勤裒曜比　　杓範交幷
　　　　闡第委媚　　斗紐升行　　君支陽微
　　　　隕作常呈
　　　　　　北方八天
　　　　關師時昌　　聯將易蕭　　碧斷幽根
　　　　霞激邊毫　　原趨遲昺　　季學明刀

　　　　政霜堅濤　　杞南惟商　　漸胙華敵<md:KR5a0001_HFL_027-018b>
　　　　晶焰求興　　丁𦍑把房　　族英猷卿
　　　　綠冥使裔　　焦昻步汀　　兌臨其雩
　　　　爵述撩靈
道言此諸天中大梵隱語无量之音舊文書高上神霄玉清王
府紫光丹靈之閣金門左扉之上以盟諸眞亦傳東極宮中已
成眞人者使知妙道字皆廣長一丈天眞皇人上眞道君昔書
其文以爲正音有知其音能齋而誦之者諸天皆遣飛天神王
下觀其身書其功勤上奏諸天萬神朝禮地祇侍門大勳眞<md:KR5a0001_HFL_027-019a>王
保舉上升道備克得遊行三界升入金門此音無所不辟無所

不禳無所不度無所不成天眞自然之音也故誦之致大魔下
觀上帝遙唱萬神朝禮三界侍軒羣祅束首鬼精自亡琳琅振
響十方肅清河海靜默山嶽吞烟萬靈振伏招集羣仙天無氛
穢地無祅塵冥慧洞清大量𤣥𤣥也
