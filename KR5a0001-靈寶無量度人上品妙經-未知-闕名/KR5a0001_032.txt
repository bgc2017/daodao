







元始無量度人上品妙經
元始洞𤣥靈寶本章五行順治眞化度人百魔隱韻離合自然
大無元冥杳寂無眞空極生神眞炁神存兩半同升陰陽始分
黑白二物爲天之尊中黃爲土四氣濳形赤明開圖<md:KR5a0001_HFL_032-008b>乃有五星
熒熒列位道之淵靈太空眞土鎭德自名鎭之父母甲巳爲源
絪緼相求土形乃生乙庚合氣土乃孕金金德神武承天之根
金液化水丙君辛臣水性潤下金土感化勾芒吐綠靑芽起雲
雲回上淸癸魄戊魂日月含育赤精揚煙煙息體合氣歸返眞
神化無門無門爲空空爲土公九還七返至道之宗是曰五行
順治而通陽順則福陰逆爲凶順治五行惟帝之亨萬天凝粹

浩劫乂寗五行尅伏鬱拂差勝自非通神不知至聖土爲<md:KR5a0001_HFL_032-009a>中主
五劫氣彊木來尅之非謂勝制欲其順昌木極金犯金勝火流
火炎水濟凡此皆爲尅伏世之鄙愚不悟天道貴其中順惟其
平調爲帝之德順治無偏𤣥之又𤣥至寶順生礫石迊成瓊臺
玉闕金樓碧城鬱羅蕭臺玉山上京上極无上大羅玉淸若亡
若存隨意而營浩浩梵氣瀰漫無形中有大帝三淸之君中有
九老仙都之眞中有黃元九素大神中有白元皓空之君中有
太𤣥五靈洞微之神中有靑華九仙丈人中有赤書紫文之君<md:KR5a0001_HFL_032-009b>
中有太皇萬福順治元化延壽度厄尊神今日校錄諸天臨軒
東方無極靑帝木眞神王長生大聖無量度人

南方無極赤帝火眞神王長生大聖無量度人
西方無極白帝金眞神王長生大聖無量度人
北方無極黑帝水眞神王長生大聖無量度人<md:KR5a0001_HFL_032-010a>
東北無極大帝𤣥女神王長生大聖無量度人
東南無極大帝赤子神王長生大聖無量度人
西南無極黃帝土眞神王長生大聖無量度人
西北無極大帝天姥神王長生大聖無量度人
上方無極眞帝𤣥父神王長生大聖無量度人<md:KR5a0001_HFL_032-010b>
下方無極元帝道母神王長生大聖無量度人
十方至眞飛天神王長生度世無量大神並乘紫霞流精之輦

太微金明五眞混變無極之駕素麟丹鳳靑鸞黃獸萬福之騎
天仙扈從七億萬人執持雙珠月明白羽𤣥干冠帶九氣三辰
之華九歌陽音八素陰唱嘯歌噰噰五老啟途羣仙翼轅億乘
萬騎浮空而來傾光迴駕順治化生諸天丞相南昌上宮韓司
主錄監生大神五帝司馬感生元君執籙<md:KR5a0001_HFL_032-011a>把籍齊到帝前隨所
應度循運諸天卻逆除暴調元五精水火不尅萬物悉全天人
鬼神順道變仙順爲臣子忠孝德先忠感玉帝孝徹太𤣥陰陽
和等三官列言人神感悅品𢑥駢繁下極幽都北山河源冥類
苦爽時刻升遷以順得生仙化成人生身受度劫劫長存隨劫
輪轉與天齊年永度三塗五苦八難超凌三界逍遙上淸上淸

之天天帝玉眞無色之境梵行
　　　　　　東方八天<md:KR5a0001_HFL_032-011b>
　　　　運智正除天　　　　　　帝玉覺覩月
　　　　洞霞寂夷天　　　　　　帝醜鑒元期
　　　　彰直元通天　　　　　　帝馘妄理眞
　　　　照效淸池天　　　　　　帝苦勤寥
　　　　昌景仁政天　　　　　　帝吉義安
　　　　蹈登煥夷天　　　　　　帝長肱正基
　　　　崇譽炎常天　　　　　　帝整眞微晞
　　　　玉眞高聖天　　　　　　帝道極元凝

　　　　　　南方八天
　　　　𧰟靜淵映天　　　　　　帝胡尤琛<md:KR5a0001_HFL_032-012a>
　　　　神鄉總樞天　　　　　　帝勾龍師存
　　　　述理精𤣥天　　　　　　帝石嶽正璘
　　　　火度化周天　　　　　　帝選妙資忱
　　　　魔治宛靈天　　　　　　帝兆勤洞豪
　　　　逸婁冲璩天　　　　　　帝彊鹿皓蘇
　　　　赤奪摽秀天　　　　　　帝祈東偃名
　　　　太極順皇天　　　　　　帝蕪軒董𤣥
　　　　　　西方八天

　　　　仇圖蔚育天　　　　　　帝爍陀郗明
　　　　覩燿眞妙天　　　　　　帝祚莊堂<md:KR5a0001_HFL_032-012b>
　　　　梵度明瑤天　　　　　　帝宗燿頓康
　　　　抱正斗機天　　　　　　帝斬伐魔凶
　　　　辨伏安道天　　　　　　帝嗣康監生
　　　　素明洞虛天　　　　　　帝惠施部慈
　　　　華都燿明天　　　　　　帝雞樞婁侖
　　　　要𤣥大皓天　　　　　　帝皛絕神環
　　　　　　北方八天
　　　　神府公符天　　　　　　帝宿陰城

　　　　梵章紫皇天　　　　　　帝越平延
　　　　龍猷轄洞天　　　　　　帝火旦爓焮<md:KR5a0001_HFL_032-013a>
　　　　僊平淸修天　　　　　　帝玉素眞華
　　　　混合妙眞天　　　　　　帝抱光紫煇
　　　　𤣥璘統儀天　　　　　　帝時承道生
　　　　冥度𢎞嘉天　　　　　　帝杳曲𤣥嶼
　　　　澄漢洞浮天　　　　　　帝中極幽微
三十二天三十二帝諸天隱諱諸天隱名天中空洞自然靈章
順治五星不有遲留伏藏悖逆道氣左回逆犯者追使氣循軌
由正相生交養萬𢑥與帝同榮無敢夭傷秀實華精一萬九千

四百二十一種穀果蔬畜五行順<md:KR5a0001_HFL_032-013b>生食者長年不作疾癘自致
神仙此文隱諱知者不言悟眞識𤣥玉書明宣諸天隱韻無有
尅勝戰爭違忤干凌五星之分協和致福帝主萬年正氣殄滅
祅怪凶害永捐順治之音順治之尊順治之神順治之魔順治
之靈二景六合順躔上淸紫微布氣招搖列星太和沖盈金木
同形水火爲一土德共并殺害怒鬭以順得平無量之奧深不
可詳敷落神眞普度天人今日欣慶受度厯關諸天請滅遲伏
留逆勃蝕之氣斬絕祅根順度五常眞<md:KR5a0001_HFL_032-014a>流太𤣥五帝轉樞經緯
天門東斗延生西斗合氣北斗養胎南斗行勢中斗受形三界
福凝靑帝樂金白帝同木赤帝運水黑帝助火黃帝舍虛五行

協佐敢有惡逆不順道者戮以風火靑天眞王治木之鬼赤天
眞王斬火之賊白天眞王斷金之邪黑天眞王滅水之怪黃天
眞王伏土之殃五帝眞王萬神之宗飛行鼓從總領神兵麾幢
鼓節遊觀太空自號赫奕諸天齊功上天度人嚴攝祅凶木氣
逆土土制水窮水藏火精火鍊金鎔金還尅<md:KR5a0001_HFL_032-014b>土相迭爲凶五帝
握符五星御龍循繞靈綱使氣和同五行順治不有尅傷天人
協道萬物煇昌自然長生時化明雍天地正輪六精允隆萬氣
無愆聖運無窮萬神咸聽三界五帝列言上清
龍漢延康眞道惟常恍惚無形初不隱彰元晶廓如混氣華芒
赤黑濳孕五氣乃光方域定位東西擊攘形勢相乘或柔或剛

金木爭戰龍虎騰驤陰制於陽陽薄於陰凌奪無期氣與神傷
元始行道五星尊王善爲陽順惡<md:KR5a0001_HFL_032-015a>爲凶戕正眞御樞中極命神
順以治化化開玉京晃燦𤣥臺碧落維天天上天下無幽無冥
無形無影無極無窮赤明開圖運度順行元始安鎭瓊篆玉文
流雲翥鳳元氣道根保制劫運使天長存梵炁彌羅萬範開張
元綱流演三十二天輪轉無色周回十方旋斗厯箕回度五常
三十五分總氣上元是謂順行不犯神綱綱以制氣進退所將
好生協從輪無蹶張順道偶和和密而淵八景冥合氣入𤣥𤣥
𤣥中太皇上帝高眞泛景璇圖敷落洞<md:KR5a0001_HFL_032-015b>章赤書五篇制斷不祥
經緯得緒三界福堂帝德體循紫庭聯芳雲宅玉靜日闕金璫

皇皇寶華空洞自然千和萬合五政成眞眞中有神長生大君
無英木帝白元金神太一治土司命火尊桃康合延水祖大溟
執符把籙保命生根上遊上淸出入華房八景之內細微之中
下鎭人身泥丸絳宮中理五氣混合百神十轉回靈萬氣齊仙
仙道貴生無量度人上通𤣥門飛天法輪順治命延罪福禁戒
宿命因緣普受開度飛魂生身身得受生上<md:KR5a0001_HFL_032-016a>聞諸天諸天之上
各有生門中有空洞謠歌之章五眞靈篇辭參高眞
　　第一五星眞君紫微定位飛空之音
太空無邊　　　　道體自然　　　　冥漠匪迹
混洞之先　　　　恍惚中物　　　　至精不遷

升陰降陽　　　　元氣綿綿　　　　氣從何生
太虛發煙　　　　晶明在胎　　　　神氣淵泉
三五旣名　　　　七九相連　　　　氣分方畔
水火變生　　　　彊弱剛柔　　　　道功無全
根角有來　　　　落落在天　　　　生化由之<md:KR5a0001_HFL_032-016b>
悟則神仙　　　　五行共濟　　　　五賊爲緣
水火金木　　　　中土天關　　　　尅制則鬱
氣變成姦　　　　不動則平　　　　化力無傳
歌此靈音　　　　泛駕翩翩
　　第二五星眞君順治五氣招𤣥之章

金光在東　　　　炎炎寶龍　　　　西靈授符
南山起雷　　　　黃旗翻翻　　　　環拱太微
履道無爽　　　　眞氣所歸　　　　錦輿琅軒
金馬玉鞭　　　　吾何狩之　　　　周流八騫
事君事父　　　　順忠孝先　　　　道妙在茲<md:KR5a0001_HFL_032-017a>
祕不可傳　　　　上輔帝臺　　　　出爲德宣
吾道正明　　　　光揚九天　　　　生植和澤
造化匪艱　　　　布于天道　　　　灌氣巡環
庶品孳育　　　　各用其元　　　　光亘上下
萬氣同仙　　　　內福三界　　　　外洞八𤣥

天順明淸　　　　地順咸寗　　　　人順胎丹
重閬胞扃　　　　出生無死　　　　徹視通靈
神變入空　　　　驂駕九龍　　　　慶燿流彩
五老命封　　　　玉策絳章　　　　左嘯華童
右扶太眞　　　　流金火風　　　　順行祕道<md:KR5a0001_HFL_032-017b>
萬帝唱恭　　　　五行返一　　　　非有無中
　　第三五星眞君順治運度大霞歌曰
天市層垣　　　　列燿猶肆　　　　我執玉書
赤文大字　　　　刻寶光門　　　　瓊館北軒
星國萬里　　　　仙民軿繁　　　　中有帝皇

絳闕紫烟　　　　雲盈我居　　　　光浮我廬
陰陽二景　　　　瑤琳珮珠　　　　亹亹其行
五色自生　　　　遲伏留逆　　　　順德無爭
以順事帝　　　　動如符契　　　　以順事天
得道自然　　　　以順生化　　　　神功綿綿<md:KR5a0001_HFL_032-018a>
氣合太無　　　　結錄寶圖　　　　五篇玉文
迴旋帝車　　　　帝車在東　　　　仁化普從
大標經西　　　　攙槍協齊　　　　順道爲治
神造希夷　　　　我位上王　　　　炯炯其方
善惡不遺　　　　德之所臧　　　　順爲聖德

萬方作則　　　　不順天運　　　　變爲五賊
道幾無形　　　　杳杳元精　　　　生化無窮
螭迹彫瓊　　　　雲萌紫素　　　　咽服玉精
目視三素　　　　倏忽變通　　　　神母𤣥父
日月曈曨<md:KR5a0001_HFL_032-018b>
此三界之上飛空之中五星眞君順治五行至妙之音音參洞
章誦之百遍名度南宮誦之千遍五帝保迎萬遍道備飛升太
空過度三界位登仙翁有聞靈音萬神敬形敕制地祇侍衞送
迎拔出地戸五苦八難七祖升遷永離鬼官魂度朱陵受鍊更
生是謂無量普度無窮有祕上天文諸天共所崇泄慢墮地獄

禍及七祖翁
道言此二章並是諸天上帝及五方眞元道君至靈隱祕之音
皆是大梵之言非世上常<md:KR5a0001_HFL_032-019a>辭回度順綱使流演得宜遠諸災殃
降致和氣福如太倉故謂𤣥奧難可尋詳上天所寶祕於𤣥都
紫微上宮依𤣥科四萬劫一傳若有至人齎金寶質心依舊格
告盟十天然後而付焉
道言夫五行順治則萬物有宗陰陽至和三界歡樂天人長年
無夭折尅傷之患若氣化失次星度迭軌刑殺制勝竟不休息
則天地運度亦有否終日月五星亦有虧盈至聖神人亦有休
否末學之夫亦有疾傷以其五行<md:KR5a0001_HFL_032-019b>之氣不以順道則天人怒而

不喜人鬼凶而不吉凡有此災同氣皆當齊心修齋六時行香
十遍轉經福德立降消諸不祥無量之文普度無窮
道言夫世人生命限臨滯厄運卽相須水火交錯數歸滅亡氣
索命終以五行刑尅併於絕地故也不知身壞物弊而眞神本
元之主道之至精未嘗滅也五行逆次則天地終極或末學道
淺仙品未充運應滅度身經太陰臨過之時同學至人爲其行
香誦經十過以<md:KR5a0001_HFL_032-020a>度屍形如法魂神徑上南宮隨其學功計日而
得更生轉輪不惑便得神仙
道言五星凌犯不順治其道上爲天災下爲地禍中爲人患天
地運終星宿錯度日月失昏四時失度陰陽不調不順於天也

山摧地震水湧泉涸獸食人民蝗鼠害稼陷沒注決風火迸出
壓溺倒裂不順於地也國境生災兵革興作疫毒流行兆民死
傷師友命過鬼出爲祟不順於人也五行失順則物莫能治欲
使順道自然天下安謐者皆當修齋敷露<md:KR5a0001_HFL_032-020b>五方眞文立壇奉幣
以告五帝行香誦經夫齋戒誦經功德甚重上消天災保鎭帝
王下禳毒害以度兆民生死受賴其福難勝故曰無量普度天
人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右別至人克得爲
聖君金闕之臣諸天記人功過豪分無失天中眞王亦保舉爾

身得道者乃當洞明至言也
諸天中大梵隱語無量音 道君撰<md:KR5a0001_HFL_032-021a>
元始靈書五行順治玉篇
　　　　　　東方八天
　　　　神屢易圖　　玉遇山回　　子王七覺
　　　　輔波僊深　　旦烈靜卒　　江梗呼迎
　　　　寳煙披澤　　始栗備身　　閱碩彊偃
　　　　辨卑羅蜜　　魯輦息家　　處檀移心
　　　　魔詠枝河　　究屈張平　　蘭球珠忽
　　　　离龍梵陰

　　　　　　南方八天
　　　　太𤣥混微　　斗著轉華　　移盈曲祿<md:KR5a0001_HFL_032-021b>
　　　　報該無涯　　念蕩董頤　　救明演徙
　　　　極深光總　　九搖契遠　　露戟韓司
　　　　洎詵招西　　飛玉投檢　　瓊籌泛芽
　　　　丹明希沈　　長幾嶧訛　　騫傳良滌
　　　　房覩迎陀
　　　　　　西方八天
　　　　音混眞隅　　柳寂鎭鋪　　義殿洪護
　　　　遘健錫無　　仗伎亟丑　　月羅雲奔

　　　　部茫哆參　　王中𤣥臺　　元洞惡奕
　　　　靈童爓浮　　祥寗寔賈　　靈提丁謀<md:KR5a0001_HFL_032-022a>
　　　　勤𤣥樂明　　燿雄傳孤　　梵明皇景
　　　　豐嬉並元
　　　　　　北方八天
　　　　太𤣥宛室　　旗正亭白　　沈酬幾澄
　　　　貴眞奚名　　廓定逸革　　樞靈愬𦅌
　　　　韶庭湄濩　　醜那奕升　　宿嶽林厯
　　　　道混魔京　　罔被淵密　　龍固迷緣
　　　　太陰九靈　　魔微朝徵　　神瑛沙蘭

　　　　韞誥仙盟
道言此諸天中大梵隱語無量之音舊文紫<md:KR5a0001_HFL_032-022b>筆題璇璣之門以
東方八天第一第二第三字正天分度丹書龍臺玉山中閣以
南方第六天第四第七字使五行順治氣不害逆三華太𤣥碧
落之文刻紀中斗𩵄宮司空之庭以西方第三天第五第七字
第四天第一第八字以斬祅芒犯害順行之軌黃道之前爲𧕏
之者使水火不尅正氣和寗帝道皇極吉昌薈延大素錄簡之
筆著文斗箕東北龍母之山鳴鼓之樓眞靈瑤闕譙都之上以
北方第二天第三天第四字第八天第一第四第<md:KR5a0001_HFL_032-023a>七字以斷卻
五行不循星車失度差躔之氣使五行順治降福人天爲百靈

所仰萬神所遵字皆廣長一丈八角垂芒方廣如印天眞皇人
昔書其文布於八天十方上下以爲正音有知其音能齋而誦
之者諸天皆遣飛天神王下觀其身書其功勤上奏諸天萬神
朝禮地祇侍門大勳魔王保舉上眞道備克得遊行三界升入
金門
此音出空洞之中太和沖杳之氣結成正音五行刑害不順行
度失治禍及民者鼓其音<md:KR5a0001_HFL_032-023b>而禳之天垂甘露地生神芝金寶開
泄符瑞自生無所不辟無所不禳無所不度無所不成天眞自
然之音也故誦之致飛天下觀上帝遙唱萬神朝禮三界侍軒
羣祅束首鬼精自亡琳琅振響十方肅淸河海靜默山嶽吞煙

萬靈振伏招集羣仙天無氛穢地無祅塵冥慧洞淸大量𤣥𤣥
也
