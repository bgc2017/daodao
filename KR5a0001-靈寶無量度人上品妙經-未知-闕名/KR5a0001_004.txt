







@fw元始无量度人上品妙經卷之<md:KR5a0001_HFL_004-001a>四
　　永延劫運保世升平品
道言昔於皇靈天中妙化飛音大黎樂土受元始度人永延劫
運保世升平无量上品元始天尊當說是經周迴十過以召十
方始當詣座天眞大神上聖高尊妙行眞人無鞅數眾乘空而
來瑞彩瀰漫靈香飛空龍車紫蓋交映拱扶流霞煇煥洞朗萬
天九日九夜諸天浮蓋圓象森羅樞斗一時停機二景合光八
極廓清湛然澄瑩一國山林川澤淵藪緬<md:KR5a0001_HFL_004-001b>平蔚薈無不華明土
皆作柔玉光照凝鮮無有異色眾眞侍座元始天尊𤣥坐太空
九色𤣥龍寶局之上說經一徧諸天大聖同時稱善萬物民人

咸皆遂性說經二徧物無札癘民息憂虞說經三徧人安其化
無所爭求說經四徧時稱豐樂不識災凶說經五徧萬方率服
遐邇同風說經六徧禽魚胎卵各保生成說經七徧麟鳳來儀
天地應祥說經八徧至德熙洽民物還湻說經九徧國君王侯
永保世續說經十徧普天率土咸證道妙是時<md:KR5a0001_HFL_004-002a>一國是男是女
莫不傾心皆受護度咸得長生
道言是時元始天尊說經一徧東方无極无量品延劫保世至
眞大神無鞅之眾浮空而至說經二徧南方无極无量品延劫
保世至眞大神無鞅之眾浮空而至說經三徧西方无極无量
品延劫保世至眞大神無鞅之眾浮空而至說經四徧北方无

極无量品延劫保世至眞大神無鞅之眾浮空而至說經五徧
東北无極无量品延劫保世至眞大神無<md:KR5a0001_HFL_004-002b>鞅之眾浮空而至說
經六徧東南无極无量品延劫保世至眞大神無鞅之眾浮空
而至說經七徧西南无極无量品延劫保世至眞大神無鞅之
眾浮空而至說經八徧西北无極无量品延劫保世至眞大神
無鞅之眾浮空而至說經九徧上方无極无量品延劫保世至
眞大神無鞅之眾浮空而至說經十徧下方无極无量品延劫
保世至眞大神無鞅之眾浮空而至十徧周竟十方无極天眞
大神一時同至一國男女傾心歸仰來者萬億<md:KR5a0001_HFL_004-003a>普徧方土咸皆
欣願來詣天尊觀聽上法洞達妙無劫運綿長保世升平萬國

歸依天人和同無鞅之眾迮國一半土皆偏陷非可禁止於是
元始凝目斂神飛出妙氣結爲圓光大如赤日在空𤣥之中去
地九丈元始登引天眞大神上聖高尊妙行眞人十方无極至
眞大神無鞅數眾俱入圓光之內天人仰看惟見拂拂從光明
中入旣入圓光不知所在國人廓散地還平正無復欹陷元始
卽於圓光之內說經都竟眾眞監度以授於我當此<md:KR5a0001_HFL_004-003b>之時延度
劫數保世升平福德無量道法自然萬彙樂育喜慶難言法事
粗悉諸天復位倐歘之間寂無遺響是時天人遇值經法普得
濟度全其本年無有中傷傾土歸仰咸契大道無夭無閼無患
無殃無爭無擾無惡無邪無偏無黨意無貪欲心無怨憎齊同

慈愛異骨成親國安民豐欣樂太平經始出教一國以道預有
至心宗奉禮敬永延劫運
道言元始天尊說經中所言並是諸天上帝內名隱韻之音亦
是魔王內諱百靈之隱名<md:KR5a0001_HFL_004-004a>也皆至道之神機天地之密文可以
永延大小劫運保世升平帝享萬厯民物咸亨非世之常辭上
聖已成眞人通𤣥究微能悉其章誦之十過天地合泰運度無
愆三災消革五氣常平善瑞咸瑧帝祚綿昌至學之士誦之十
過則身躬永固命運長延保世億齡感眞致仙濟度垂死絕而
得生所以爾者學士道氣未純體未合靈召制十方威未制天
政德可伏御地祇延度災衰但卻死而已不能更生輕誦此章

身則被殃供養尊禮門戸興隆<md:KR5a0001_HFL_004-004b>世世昌熾與善因緣萬災不干
神明護門斯經尊妙獨步玉京保延无量爲萬道之宗巍巍大
範德難可勝
道言凡誦是經十過諸天齊到推延妙氣制水伏火不得淩犯
劫運永長無有時災永保升平凡學至經功滿德就皆能保衞
成其至治欣樂年豐也上學之士修誦是經外保六合內保一
身內外一理同獲永延小大蒙福幽顯被恩此經微妙保衞無
窮一切天人莫不受慶无量之福萬劫蒙惠上天所寶不傳<md:KR5a0001_HFL_004-005a>下
世至士齎金寶效心盟天而傳輕泄漏慢殃及九祖長役鬼官
侍經五帝玉童玉女各二十四人營衞神文保護受經者身

道言正月長齋誦詠是經厯劫萬世數會無窮道化長存七月
長齋誦詠是經消除乖沴召致福祥十月長齋誦詠是經爲國
王帝主君臣父子安鎭國祚保天長存世世不絕常爲人君安
鎭其方民稱太平八節之日誦詠是經永延劫運保世升平身
受道德祖禰超登得爲九宮三天眞人離合之日誦詠是經<md:KR5a0001_HFL_004-005b>普
濟生靈咸獲福夀擾競永消普世率寗萬神鎭衞五帝司存晏
眄無窮以度億齡
　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐青黃白三
　色雲氣之中內外蓊冥有青龍白虎朱雀𤣥武獅子白鶴羅

　列左右日月照明洞煥室內項生圓象光映十方如此分明
　密呪曰
无上𤣥元太上道君召出臣身中三五功曹左右官使者侍香
玉童傳言玉女五帝直符<md:KR5a0001_HFL_004-006a>直日香官各三十二人關啟所言今
日吉慶長齋清堂修行至經无量度人願所啟上徹徑御
无上三十二天元始上帝至尊几前(畢)
　引炁三十二過東向誦經




元始无量度人上品妙經
元始洞𤣥靈寶本章上品妙首十回度人百神隱韻離合自然
妙化玉眞高𤣥上神孕育元氣融結萬天開明華景和合陰陽
陰陽合變五運推行寒暑代遷萬化生成冥冥大範<md:KR5a0001_HFL_004-006b>妙數該通
盛衰周布各有窮極陽九百六水火相厄號曰劫災造化俱忒
大劫所交水火蕩焚乾坤滅景惟道獨存元始安鎭瓊書上篇
總眞命靈檢校諸天星宿分度軌運無愆攝召蛟龍負塞河源
東井不傾江海停淵統持世界各有眞神衞世之君太平高尊
五靈𤣥老三氣丈人中有護國十方大聖永制劫仞度厄尊神
回災散禍保世清貞今日宣布諸天臨軒

東方无極飛天保延世劫神王長生大聖无<md:KR5a0001_HFL_004-007a>量度人
南方无極飛天保延世劫神王長生大聖无量度人
西方无極飛天保延世劫神王長生大聖无量度人
北方无極飛天保延世劫神王長生大聖无量度人
東北无極飛天保延世劫神王長生大聖无量度人
東南无極飛天保延世劫神王長生大聖无<md:KR5a0001_HFL_004-007b>量度人
西南无極飛天保延世劫神王長生大聖无量度人
西北无極飛天保延世劫神王長生大聖无量度人
上方无極飛天保延世劫神王長生大聖无量度人
下方无極飛天保延世劫神王長生大聖无量度人

十方至眞飛天神王永延劫運保世升平无<md:KR5a0001_HFL_004-008a>量大神並乘靈瑞
祥雲明霞寶輿翠蓋華輪驂駕玉龍侍衞辟邪建紫旄之節雲
錦神旛前嘯鸞歌逸響後吹簫籟相和普天稱慶莫不欣歡金
童散香玉女翼轅安天大將赤甲萬兵齊麾並驅擁衞高眞保
度劫災蕩熄祅氛三元正吏九天上靈統化元老安鎭大神檢
校運會簡奏帝前陰陽滯結隨應開宣斡旋大紐檢極靈關厯
數相厄回順彌綸水火流布生成自然超淩安泰杜絕災原凶
勃殄滅萬慶咸臻不容乖忒無招禍愆靈寶玉字<md:KR5a0001_HFL_004-008b>安鎭劫延君
民安泰億劫長存乾坤靜肅日月合明昆蟲遂性至化無邊神
眞協贊世祚長年與道齊德功歸萬天越度三災福祿純全億

兆無爲逍遙太平太平之機總攝上𤣥無色之境梵行
　　　　　　東方八天
　　　　羲明昭正天　　　　　　帝殊師彥希
　　　　泰智雲陽天　　　　　　帝妙定無炎
　　　　昌機游𤣥天　　　　　　帝肇初茲成
　　　　魯思元舉天　　　　　　帝莊華永恩<md:KR5a0001_HFL_004-009a>
　　　　𤣥章變梵天　　　　　　帝無寂阮監
　　　　韶動希音天　　　　　　帝陽浴利生
　　　　度生救靈天　　　　　　帝辯混持雷
　　　　周井虛秦天　　　　　　帝雲梁藻彌

　　　　　　南方八天
　　　　朱海霞藏天　　　　　　帝皓塞沖圖
　　　　瑤扈璇侣天　　　　　　帝祭勤董猷
　　　　利正京符天　　　　　　帝晉句頤澤
　　　　六常賓愬天　　　　　　帝九方眞童
　　　　呼恥更回天　　　　　　帝保紀定明<md:KR5a0001_HFL_004-009b>
　　　　魁神總令天　　　　　　帝捧罡飛霄
　　　　抱日慶交天　　　　　　帝確生鼎孚
　　　　量乎文珙天　　　　　　帝瑟那東
　　　　　　西方八天

　　　　察非正憲天　　　　　　帝崇四欽靈
　　　　兆籍羅公天　　　　　　帝斬𦍙斗兵
　　　　楮牧妙覩天　　　　　　帝陋都內眞
　　　　幹定道庸天　　　　　　帝樂明報先
　　　　龍羅竦持天　　　　　　帝漂粗尉宜
　　　　侯宿推霞天　　　　　　帝大微亮宗<md:KR5a0001_HFL_004-010a>
　　　　道至玉翰天　　　　　　帝祈明俱唐
　　　　上虛寶有天　　　　　　帝曲擇薈房
　　　　　　北方八天
　　　　沈淵泛生天　　　　　　帝廣侯無希

　　　　冥回杳迹天　　　　　　帝魏覽變祥
　　　　羽演婁籍天　　　　　　帝居門雲芒
　　　　淵靈浪元天　　　　　　帝土狨庚驅
　　　　遼微斷極天　　　　　　帝鑑伯眞侔
　　　　鼎焞召氣天　　　　　　帝屢無遘規
　　　　酌并傲冥天　　　　　　帝擢寒連<md:KR5a0001_HFL_004-010b>
　　　　妙微昆定天　　　　　　帝道驗中皇
三十二天三十二帝諸天隱諱諸天隱名天中空洞自然靈章
諸天隱韻天中之音天中之尊天中之神延劫大魔天中之靈
和會帝氣統化上清无量之奧深不可詳敷教神霄保衞無窮

今日欣慶受度厯關諸天統御劫化保世升平開延紀厯氣運
無愆混合太乙回度五行歲星衞生太白司成辰星藏養熒惑
敷榮鎭星中主皇一周行青靈定仁皓靈輔義丹靈贊禮𤣥靈
衞智中央元老恢張沖<md:KR5a0001_HFL_004-011a>氣東皇大神木祅蕩𧕏南眞大神炎禍
寗極白帝大神金兵消革元晶大神𤣥會合德中皇大神總御
符靈五方十界萬道之神握鈴仗鉞嚴衞億千鼓運化綱召制
神眞厯劫天地保鎭不傾二十八宿抗禦四躔中斗臨向弭禍
開生四序旋列寒暑循環陰陽輪轉怪沴勿干大劫至期辟卻
災羣五河主宰溟泠大神促令檢錄開除水津元始符告敢有
稽停攝送上宮所誅無存姦邪喪氣祅亂滅根世受大福道化

澄清永載慶昌仁善興隆普<md:KR5a0001_HFL_004-011b>推眾妙同升上宮順扶厯數列奏
高空元始大梵三氣推延分判二象植立萬天神靈羅布造化
生成生成陶育五氣流行六氣代遷榮謝相仍氣運否塞大劫
纏綿命有數會水火風災華燿隳沒生靈滅根溟涬幽寥三景
藏輝善惡無别凶咎交馳元始安鎭福德自然靈書大策寶錄
上篇促召諸天十方大神統握𤣥圖綿綿不窮範圍道氣妙用
開通神綱經緯運劫法輪樞轄造化常保元貞靈風鼓扇八極
和平和氣沖融善瑞咸臻敷揚天<md:KR5a0001_HFL_004-012a>政厯奏上眞眞中有神長生
大君神霄後聖青華帝君東極西臺左右仙卿執符定簡以保
希夷威明將吏掃絕百非上奉九天下制三災四維八區一德

咸歸邪穢蕩盡魔癘折摧億萬斯載富樂又寧不容姦慝上善
日新忠良輔化與道合明道貴保延无量劫津悉除鬼盜風火
無停海宇清謐天地廓澄慶逮幽壤滯爽超登沈魂滅對釋解
𡨚愆純化蕩蕩稱讚諸天諸天大聖咸喜歡言中爲空洞謠歌
之章魔王靈篇辭參高眞<md:KR5a0001_HFL_004-012b>
　第一欲界飛空永劫之音
神化恢張　　　　吉慶方亨　　　　邪道滅兮
嘉祥來臻　　　　天道昭昭　　　　息絕祅氛
仁善歸至德　　　姦凶造惡根　　　貪愛忘眞守
天經錯謬行　　　勿使成華愆　　　當令保太平

惡魔樂殘敗　　　傷困勞生靈　　　擾我淸淨境
怨毒苦相仍　　　高上玉淸王　　　賜我靈寶章
攝制綿長劫　　　常膺無上功　　　真風旣蕩蕩
世祚日興隆
　　紫淸降福洞微天尊永劫寶符<md:KR5a0001_HFL_004-013a>






　　第二色界魔王延運之章
混洞乾坤　　　　厯運無常　　　　陰陽否愆
厄塞劫津　　　　劫災所至　　　　水火蕩焚
萬景三辰　　　　冥冥莫存　　　　賴我眾靈
安鎮普天　　　　推延大紀　　　　解釋災根
調御四氣　　　　寒暑相和　　　　人何知此
以享我恩　　　　禍害沈息　　　　淸晏自然<md:KR5a0001_HFL_004-013b>
此時樂兮　　　　護度億齡　　　　煌煌羣生
一合俱眞　　　　上帝寶符　　　　敷落山川
宗社寕肅　　　　永保太平　　　　善應元吉

我道常尊
　　太皇萬福天尊延運寶符






　　第三無色界魔王保世歌曰
三天之上　　　　萬景之宗　　　　元皇統御<md:KR5a0001_HFL_004-014a>

我界所崇　　　　勅制神靈　　　　保衞天根
三災化蕩　　　　八道淸明　　　　劫輪無滯
順化流行　　　　檢校星躔　　　　宿度悉分
我奉帝符　　　　勅制魔羣　　　　敢有姦橫
陽光激燌　　　　太平開化　　　　安鎮長存
永膺福慶　　　　後天無傾　　　　造化𤣥樞
上攝天機　　　　若不知此道　　　何以登真梯
無令逢運會　　　羣祅得放威

　　太平護國天尊保世真符<md:KR5a0001_HFL_004-014b>







　已上三符以金銅鑄安闕門殿廡之上大吉學道者佩服延
　年卻災度厄丹書赤紙如科
此三界之上飛空之中真魔謠詠之音音參洞章受之永延劫
運帝祚克昌誦之百徧消卻時災誦之千徧魔王衞靈萬徧道

備億世升平保度劫化萬凶摧傾有聞靈音魔王敬形勅制地
祇侍衞神真臣民康樂超脫禍難<md:KR5a0001_HFL_004-015a>福慶大來莫不咸臻是謂无
量保度无窮有祕上天文諸天共所崇泄慢墮地獄禍及七祖
翁
道言此二章並是諸天上帝及至靈魔王隱祕之音皆是大梵
之言扶佑劫運衞世降祥招真致神惠民安國言無韻麗曲無
華宛故謂𤣥奧難可尋詳上天所寶祕於神霄玉淸玉府經室
華堂應運六萬劫下傳若有至人齎內寶質心依舊格告盟九
天然後而付焉
道言夫天地運度亦有否終日月五星亦有<md:KR5a0001_HFL_004-015b>虧盈劫數世運亦

有促延至聖神人亦有休否末學之夫亦有疾傷凡有此災同
氣皆當齊心修齋六時行香十徧轉經福德立降消諸不祥无
量之文普度无窮
道言夫末學道淺或仙品未充運應滅度身劫將終神經太陰
臨過之時同學至人爲其行香誦經十過以度尸形如五鍊生
尸法魂神俓上南宮度名天機𤣥省隨其學功計日而得更生
轉輪不惑便得神仙
道言夫天地運終亦當修齋行香誦經星宿<md:KR5a0001_HFL_004-016a>錯度日月失昏亦
當修齋行香誦經四時失度陰陽不調亦當修齋行香誦經大
小劫終五運改易世紀延續亦當修齋行香誦經疫毒流行兆

民死傷亦當修齋行香誦經稼穡不登亦當修齋行香誦經夫
齋戒誦經功德甚重上消天災保鎭帝王下禳毒害以度兆民
生死受賴其福難勝故曰无量普度天人
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右别至人尅得爲
聖君金<md:KR5a0001_HFL_004-016b>闕之臣諸天記人功過毫分無失天中魔王亦保舉爾
身得道者乃當洞明至言也
諸天中大梵隱語无量音 道君撰
元始靈書永延劫運護世太平玉篇
　　　　　　東方八天

　　　　鬱羅高張　　化運𤣥庸　　厯譜緣世
　　　　憫憒慈宮　　幸祐夷拱　　敷卓姦求
　　　　輅儆提攸　　覺租沂鉤　　祝屠覩需
　　　　琳局鄙幽　　大格省急　　宰錄并由
　　　　獻嶽遘塞　　雲業道解　　鍚疇帝房<md:KR5a0001_HFL_004-017a>
　　　　畧勿鋤諫
　　　　　　南方八天
　　　　褒嶤儲祈　　星簡昉泰　　神音謹忱
　　　　醮伯呼在　　漠延徂墀　　伐靈力心
　　　　第粵著延　　高始耿亨　　昭符江愬

　　　　山尸毛樊　　乙愬通輻　　卷白彼關
　　　　升童照腦　　精延內鑒　　運意神占
　　　　寸曠允閑
　　　　　　西方八天
　　　　明思彪陁　　鐸哥淨淙　　瓊阜煙佪<md:KR5a0001_HFL_004-017b>
　　　　媾茲綠姬　　蒙虛遙諴　　露液宻樂
　　　　抱連卯墟　　𤣥冥洞覺　　蕪晶縻常
　　　　活欲恥孤　　熾動命得　　無何劫空
　　　　定本爲防　　眞絕乖當　　一同龍初
　　　　子胎幻如

　　　　　　北方八天
　　　　罔光搖潤　　結沫陷海　　抽邱擬岡
　　　　流漫溢蔓　　忽影紛象　　興沒降伏
　　　　妄有認匪　　混獨消止　　生恩名慈
　　　　伐毒擯非　　隨自納祥　　天收赴微<md:KR5a0001_HFL_004-018a>
　　　　繩遠丕固　　糅蔞邈窺　　榮竟弗悼
　　　　諱契啟施
道言此諸天中大梵隱語无量之音舊文字皆廣長一丈天眞
皇人以絳玉之簡刻書其文以爲正音布諸臺闕及太微紫微
館室之上以攝大小劫運世數水火克復不祥有知其音能齋

而誦之者諸天皆遣飛天神王下觀其身書其功勤上奏諸天
萬神朝禮地祇侍門大勳眞王保舉上仙道備尅得遊行三界
升入金門此音無所不辟無所不禳無所<md:KR5a0001_HFL_004-018b>不度無所不成天眞
自然之音也故誦之致飛天下觀上帝遙唱萬神朝禮三界侍
軒羣祅束首鬼精自亡琳琅振響十方肅清河海靜默山嶽吞
烟萬靈振伏招集羣仙天無氛穢地無祅塵冥慧洞清大量𤣥
𤣥也
