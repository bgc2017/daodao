






<md:KR5a0001_HFL_006-001a>
@fw重刋道藏輯要
@fw元始无量度人上品妙經卷之六
　　太一神變五福護國禳兵品
道言昔於始靑天中碧落空歌大浮黎土受元始度人太一神
變妙品元始天尊當說是經周迴十過以召十方始當詣座天
眞大神上聖高尊妙行眞人三元太一眞君九宮八史靈圖玉
局大神無鞅數眾乘空而來九光泛駕紫霄薦芷綠煙褭香丹
鳳雲輿班龍寶輦雕輪層蓋注玉凝煇縟彩爭華仙雲呈麗洞
照八極九日九夜諸天神嶽靜布靈風蕩<md:KR5a0001_HFL_006-001b>除纖翳廓清區海澄
覽太和一國地土山川林木芳潤等齊碧霞回宛周視寥虛妙

光同色眾眞侍座元始天尊𤣥坐空浮玉京金梁八風浮臺雲
珠寶構曲晨萬龍天德之座說經一徧諸天大聖同時稱善是
時混沌營胎自無成有說經二徧太一稟生狀如蓮菂說經三
徧含華吐蘂眞氣流虹說經四徧九色雲芽迸勾爲甲說經五
徧太一居中外羅八景說經六徧𤣥液同滋元氣內輔說經七
徧天嬰七竅開爽能聲說經八徧人物出胎太<md:KR5a0001_HFL_006-002a>一仰視說經九
徧太一試步九宮旋行說經十徧身御錦衣手持玉式是時一
國是男是女欣覩天尊演示太一神變道機元宗降福度人冥
信歸誠皆受濟護咸得長生
道言是時元始天尊說經一徧東方三元太一慶生眞君至眞

大神無鞅之眾浮空而至說經二徧南方三元太一廣明眞君
至眞大神無鞅之眾浮空而至說經三徧西方三元太一神虎
眞君至眞大神無鞅之眾浮空而至說經四徧北方三元太一
隱道眞君至眞<md:KR5a0001_HFL_006-002b>大神無鞅之眾浮空而至說經五徧東北三元
太一鬼策眞君至眞大神無鞅之眾浮空而至說經六徧東南
三元太一本生眞君至眞大神無鞅之眾浮空而至說經七徧
西南三元太一坤母眞君至眞大神無鞅之眾浮空而至說經
八徧西北三元太一大老眞君至眞大神無鞅之眾浮空而至
說經九徧上方三元太一天呱眞君至眞大神無鞅之眾浮空
而至說經十徧下方三元太一地齒眞君至眞大神無鞅之眾

浮空而至十徧周竟<md:KR5a0001_HFL_006-003a>十方三元太一眞君無鞅之眾一時同至
一國男女傾心歸仰來者皆從上元九宮太一眞君中元九宮
太一眞君下元九宮太一眞君三元每宮太一各變三宮於其
三宮又變九宮九宮之內每宮九宮九九各變八十一宮太一
居中十方太一垂光度人是諸天人咸詣元始瞻聽大法眾不
可計侍從三元太一眞君雲塡海赴滿餘一國聖地震動觀闕
傾搖晃耀無極不可禁止於是元始不起於座上攀玉鋼手把
大魁忽從空落天人遠矚<md:KR5a0001_HFL_006-003b>華蓋燦然萬寶縈結惟見斗口元魁
墜空六炳昭列碧影之間圓映金色熠熠吐霞如大火聚其中
有太上眞君金牀玉帳紫繡錦裙項負九色手持星珠瑩煥瓊

都天尊顧視天人宣告無鞅乃曰三元九宮太一眞君各乘宮
室神變福祥在人身中號中黃太一宴處𤣥丹今作神變降道
元魁遐想玉城未逾方寸我以神力无量度人太一變身同我
說法於是元始登引天眞大神上聖高尊妙行眞人十方无極
三元太一眞君至眞大神無鞅<md:KR5a0001_HFL_006-004a>數眾俱入元魁之中天人仰看
惟見勃勃從魁星中入旣入星宮不知所在國人廓散地還平
正無復欹震元始卽於星宮之內說經都竟眾眞監度以授於
我當此之時喜慶難言法事粗悉諸天復位倐歘之間寂無遺
響是時天人遇值經法普得濟度太一神變隨運降福全其本
年不有害傷傾土歸仰咸悟道心無難無兵無饑無病無暴無

天無變無刑無畏無驚言符休應口饒善聲齊同慈愛異骨成
親國安民豐欣樂太平經始出教一<md:KR5a0001_HFL_006-004b>國以道預有至心宗奉禮
敬皆得度世
道言元始天尊說經中所言並是三元太一內名隱韻之音亦
是九宮內諱百靈之隱名也非世上之常辭上聖已成眞人通
𤣥究微能悉其章誦之十過太一下觀三元鼓節天輪錯翠地
局界金日月合璧星宿連珠河漢揚淸山嶽嚴峙靈風蕩虛萬
穴吹籟移綱轉機化職自行羣魔束形鬼精滅爽迴屍起死白
骨成人太一之福滅而更生至學之士誦之十過則五帝仗鉞
三元命旛太一乘車周<md:KR5a0001_HFL_006-005a>臨八埏福從氣行萬道克先斷除不祥

災饉播遷魔鬼掃迹幽爽升仙君德所加慶熙億年神威無方
位居綱前疾病垂死遇而能全所以爾者學士候氣待時太一
命眞以制十方威攝萬天伏御地祇束縛魔靈辟災卻死脫難
就生太一神文變化回靈輕誦此章身則被殃供養尊禮門戸
興隆世世昌熾與善因緣萬災不干太一守門斯經尊妙獨步
玉京度人無量爲萬道之宗巍巍大範德難可勝<md:KR5a0001_HFL_006-005b>
道言凡誦是經十過當知太一神變之道夫三元二十七宮天
元人元地元三部各有太一眞君主之隨九氣九星九宮之色
各以定世之禍福濟時衞世護國保君使帝夀永隆天象共泰
乃太一之𤣥功

天之九宮北帝居東北遊樞東育生東南望黎南朱陵西南女
房西皓清西北虛徵中黃靈其太一曰古蒼竹孚冥由紫儀九
首白旗定嘉速吉兵囚
人之九宮北道𤣥東北吐魂東嬰兒東南鬼<md:KR5a0001_HFL_006-006a>都南火山西南虎
身西熊女西北乾父中福堂其太一曰長生帝康伯輪臣斧𤣥
圖九殺丹精七甲人母
地之九宮北𤣥室東北蒼提東𤣥青東南宜明南赤兵西南將
印西伏殺西北道京中普登其太一曰𤣥虎綠齒披髮九身青
蛇白蒙血噬猖奴孟錞三元之隱名與世所稱異其道甚祕中
宮五福之庭土神之精上爲天皇中爲太一下爲𤣥一在學道

者身爲帝所而思之爲𤣥一得其道者以一爲萬以萬爲一<md:KR5a0001_HFL_006-006b>通
變化知生根夀而不死長生仙也
五土之氣爲帝主福故四十五年而遷其室居北者九年而遷
居西南者十八年而遷居東者二十七年而遷居東南者三十
六年而遷居西者六十三年而遷居東北者七十二年而遷居
南者八十一年而遷遷不背逆下無臨制上無刑剋則災害不
生日享太平或履非其位遇非其時上下不相得則隨宮爲𧕏
其災眚亦繫道德之所致也能誦是經則太一回旗使者執節
召福致氣不戰而勝兵<md:KR5a0001_HFL_006-007a>道大利吉歸帝尊與天齊年太一神變
難可詳知太一者三元之貴神以福人君者也其變無常知之

夀無紀極道德來備太一之氣朝變爲慶雲中變爲重輪暮變
爲流金星光夜流丈餘者是也見之焚香誦經以迎其福坐致
天祿得爲神仙遊宴飛升自然得道雲如弁士者五福在北也
雲如飛龍者太一在東也雲如舟魚者太一在南也雲如旗常
者太一在西也雲如繖蓋者太一在中也雲如遊女者太一在
東北也雲如火炬者太一在<md:KR5a0001_HFL_006-007b>東南也雲如邱隴者太一在西南
也雲如戈矛介士者太一在西也雲如輅車者太一在西北也
上學之士不以道俗望雲燒香誦經十過太一降九宮騎吏護
國安人福慶普賴皆卽受度長生神仙太一眞君護國帝王保
安人民有知太一總臨萬天近居一身則億曾萬祖幽魂苦爽

皆悉受度上升朱宮格皆九年受化更生得爲貴人身自受誦
心識意解則延夀長年後皆得作尸解之道魂神暫滅不經地
獄卽得返形遊行太空此經微妙<md:KR5a0001_HFL_006-008a>普度無窮太一神變天人受
度無量之福生死蒙惠上天所寶不傳下世至士齎金寶效心
盟天而傳輕泄漏慢殃及九祖長役鬼官侍經五帝玉童玉女
各二十四人營衞神文保護受經者身
道言正月長齋誦詠是經迎上元太一眞君從官將吏九宮大
神爲上世亡魂斷地逮役兵刑殞命度上南宮七月長齋誦詠
是經迎中元太一眞君從官將吏九宮大神消兵卻敵佐輔帝
王福及人民身得神仙諸天書名<md:KR5a0001_HFL_006-008b>黃籙白簡削死上生十月長

齋誦詠是經迎下元太一眞君從官將吏九宮大神爲國王帝
主禳解五兵寗鎭八方盜賊喪形姦宄不生君臣父子安鎭國
祚保天長存世世不絕常爲人君安鎭其方人樂太平八節之
日誦詠是經奉迎五福太一眞君入居中宮得爲九宮眞人本
命之日誦詠是經迎三元太一眞君入居命局降福兆身魂神
澄正萬氣長存不經苦惱身有光明三界侍衞五帝司迎萬神
朝禮名書上天功滿德就飛升上淸<md:KR5a0001_HFL_006-009a>
　道言行道之日皆當香湯沐浴齋戒入室東向叩齒三十二
　通上聞三十二天心拜三十二過閉目靜思身坐靑黃白三
　色雲氣之中內外蓊冥儼見十方太一各乘本宮布氣天內

　有靑龍白虎朱雀𤣥武<md:KR5a0001_HFL_006-009b><md:KR5a0001_HFL_006-010a><md:KR5a0001_HFL_006-010b><md:KR5a0001_HFL_006-011a><md:KR5a0001_HFL_006-011b><md:KR5a0001_HFL_006-012a><md:KR5a0001_HFL_006-012b><md:KR5a0001_HFL_006-013a><md:KR5a0001_HFL_006-015b><md:KR5a0001_HFL_006-016a><md:KR5a0001_HFL_006-016b><md:KR5a0001_HFL_006-017a><md:KR5a0001_HFL_006-017b><md:KR5a0001_HFL_006-018a><md:KR5a0001_HFL_006-018b><md:KR5a0001_HFL_006-019a><md:KR5a0001_HFL_006-019b><md:KR5a0001_HFL_006-020a><md:KR5a0001_HFL_006-020b><md:KR5a0001_HFL_006-021a><md:KR5a0001_HFL_006-021b><md:KR5a0001_HFL_006-023a><md:KR5a0001_HFL_006-023b><md:KR5a0001_HFL_007-001a><md:KR5a0001_HFL_007-001b><md:KR5a0001_HFL_007-002a><md:KR5a0001_HFL_007-002b><md:KR5a0001_HFL_007-003a><md:KR5a0001_HFL_007-003b><md:KR5a0001_HFL_007-004a><md:KR5a0001_HFL_007-004b><md:KR5a0001_HFL_007-005a><md:KR5a0001_HFL_007-005b>獅子白鶴羅列左右日月照明洞煥
　室內項生圓象光映十方如此分明密呪曰
无上𤣥元太上道君召出臣身中三五功曹<md:KR5a0001_HFL_007-006a>左右官使者侍香
玉童傳言玉女五帝直符直日香官各三十二人關啓所言今
日吉慶長齋淸堂修行至經无量度人願所啓上徹徑御
无上三十二天元始上帝至尊几前(畢)
　引炁三十二過東向誦經<md:KR5a0001_HFL_007-006b>















元始无量度人上品妙經
元始洞𤣥靈寶本章太一神變五福度人三元隱韻離合自然
混黃𥥆茫無門無傍朗朗太空道氣無方八十一劫遼廓無光
混沌胞胎不從陰陽忽生至神强名太一乘駕黃龍手把天綱
狀玉嬰兒丹錦綠裳回旋左右眞正八鄉萬靈伏從莫有敢當
太一大神是爲天根時遊玉淸上聖之身泥丸九宮下生萬天
及以人民各有知識分別種倫分形萬物居人腦宮是爲明覺
一眞大神上居太微中安福庭下此九宮爲帝之賓太一生誕
元始同眞上無復祖惟道爲身一旣植立天地乃凝無一不光
無一不明無一不立無一不成無一不度無一不生是爲大梵

天中之天太一眞形遊步玉京上極無上大羅玉清眇眇劫仞
若亡若存乘道之精三元布宮以九爲程太一御之垂福弭兵
與道同遷元始俱生動靜消息進退晦明前有金闕後有玉房
東淨西霐太一經行支演梵炁周迴十方中有三元九圖之神
中有玉局行算之君中有易度遷室之神中有揚旗望歲赤幘
直符丈人中有太一前驅後部八殺五福六氣九虛尊神迴骸
起死无量度人今日校錄諸天臨軒
東方无極三元九宮太一眞皇長生大聖无量度人
南方无極三元九宮太一眞皇長生大聖无量度人
西方无極三元九宮太一眞皇長生大聖无量度人

北方无極三元九宮太一眞皇長生大聖无量度人
東北无極三元九宮太一眞皇長生大聖无量度人
東南无極三元九宮太一眞皇長生大聖无量度人
西南无極三元九宮太一眞皇長生大聖无量度人
西北无極三元九宮太一眞皇長生大聖无量度人
上方无極三元九宮太一眞皇長生大聖无量度人
下方无極三元九宮太一眞皇長生大聖无量度人
十方至眞太一眞皇長生度世无量大神並乘碧霞紫白交雲
流光照空丹轂綠輿虯輪鳳軿羽翣朱紱蔭映搖曳驂駕九色
巨天神獸玉宸飊歘之龍建靑髦之節七曜洞神靈旛前嘯九

歌齊唱後吹八音同鳴天馬辟邪鼓舞躑躅鸞鶴鴻鶩嘯集噰
噰六甲啓途玉女扶轅億乘萬騎浮空而來傾光回駕御運度
生太一直符三元九宮布策推局招搖大神天目飛鳥揆氣推
時下臨方外福禍應期執籙把籍齊到帝前隨所應度嚴校諸
天普告三界九維八極二十八分所臨邦國兵饑水旱暴卒癘
疫祥瑞福應君壽道德合符下上剋制所經三官九府十二河
源陰陽氣局內外一千二百度運天界人域主治福禍下逮生
民祖考億劫種親福會所臨太一降氣幽爽蒙度冥泉發光疾
除罪簿落滅惡根不得拘留逼合鬼羣太一符命時刻升遷迎
氣修誦升壇叩靈以祈福應雖植災宮所臨之國至信祈禳則

三官鳴軫太一回轅災變爲福享國太平帝夀億年世人命厯
所加當爲災害依法祈請天光映身及世長生太一紫宮福及
天人至有滅化在貴福之分則北都寒池部衞形魂制魔保舉
度品南宮死魂受鍊仙化成人生身受度劫劫長存隨圖輪轉
御代直年有知其神身爲仙眞永度三災四殺五鬼六害七傷
八難九厄超凌三界逍遙上清上清之天天帝玉眞無色之境
梵行
　　　　　　東方八天
　太一所行九宮三十二天九色之氣隨宮灌之三十二天亦
　九宮之分太一所臨制也學者存思服天氣避害迎福眞氣

　下降太一來應可致神仙有天下者依爲福之天以祈請奏
　告神機立應
　　　　羽眞洞無天　　　　　　帝善契淵空
　　　　元渚流祺天　　　　　　帝降流明蟄
　　　　紫度九宮天　　　　　　帝華定膺
　　　　太𤣥步氣天　　　　　　帝覺除溢生
　　　　玉籍儲福天　　　　　　帝洞浮左嚴
　　　　至元增妙天　　　　　　帝律用偵侯
　　　　和陽寶圖天　　　　　　帝覺錫自逾
　　　　惒明昭韞天　　　　　　帝了杳忘都

　　　　　　南方八天
　　　　赤殃飛遊天　　　　　　帝勃監祁簷
　　　　震寂曜靈天　　　　　　帝論堂地元
　　　　洚瀋子討天　　　　　　帝龍菩大羅
　　　　鋪化曜離天　　　　　　帝奕敷權
　　　　落𤣥遊氣天　　　　　　帝上景祠連
　　　　質羅梵庳天　　　　　　帝保昌延
　　　　明丞滋狂天　　　　　　帝朱液夜捐
　　　　孟諭謹正天　　　　　　帝平堂淵
　　　　　　西方八天

　　　　道義沖眞天　　　　　　帝鬱籃僊
　　　　覺無眞理天　　　　　　帝辨邱夷默
　　　　道謀重望幾天　　　　　帝龍曜弗尼
　　　　河都棊貳天　　　　　　帝漸子疇
　　　　九道或微天　　　　　　帝祿旗通
　　　　諴除盈眞天　　　　　　帝會家無
　　　　僊首理混天　　　　　　帝翹羅鼎光
　　　　福會域遐天　　　　　　帝毗遵祺𤣥
　　　　　　北方八天
　　　　𤣥墟撩幽天　　　　　　帝彭羅孫

　　　　了止極庸天　　　　　　帝妙陀輪
　　　　無極景明天　　　　　　帝龍首部𤣥
　　　　極眞洞無天　　　　　　帝超定利元
　　　　普拯神牛天　　　　　　帝斗眞義𤣥
　　　　密宿樞微天　　　　　　帝燿眞明
　　　　鬼室柳懸天　　　　　　帝蔚頭祺翩
　　　　兆宗永平天　　　　　　帝𥥆𤣥滋僊
三十二天三十二帝諸天隱諱諸天隱名太一空洞自然靈章
太一隱韻太一神音太一之尊太一之神太一之眞太一之諱
太一之靈九宮十方變化上清无量之奧深不可詳敷落神眞

運臨天人今日欣慶推測厯布諸關返凶成吉斬絕世根出死
入生面禮玉君飛度七政回旋太𤣥歳直奉書請制天門東斗
左扶西斗右攜北斗正樞南斗轉機中斗天蓋太一內行青帝
執符白帝持兵赤帝行令黑帝攝精黃帝統運萬里前征青天
直使仗鉞揚麾赤天直使太一回旗白天直使干城積屍黑天
直使奉衞咸池黃天直使五福大岐五天直使太一爲宗總領
丁甲啖魔飲風𤣥纛嘯幟與兵齊攻羗道小醜敢肆驕庸斗標
轉式玉圖改封萬福合帝利勝無凶天騶在前飛騎浮空八道
擲火四天檢蹤護國佐時太一神公首建日月手把金鍾身御
黃甲駕十飛龍所向無前風火迭衝五福來下紫煙蔚矇仙雲

覆闕三元攝從兵殺不祥悉付北酆故氣魍魎乘氣藏容陰與
災會民病殘癃不得容隱金馬驛通普告無窮萬神咸聽三界
五帝列言上清
无極至空龍變神移太一道祖萬生所資天地輔成中運妙微
太一受靈日月同飛眇眇億劫混沌之中神靜氣凝布植九宮
九宮爲一一爲九宮九一之道太一之宗數行去還眞氣如龍
太一來御三元律同包褁動植玉都玲瓏外纒剛風混沌之中
上無爲色下無爲空太一執綏儼侍玉童一鼓再鼓爲水爲風
一接再接天棊指東爲道聰明庶彙熙融太一入𤣥九氣開天
天上天下無幽無冥無形無影無極無窮溟涬大梵遼廓無光

太一神變運度自然丹艧九野布棊紀年太一神氣結爲靈篇
𤣥讖玉厯虎書龍文保制劫運使天長存梵氣彌羅萬範開張
圓機流演三十二天輸轉九宮周迴十方旋子過申回度八門
二十八舍總氣上元八景冥合氣入𤣥𤣥𤣥中太一上帝高尊
泛斗倚魁天皇勾陳九宮十精玉緯金經神風隨軒輔翼萬仙
千和萬合天地同鈞一眞大神太一之尊上登泰階啓謁大君
羽林導前叩鼓鳴錞遏斬鬼種保命生根上遊上淸出入三元
八冥之內細微之中下鎭人身泥丸絳宮中理五氣運行萬神
十轉迴靈萬氣齊仙仙道貴生太一度人上開八門天地爲輪
罪福禁戒宿命因緣普受開度死道生身身得受生上運諸天

諸天之上各有生門中有空洞謠歌之章太一靈篇辭參高眞
　　第一下元九宮太一眞君飛空之音
朝乘黃騅　　　　入登太微　　　　下視九州
棊布星離　　　　仰觀端門　　　　上帝惟禧
斗車四馳兮綠煙飛　　　　金鉞寒光兮天弧垂
丹符赫陽兮五福迴　　　　萬兵無敵兮天德歸
神武化昭兮歲無凶饑　　　帝迴光煇兮玉衮龍衣
太一臨明堂兮祥滿郊畿　　阿人排紫空兮傾光彤闈
　　第二中元九宮太一眞君之章
我推天策　　　　福在帝室　　　　萬國歸命

車文混一　　　　昭昭大星　　　　奕奕紫光
中纒紫宸　　　　下臨玉房　　　　爾神毛頭
爾兵阿傍　　　　太一合符　　　　乘魁履剛
飤馬綠芻　　　　脂車拯箱　　　　不陣而功
太一奠方　　　　金童仗旛　　　　玉女捧漿
卜墠酌誠　　　　五福湯湯　　　　夀我帝尊
來天百祥　　　　民人樂歌　　　　時維平康
雲飛碧茫　　　　珠露𤣥霜　　　　瑞荅普天
我道其昌
　　第三上元九宮太一眞君之歌

我乘修蛇　　　　冠帶雲霞　　　　入經天衢
出遊帝家　　　　龍旗所指　　　　萬物光華
太一之氣　　　　喜盈福奢　　　　臨衞帝堂
靈燿斯煌　　　　誦我玉書　　　　五帝燔香
三界稽首　　　　西母傳觴　　　　鳳圖億千
龍夀無疆　　　　我征靑軺　　　　八風來朝
望拜太一　　　　錦衣翠袍　　　　壇雲四迴
拊石鳴雷　　　　薦我甘華　　　　黃縷百枚
天聲杳迢　　　　振響琳琅　　　　左顧紫微
右扶玉璫　　　　轉我斗樞　　　　萬寶盈倉

降福洋洋　　　　含宮咀商
此三元之上九宮之中太一歌音音參洞章誦之百徧可免三
災誦之千徧太一保迎萬徧道備隱淪太空知一所止位登仙
翁有聞靈音魔鬼滅形勅制地祇侍衞送迎拔出地戶五苦八
難身世利遷永離三官名籍太一列侍帝軒是謂無量普度無
窮有祕上天文諸天共所崇泄慢墮地獄禍及七祖翁
道言此洞章並是諸天上帝及三元九宮十神八奇六隱五眞
四門二曜一元太一隱祕之音皆是玉局迴度轉凶爲吉改禍
致福之辭言無韻麗曲無華宛故謂𤣥奧難可尋詳上天所寶
祕於𤣥都太一三元紫宮依𤣥科四萬劫一傳若有至人齎金

寶質心依舊格告盟十天然後而付焉
道言夫天地運度將臨否終則太一眞君神變以應之則爲神
馬肉鬛一角赤色出汲於海中日月五星將有虧盈則太一眞
君神變以應之則爲女巫負瑟以遊唐肆至聖神人將有休否
則太一眞君神變以應之則爲黑氣橫貫東西繁霜著木大風
摧拉飄注驚暴以應之末學之夫將有疾傷則太一眞君神變
以應之夢爲血尸死亡兵殺疾雷墮崖落河以應之凡有此災
候其神變同氣皆當齊心修齋六時行道十徧轉經福德立降
或遇太一下遊迎逢禮請必得長生神仙祕道隨時所遇善意
察之勿逆其神則保大亨之正無量之文普度無窮

道言夫末學道淺或仙品未充運應滅度身經太陰臨過之時
太一主尸眞君下而應之以示神變或爲白鶴飛來龜蛇並出
或疾風忽至天地晦冥禽獸悲鳴白虹貫日山林改色仙夢殊
徵則太一守尸三官錄魂九老攝氣一周甲子返生還形同學
至人爲其行香誦經十過以度尸形如法魂神逕上南宮隨其
學功計日而得更生轉輪不惑便得神仙
道言夫天地運終亦當修齋行香誦經星宿錯度日月失昏亦
當修齋行香誦經四時失度陰陽不調亦當修齋行香誦經夷
戎寇境軍事暴行亦當修齋行香誦經疫毒流行兆民死傷亦
當修齋行香誦經師友命過亦當修齋行香誦經夫齋戒誦經

功德甚重上消天災保鎭帝王下禳毒害以度兆民生死受賴
其福難勝故曰无量普度天人
道言凡有是經能知太一神變護國禳兵之道能爲天地帝主
兆民行是功德有災之日發心修齋燒香誦經十過皆諸天記
名萬神侍衞右別至人剋得爲聖君金闕之臣諸天記人功過
毫分無失天中九宮大神亦保舉爾身得道者乃當洞明至言
也
諸天中大梵隱語无量音
太一神變護國禳兵玉篇
　　　　　　東方七天

　　　　吉洛慶持　　迷漏乙施　　漳陀蹇江
　　　　並庚殊離　　乾曦蔚宛　　紫勅由幾
　　　　贊華穴利　　黎紂淵宜　　越亶回多
　　　　韓司冥河　　洞寂𤣥若　　綠景曜羅
　　　　池盟演樞　　攴竟幽歌
　　　　　　南方七天
　　　　尾丹曰途　　館丁彥盧　　帝契浩都
　　　　綿多英堬　　飊盈沖游　　微氣白孤
　　　　道散上京　　嶽獄察甦　　昌陽健區
　　　　堯晃光舒　　音定法輔　　天琳紅腴

　　　　治無攝緒　　九眞嘯圖
　　　　　　西方七天
　　　　蘭濤役商　　𦊰池希陽　　散率鬼都
　　　　荀候勅符　　浪澤寒渚　　斗司高蘇
　　　　正辨夷直　　僊遠煙濡　　卦說琅璇
　　　　奇洞輔皇　　邈初景章　　鬼泉馘藏
　　　　銜娘適漠　　合神郁蒼
　　　　　　北方七天
　　　　魚錄海定　　扶騫彌華　　安膚祅𤣥
　　　　智洪僊霞　　混元逸隸　　光通濛嘉

　　　　珪召神竦　　書羅芒搖　　黑獸籲元
　　　　赤駞龍表　　夀鏡寶除　　攴方謨宣
　　　　覺益華雲　　神瑛奏環
道言太一神變氣行二十八天天氣布流九宮此諸天九宮中
大梵隱語无量之言舊文刻書太微鳳館青壁之上字皆廣長
一丈天眞皇人昔書其文以爲正音有知其音能齋而誦之者
諸天皆遣飛天神王下觀其身書其功勤上奏諸天萬神朝禮
地祇侍門大勳三元保舉太一道備剋得遊行三界升入金門
此音無所不辟無所不禳無所不度無所不成太一天眞自然
之音也故誦之致飛天下觀太一遙應萬神朝禮三界侍軒羣

祅束首鬼精自亡琳琅振響十方肅清天輪高映萬象懸明海
光湛徹嶽穴凝煙萬國振伏稽顙帝前兵道自勝神勇自然冥
慧洞清大量𤣥𤣥也
