






<md:KR5a0001_HFL_057-009a>
元始無量度人上品妙經
元始洞𤣥靈寶本章迴<md:KR5a0001_HFL_057-009b><md:KR5a0001_HFL_057-010a><md:KR5a0001_HFL_057-010b><md:KR5a0001_HFL_057-011a><md:KR5a0001_HFL_057-013b><md:KR5a0001_HFL_057-014a><md:KR5a0001_HFL_057-014b><md:KR5a0001_HFL_057-015a><md:KR5a0001_HFL_057-015b><md:KR5a0001_HFL_057-016a><md:KR5a0001_HFL_057-016b><md:KR5a0001_HFL_057-017a><md:KR5a0001_HFL_057-017b><md:KR5a0001_HFL_057-018a><md:KR5a0001_HFL_057-018b><md:KR5a0001_HFL_057-019a><md:KR5a0001_HFL_057-019b><md:KR5a0001_HFL_057-020a><md:KR5a0001_HFL_057-022a><md:KR5a0001_HFL_057-022b><md:KR5a0001_HFL_058-001a><md:KR5a0001_HFL_058-001b><md:KR5a0001_HFL_058-002a><md:KR5a0001_HFL_058-002b><md:KR5a0001_HFL_058-003a><md:KR5a0001_HFL_058-003b><md:KR5a0001_HFL_058-004a><md:KR5a0001_HFL_058-004b><md:KR5a0001_HFL_058-005a><md:KR5a0001_HFL_058-005b><md:KR5a0001_HFL_058-006a><md:KR5a0001_HFL_058-006b>生起死萬變度人眞王隱韻混合自然
玉虛妙文總括至神元始之初洞化𤣥元肇明三氣生育萬靈
是爲道本無所不眞陰陽總會玉華煥彰無文不光<md:KR5a0001_HFL_058-007a>無文不明
無文不立無文不成無文不度無文不生是爲大梵妙粹之宗
紫淸上京瓊室雲房極眞所御生化之根浩浩帝氣或聚或分
朱陵丹天瑤臺閬風玉宸紫館方諸鬱靑巡布流衍周迴十方
中有度人起死之神中有迴生結化之君中有三素元君大神
中有十方皇靈丈人中有南上司命司錄延壽益算度厄尊神
迴生起死無量度人今日校錄諸天臨軒

東方無極度命神王長生大聖無量度人<md:KR5a0001_HFL_058-007b>
南方無極鍊魂神王長生大聖無量度人
西方無極衞質神王長生大聖無量度人
北方無極保化神王長生大聖無量度人
東北無極致仙神王長生大聖無量度人
東南無極寶氣神王長生大聖無量度人
西南無極迴生神王長生大聖無量度人
西北無極起死神王長生大聖無量度人
上方無極超形神王長生大聖無量度人
下方無極成德神王長生大聖無量度人

十方至眞飛天神王迴生起死無量大神並<md:KR5a0001_HFL_058-008a>乘灝彩梵氣金宸
紫翠流華景雲瓊鑾散花八威羽輦絳旗組帷霞輪珠蓋驂駕
龍鳳建執巾幢前嘯玉眞齊唱後吹簫籟同鳴獅子白鶴嘯歌
噰噰六眞啓途四將翼轅億乘萬騎浮空而來傾光回駕起死
迴生天機丞相南昌上宮韓司主錄監生大神執籙把籍齊到
帝前隨所應度嚴校諸天普告三界無極神鄉泉曲之府北都
羅酆三官九府十二河源速召司命迴生命還算窮增夀形死
易籖勾姓移名黑籍灰焚上解祖考億劫種親疾<md:KR5a0001_HFL_058-008b>除罪簿落滅
惡根不得拘留逼合鬼羣元始符命時刻昇遷北都寒池部衞
形魂制魔保舉度品南宮死魂受鍊仙化成人生身受度劫劫

長存隨劫輪轉與天齊年永度三途五苦八難超淩三界逍遙
上淸上淸之天天帝洞眞無色之境梵行
東方八天
洞幾寂夷天帝重光晞明
孔常茂祺天帝瑤旁祖璫
彥麗漢度天帝翹亞寵璐<md:KR5a0001_HFL_058-009a>
昌治秔銖天帝方詵九圖
沖忽晝虛天帝就佽爰表
雍田禧福天帝覺龍燕斤
全遙無思天帝斗巨莽沙

側淸舉藝天帝侯符命連
南方八天
角千火杵天帝霞鮮明尊
洞微浩陽天帝和裔並耀
起龍進成天帝藻濟倣
滁極鵰祥天帝褒允嘉<md:KR5a0001_HFL_058-009b>
峻房光重天帝定中慈昇
洎正由仙天帝邈思雲襄
空𤣥懷漠天帝輔甯氐安
崑嶼芳凝天帝妙曩滋來

西方八天
寶熙列儀天帝邈師至京
道維部需天帝九宸微樞
厯陶極眞天帝迴贊育敦
慶緒統皇天帝蒲延已存
制魔曠猷天帝澤煥頤洹<md:KR5a0001_HFL_058-010a>
亮恭侍祥天帝敷遠頓章
溶境麗光天帝玉攴鹿步
夏琳朱府天帝月嬰無將
北方八天

聚咸承籍天帝演題池琥
馬應崇元天帝頌頥布靈
蘿暠福世天帝神洋觀璞
詔印八鸞天帝都仙機
逸登翠廓天帝燄摉披堂
霄庭應朝天帝慧總龍<md:KR5a0001_HFL_058-010b>
釋虛素文天帝𤣥元神長
梵元勝樂天帝行維上監
三十二天三十二帝諸天隱諱諸天隱名天中空洞自然靈章
諸天隱韻召生之音立命之尊感化之神變化屍魔出胎成靈

陽和陰合降氣上淸無量之奥深不可詳敷落神眞普度天人
今日欣慶受度迴生起死厯關諸天請滅三惡斬絶地根飛度
五苦命生太𤣥魔王監舉無拘生門東斗送魂西斗筮魄北斗
定品南斗課年中斗主福大魁保生周護<md:KR5a0001_HFL_058-011a>三台總監眾靈靑帝
知覺白帝興能赤帝動識黑帝鍊精黃帝受形萬神居身靑天
魔王迴生繼絶赤天魔王還氣甦血白天魔王引息如繩黑天
魔王六用通靈黃天魔王制鬼育嬰五帝大魔萬神之宗飛行
鼓從總領鬼兵麾幢鼓節遊觀太空自號赫奕與天齊功上天
度人嚴攝北酆都天受命普掃不祥八威起死枯朽更芳神龍
列馭眞吏揚威天丁呼魂大帥舉身百神返歸玉輅金軒死注

斷絕鎖鬼北山擲火萬里流鈴八衝敢有干試<md:KR5a0001_HFL_058-011b>拘遏上眞金鉞
前戮巨天後刑屠割鬼爽風火無停千千截首萬萬剪形魔無
干犯鬼無祅精三官北酆明檢鬼營不得容隱金馬驛呈普告
無窮萬神咸聽三界五帝列言上淸寰虛遐默劫胞混康眇眇
億萬生化混沌外無定色內無定淵風行六虛金液浮天天上
天下無幽無冥無形無影無極無窮溟涬大梵遼廓無光中有
至精自知自生覺亦無覺明亦無明不以覺明道化全神神來
卽生神去卽死生卽胎謝死乃蒂落氣接神生氣索<md:KR5a0001_HFL_058-012a>神消血結
骨枯挺然屍居九蟲爲魅蝕腦啖髓藏神泥丸生道固天神不
去身起死成人爾有道力枯骨更生死滅冥默魂遊魄息如劫

未開昏昏寂寂赤明開圖運度自然元始安鎭敷落五篇赤書
玉字八威龍文保制劫運使天長存梵氣彌羅萬範開張元綱
流演三十二天輪轉三界周迴十方旋房厯心迴生起死還返
五常三十五分總氣上元八景冥合氣入𤣥𤣥𤣥中太皇上帝
高眞泛景神霄嘯詠洞章金眞煥擲流響雲營玉音攝氣<md:KR5a0001_HFL_058-012b>迴風
聚烟紫虛鬱秀輔翼萬仙千和萬合自然得生生命有神長生
大君無英左官白元右神太一包識司命頒靈桃康氣元合延
母精執符把籙追死更生上遊上淸出入華房八溟之內細微
之中下鎭人身泥丸絳宮中理五氣混合百神十轉回靈滌鍊
神形三一還眞萬氣齊仙仙道貴生無量度人上開八門飛天

法輪罪福禁戒宿命因緣普受開度死魂生身身得受生上聞
諸天諸天之上各有生門中有空洞謠歌之章迴生靈篇辭參<md:KR5a0001_HFL_058-013a>
高眞
第一欲界飛空迴生之音
太空之中無有內外一熒生光
變此天地天地何生熒光爲神
神立成氣氣亦無形無形無名
化生三淸乾坤萬類以此得生
能保此生生來無蹤天道貴生
鬼道貴終終盡其氣不終其神

神無終始和以天均自然迴生
死壞不經死者神逝胡不留神<md:KR5a0001_HFL_058-013b>
神其可留生死俱濟屍形委委
見性忽無見無所見與眞爲徒
骨有𤣥空氣入如風歘然神至
笑語形容此道維何以意合𤣥
𤣥通意感自然而然靈文迴玉算
萎屍返五官我誦上淸章制魔詣可韓
執契告司命沈冥立生還
第二色界起死長生之章

赤扉景霄上環日流紫煙中有綠衣人
吹簫乘白蓮稽首玉淸王校籍徵萬仙<md:KR5a0001_HFL_058-014a>
執籍招九魂秉策開八關命窮呼帝皇
寶杖指神還延生佩黃縷赤書鬱斕斑
七魄入蘂房玉女啓瓊軒羽蓋羅太上
靑龍遶烏鸞白雲迴絳宮靈光舞胎仙
命魔塞寒池誅奸瑩奇泉滅形無常鬼
恭誦大有篇百神守太𤣥流珠響珊珊
靈津濯枯枝柔條翳蘭鮮眞氣灑八極
玉骨同蛻蟬上道貴簡妙祕語甯輕宣

第三無色界高上神霄玉淸王歌曰
眇眇玉闕碧頂在上梵氣如河<md:KR5a0001_HFL_058-014b>
流演八天鳴湍寫鍊沸濤絞雷
我氣炎衝萬物生囘三界有生
俱承妙氣黃𥹋金液山橫鼎峙
賦其巨者高眞仙王與其細者
公侯佩璫研丹比豆玉京俄就
日月交飛我命長久亹亹繁生
握珠自得不知太空𤣥道是則
化機不運三界休息眞一未明

五行爲賊顧彼嵳峩風謠空歌
咳笑浩劫神都可過我位上王<md:KR5a0001_HFL_058-015a>
萬變𤣥中惠兆絶命九竅互通
返屍生形致天六龍至陽若無有
感和忽𤣥同
此三界之上飛空之中眞王歌音音參洞章誦之百遍名度南
宮誦之千遍靈魔保迎萬遍道備飛昇太空過度三界位登仙
公有聞靈音迴生返形勅制地祇侍衞送迎拔出地戸五苦八
難七祖升遷永離鬼官魂度朱陵受鍊更生是謂無量普度無
窮有祕上天文諸天共所崇泄慢墮地獄禍及七祖翁<md:KR5a0001_HFL_058-015b>

道言此二章並是諸天上帝及神霄眞王隱祕之音招致生眞
還復屍魂九宮揚靈煇三府凝玉津身被紫景面澤朱光超淩
𤣥都皆是大梵之言非世上常辭言無韻麗曲無華宛故謂𤣥
奧難可尋詳上天所寶祕於神霄玉淸上宮東華寶室依𤣥科
應運下傳若有至人齎金寶質心依舊格告盟十天然後而付
焉
道言夫天地運度亦有否終日月五星亦有虧盈至聖神人亦
有休否末學之夫亦有疾<md:KR5a0001_HFL_058-016a>傷凡有此災皆可迴還生氣起濟窮
絶同氣皆當齊心修齋六時行香十遍轉經福德立降消諸不
詳無量之文普度無窮

道言夫末學道淺或仙品未充運應滅度身經太陰臨過之時
同學至人爲其行香誦經十過以度屍形如法則生神赴身宮
室開明死戸閉塞穢胞蕩淸天機𤣥省南昌上宮返其䰟神隨
其學功計日而得更生轉輪不惑便得神仙
道言夫迴生起死靈寶所重神霄禁書大至<md:KR5a0001_HFL_058-016b>天地細逮人物皆
有生死增減益算之道天地運終己亥交氣星宿錯度日月失
昏躔次推移四時失度陰陽不調金勝火伏國境有災兵盜時
作太一行宮疫毒流行兆民死傷人運臨剋師友命過眞譜斷
宗亦當修齋行香誦經迴生以成吉起死以破凶福應不淪生
道咸賴切於己形施於天下靈祕至微下學殊昧夫齋戒誦經

功德甚重上消天災保鎭帝王下禳毒害以度兆民生死受賴
其福難勝故曰無量普度天人<md:KR5a0001_HFL_058-017a>
道言凡有是經能爲天地帝主兆民行是功德有災之日發心
修齋燒香誦經十過皆諸天記名萬神侍衞右别至人剋得爲
聖君金闕之臣諸天記人功過毫分無失天中魔王亦保舉爾
身得道者乃當洞明至言也
諸天中大梵隱語無量音道君譔
元始靈書攝氣還和玉篇
東方八天
帝錫寶瑄賚仙績洪元奥昊允

資昇九沖確璃峻翹璨華炎封<md:KR5a0001_HFL_058-017b>
邃亶瑤廊靈池杳府鑒池斗普
載護龍祖尚師趫騫願寂宿與
丹策韓璽玉璣遠威奏逕直鑾
偏呈邱陂
南方八天
軸璆蘭序展逸冒弸欹移追胡
囘靈君漢萬齡柱天金鑿曜殿
葳萎美眸皎慶枚施爵關神那
疆鄙攸司鬼社興生獨官呵泉

濟龍穴火灌瀆旼𤣥秀魁璘女<md:KR5a0001_HFL_058-018a>
福和育千
西方八天
适錄伊駟陰裳比暄漬雲吸灨
白鍊虎邅氣弦浴神庚魂繞乾
斗閣注簡命皇奏延渾恍廓合
應殊交淵沔漠甫察丹露虯仙
竟祈蕭琢月薦璵偕整審屍爽
宸令迅傳
北方八天

極道無壁靑神意閧溢漿泝巓<md:KR5a0001_HFL_058-018b>
默求取饗餌歛藏鬼鳳石玉響
香英靜南俱圍並黨隙窬密靈
妙好自并忽劫億仞止圓洞淸
教滔唱繁眞至眇綿浩宅罔住
混古稽言
道言此諸天中大梵隱語無量之音舊文神霄眞王紀錄紫臺
碧閬之上招諸天以囘生勑北都以起死鬼神禮之以增靈仙
聖佩之以洞妙天地因之以化育陰陽通之以媾形鼓槖運神
氣來命會生道之諱不可不知以<md:KR5a0001_HFL_058-019a>保長存天眞皇人昔書其文

以爲正音有知其音能齋而誦之者諸天皆遣囘生復形神王
下觀其身書其功勤上奏諸天萬神朝禮地祇侍門大勳眞仙
保舉上淸道備尅得遊行三界昇入金門此音無所不辟無所
不禳無所不度無所不成天眞自然之音也故誦之致神王下
觀上帝遙唱萬神朝禮三界侍軒羣祅束首鬼精自亡琳琅振
響十方肅淸九峯靜默七澤吞烟萬靈振伏招集羣仙天無氛
穢地無祅塵冥慧洞淸大量𤣥𤣥也
