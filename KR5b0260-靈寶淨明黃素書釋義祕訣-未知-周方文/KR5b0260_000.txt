








靈寳淨明黄素書釋義祕訣身五
弟子方文謹稽首
眞師敢問黃素書數事伏望
玉旨眞指根源分明垂教
書曰五炁朝元三陽聚頂方文伏覩鐘離
眞仙與吕眞仙作傳道集說錬大藥金丹
事有曰五炁朝元三花聚頂五炁不離五
行或曰五藏也此曰三陽彼曰三花陽亦
炁也且人之生諸陽聚於首五藏之炁自
是朝於泥丸故目能明耳能聽鼻能嗅舌

能味而錬金丹曰五炁朝元三花聚頂只
恐别有造化伏乞分明指示
五炁五藏之炁合而朝於元宫元宫謂下元
守下元之旣固然後達於中元達於中元故
朝於上元名曰三陽花者三陽之異名也此
元陽之運動凝結爲五運用爲三如此之時
丹巳成矣慶雲生於頂門而頂之炁巳開如
日月明耳聽鼻嗅則非正朝而聚也
書曰當思一身何所從來方文以謂今世
之人不知所以死身之從來乃從天地之

一炁兩半相合父母之炁造化之本始也
知從此來當從此修即合根究造化之本
始若從此孤隂而修未合厥旨伏乞宻賜
垂教
人之初生本乎一一與言爲二又一二之說
一二相化故有眞水眞火而精神具旣識眞
水眞火斯能知所從來
書曰日月差互不能成功方文詳觀丹經
全以日月垂象爲則此眞法象也能法象
日月則能奪天地隂陽造化而差至不成

功者周易參同契云日月相撢持陽雄旛
隂施隂雌變黃色又曰纎芥不正悔吝爲
賊隂眞君丹經云採有日取有時又張眞
人詩云毫髪差殊不作丹所以差殊如何
何道得不差互此是火侯願賜口訣
日月之象本乎精神精神之生存於一二一
二火候之正數也水火有抽添之用然於年
中選月月中選日日中選時故無差互此語
載在火候
書曰辨水火交龍虎明丹藥曉鉛汞㑹抽添

轉河車方丈窮究丹經丹經不離隂陽而
生異名凡數十種如水火龍虎鉛汞河車
皆一也而此曰辨水火交龍虎明丹藥曉
鉛汞轉河車何也識水火即識龍虎識龍
虎即識鉛汞矣此便是丹藥之材也如何
曰辨曰交曰明曰曉曰轉若抽添之數又
自是火候若不識藥材如何㑹抽添也望
指其要使不相妨以圖後學易曉
水火龍虎同名也水火言性故曰辨未有用
也龍虎言情故曰交巳有用也鉛汞言其形

則知其爲藥之材斯可曉㑹抽添即能轉河
車
書曰以魂制魄則知日月之生没焉
日月生没天之道隂陽之至數也魂魄者
人之神可以知之乃欲以魂制魄然後可
知何也
此謂兩賢也右爲命門屬陽爲魂隂右陽左
而乃在右制魄之義也右賢之炁夜半升於
左目左賢之炁日午生於右目則知日月之
生没也子午之時日月生炁之至數

書曰心腎二炁相交故曰眞水眞火
心腎爲坎離爲水爲火人人有之然丹經
謂採有日取有時不在心腎張儀甫丹經
乃云妄指心腎爲坎離此曰眞水眞夫何
也
心腎相交斯可言眞不交不足以成眞蓋相
交乃能有子
書曰龍心也虎腎也腎炁易耗心液難積要
在知交合之時採取之法有自火中生水水
中生火顚倒之術在也

虎龍即水火之異名也又曰龍木也虎金
也旣屬金木何故以心爲龍腎爲虎腎炁
何以易耗心液何以難積交合之時是下
功時龍虎交合日月炁合也心腎炁自交
合有時也採取者採取何物從何物採所
採之物可見不可見可名不可名火中生
水水中生火固爲顚倒而人身之中如何
得便火中生水水中生火一一望爲
詳示
此語與前說相互換也火生於木金生於水

即子從於父得眞性矣然火水未濟不交變
不能以有用此火中生水水中生火之至術
也火運用可便生水此口訣不可紙筆道
書曰内丹者藥材出於心腎是人皆有靈胎
就眞炁生於如龍有珠牛有黄本於黄芽生
内丹成方文以丹經考之并自古修錁髙
眞所著述所謂藥材者非在心腎之間若
在心腎之間即是人皆可以結靈胎也孤
隂寡陽不能成造化龍以何道而有珠牛
以何修而有黄黄芽者不知是何物也可

得見否何故謂之黄芽黄芽大丹頭也得
黄芽即又要行火候修持然後内丹可成
以何道而得黄芽生
藥材不在心腎復歸何處心腎之用自有根
本龍不以耳聽而以口聽善於内視牛能鼔
嚥而人不能所以心腎之藥不能成眞
書曰交龍虎辨丹藥砂中有汞鉛中有銀鉛
汞相合煆錬自成
交龍虎辨丹藥且丹藥未辨如何得交龍
虎龍虎便是丹藥也辨得丹藥然後可使

龍虎交砂中有汞鉛中有銀此便是丹藥
但非是凡汞經云凡汞凡鉛不勞弄正爲
此也煆錬者此乃火候如何下火候書中
都不說但云煆錬何以下火願詳指示
此謂火候又魂制魄之說知魂制魄即見火
候火候可以用時易月以刻易日不在乎年
深也
書曰鉛汞抽添之法要達天地之機
大凡抽添巳是得藥在爐抽添者火候抽
添也達天地之機者合日月之進退經云

萬論千經講至眞不將火候著於文要知
口訣通玄處須共神仙子細論自古火候
不傳文字願賜夢授口訣或親蒙
聖訓方文雖巳知恐失眞實及至下功却
有差互可惜今日幸得遭遇䖍切叩請以
考正所學不勝幸甚方文皇覆
截法中有火候當以面授方文伏見
眞師昔日豫章與衆仙唱和詩曰刃鋒
頭兩角飛起金丹便落更候八月中秋專
記勿令忘却又一刃鋒頭兩角生金丹只

向上頭成此皆言上品大丹方文雖已得
知未知合與不合
眞師昔日修行事乞賜訓誨方文伏見
眞師行三五飛歩事莫便是隱書
太微帝君鎮天英守延期存元輔事否
方文見行之乞賜批示又伏覩
眞師得下義神方事莫是
老君金口要訣事六丁玉女事否欲望
批示方文呈覆
此乃修丹之截法也後人多恃其聦明僞爲

謬說以誤後學終不能成功不知一刀鋒頭
者水中有金也兩角者火中有木也以木巽
火然後能水沸八月中秋者十五之數也十
五河圖之數八月者金也引脾之說非直指
八月十五日三五飛歩不言三六四五而曰
三五眞人星也眞人星者虚一已以爲用存
身爲眞人守三三數之成眞人星第三星也
能存眞人然後能變化此非金口要訣六丁
玉女事丁義是一人常言金丹之術本不姓
丁名義隱其名以丁義丁者火也義者亦火

也此火中火以眞火合凡火此正火候之法
亦不曽以授人當别以相示
方文伏覩
眞師興靈寳淨明教法而靈寳妙道在度
人經中教法甚多方文甞探𧷤一二伏望
眞師大演度人經教以爲教法之祖又行
持符法在於積行累功伏覩
九老帝君廻屍起死之經本出度人眞經
亦是靈寳法門伏乞
眞師頒示眞本以教在壇之士方文呈覆

度人經者太上始授之於道君道君授之於
我我未全其妙故道君直指淨明之教以爲
度人之喉襟如彼元綱亦其至妙勤而行之
不在多閱所謂一撞三關門直出九衢路汝
知之乎又曰九天又曰三天又曰三九此其
要妙想所未知何謂三九者十二之數也捨
三以爲九則九鼎也存三以爲三即三關也
此正三一之法一生三二生四即金木之用
昔廻屍起死之經爲度人法教之術今則眞
本訛舛無復可辨好事者易之故炁鏡之篇

誤人多矣近作丹井縁事乃以時數未定然
此經更數日方可出終以相授
方文赫赤金丹一日成古仙此語實堪聽
若言九載三年者緫是拖延欵日程又云
都來片餉工夫永保無窮逸樂不知何道
如此之速又云以汞投鉛以鉛投汞而造
化成亦片時間爾又云眞鉛是永中金古
仙詩云世人不識水中金又云識者便是
眞仙子是知一㸃眞金便作仙吕公詩云
捉得金精作命基又云須得眞鉛錬甲庚

火取南方赤鳯髓水求北海黒龜精於此
見水火自是水火水火乃在心腎也眞鉛
自是眞鉛非在心腎之水火錬此眞鉛乃
是大道望
眞師慈悲不隱的當宻示方文呈覆
一日之間取黄素之炁而吞之乃八十一文
也何謂八十一文九九黄素之緫炁欲知欲
取清和濁仍留濁去清工夫别無事一刻也
能成又汞投鉛鉛投汞則造化之法心交腎
腎交心兩炁相假合不離於一二金鉛中之

子也知其母識其子矣此左腎之炁升於肝
以達於肺而入於頂由頂而還中所謂上下
五分緫炁上玄從此可知眞鉛之金甲庚之
義也
方文受
太上五雷神法乃
眞師遇華岳向玉洞靈安汪眞君所傳今
惟有五印眞文其餘醮祭四維神法不全
并赤鵝等符文未見應千訣目恐未眞的
更乞

眞師特賜頒示方文呈覆
終不及今之正一五雷法徒費心力前日監
度眞師五雷乃其要也
方文自癸酉年年始二十見一西川李道
人說汞事拜採取之法至庚子年又見東
京一陳道士傳方文丹經鉛汞事至癸卯
年又見河朔一王先生及京師庶道人拜
郷人王學士參同丹竈鉛汞事及火候去
年任官崇仁遇王絳州先生髙弟傳火丹
之法甚詳巳奏知

太上同結丹友及講論火候子細縁火候
不立文字止存口訣今告
眞師決其是非端的令方文無疑欲擇庚
戌年下功成就大藥伏望
眞師輔佐教誨方文今黙問火候事乞
報應詳示方文呈覆
未得門庭空多差路事非竒異未欲盡言只
如採取之法須問採何藥可見不可見可聞
不可聞或不見聞或須見聞只在一二火候
之法周天火候錬形之訣不足以成金丹如

欲成丹須辨丹中之火候下手亦有術要知
心上事須向腎中推腎中有眞火鉛鼎生金
液何謂鉛鼎生金液木生火金生水水火夫
婦之用金木父子之用也有父子然後有家
何謂有家脾中之丹也然求夫婦必能相剋
非相剋不能相治非相治不能相生欲知其
術只在一二一二之說更細思之可且講此
一端其中未有曉者無惜以喻
方文禀問下項
一劒訣中如何是金木相剋日起手此

後日日存想不知在甚時或無時候
或只遇金火日存想夜間如何
一金水相生日起手鑄惟復日日鑄有
無時候夜間如何
一如何養一年
一如何磨劒
一金水木相生日如何是
一訣尾有心授之語
相剋相生謂之支干相生相剋之日心授乃
隱訣用之從師所指秘術也

方文行丹景道精隱地八術内玉皇道君
正諱隱名不同及不識天篆欲問下項
一八宫玉皇正諱
艮宫曰太噐震宫曰幽窕(或曰幽寥)
巽宫曰无英離宫曰伯史
坤宫曰運珠兌宫曰二儀(或曰二義)
乾宫曰元輔坎宫曰隂精
一紫清帝君

實名雖不同然八宫皆北斗玉皇君之隱諱

各隨其所在而用之如金在石爲鑛在鎔爲
之丹
方文欲問召使玉女有何捷法六丁玉女
名字與符多不同欲乞
教誨
玉女之法皆出一宗然誠者易感今法之无
訛謬者莫先於白猿經


靈寳淨明黃素書釋義祕訣











