








丹房奥論序如一
竊謂金丹大藥丄全隂陽升降下順物理迎
逢聖人所謂格物致知大槩不過子母相生
夫婦配偶之理須藉水火無私之力結搆鉛
汞二物之精要得眞土擒鉛眞鉛制汞加以
手法火候故能超凡入聖返老還童後世學
丹之士不識眞土眞鉛不知手法火候惟求
世間罕有之草水衒惑於人各述已私妄施
工巧迷迷相指白首無成深可歎惜某幼慕
清髙樂聞至道求師訪友未造玄機後因天

禧戊午宦遊金陵遇仙師魏君顔眞人第一
得傳太清六一紫虚九丹之妙與夫造化口
訣遂回至湖湘詣南岳醮謝天眞依訣修持
一一可驗信知手法火候不易傳之於世遂
使後學莫窺端涯某不敢私秘敬將師授口
訣巳試之效集成帙目之曰丹房奥論得
之者不宜輕泄漏慢自當珍藏寳惜觀此若
能觸類而長實有益於同志矣天禧四年庚
申上元學仙子程了一書


丹房奥論
學仙子程了一著
一論眞土凡土
土爲天地之中炁功能攅簇五行生育萬物
金得土則生木得土則旺水得土則止火得
土則息修鍊者無土不可成丹不死此硫黄
芽猶農家不耕田而欲得禾難矣故先賢立
眞土之說以悟後學可不知之夫八石禀炁
於天成形於土其性嗜隂而畏陽遇火則飛
莫知所向若經草木煑錬金石温養留形住

質能與天地齊堅日月共乆若以㸃化五金
制養諸藥皆可成寳此名眞土如磁石石中
黄陽起石之類亦可作外匱養藥惟其形質
頑囂志性愚濁故其功不侔耳
二論眞鉛凡鉛
眞人云眞鉛不與世鉛同修鍊全憑造化工
一鼎可藏龍與虎方知宇宙在其中此言眞
鉛奥妙世人不知是何物拘泥黄丹韶粉或
者鉛中取銀砂中取金謂其元炁未散認作
眞鉛去道遠矣眞鉛即水銀一味更無餘物

須是不經母氣入眞土匱温養日乆遇火成
質鉟韛不折分耗其功可以起死回生返童
還老瓦礫遇之立成至寳此名眞鉛乃五金
之母還丹之祖黑鉛再爲藥中之害若用非
其法則諸藥隨成懦質竟爲棄物尤難改制
修丹之士深宜察馬
三論眞汞凡汞
按八石本草云朱砂乃隂中金液與離宫所
交之炁下降入地結汞而成借南方爲體所
以眞人取砂中之汞鍊而爲丹其謌曰抽爲

砂中汞還燒汞作砂胎中受五彩火裏現黄
芽此之謂也夫大丹以眞汞爲先者經云萬
般修行先要伏心萬般修鍊先要伏汞蓋汞
人不究根源妄求配合硫黄雖可爲靈砂及
者水銀也即朱砂所岀仙經所謂眞汞者世
其還返則便踈虞此葛真人所謂但能求赤
髓之意砂中汞是也今修鍊之家又不能考
究朱砂受氣之深淺夫天地五行之炁鍾於
山川秀發之地爲金爲玉爲瑞草爲醴泉朱
砂之與水銀尤爲天地精英之炁結聚而成

也若以受年月日計之則相去又遠經中真
液與離宫之炁千餘年聚爲水銀又壹千年
結爲朱砂如松脂入地千年化爲琥珀之類
是也若取凡汞爲用則何以到同體乎蓋凡
之與眞相去千百年之遠則運幾周而可以
足其炁數以是言之其差可知矣
四諭三砂
大凡制汞成寳須要子母留戀夫婦歡合方
能成丹舍此而求不可汞以硫爲夫金銀爲
母得硫則堅得金銀則實夫婦子母之道存

焉子母尚義時乎可離夫婦尚情理不可去
所以朱靈二砂雖出處不同俱是硫汞配合
成體得全夫婦之道若經神草煑煅縱無靈
藥制鍊但得鹽礬硝鵬及磁石石中黄等頑
石匱養便能住火成汁惟不能成寳耳知受
母炁亦可到家母砂乃母汞交結而成經草
木鹽礬醋等煑之則堅用梅核石蓮毬煅便
可乘槌若遇大火坯冶則汞走而母僅存蓋
因母體遇火先燥逼汞逃去非徒無益而又
害之近世學丹之士不知所自但以母砂爲

㨗徑理入玄微誠難措論夫水銀成寳則與
糝制同功故母砂須得真鉛等靈匱制養或
作貼身煅鍊眞死可過大冶不拆謂之倚母
糝制雖得眞死匱温養若非至神至虚之藥
一坏一拆母子仍舊分離亦復何用今人或
以草死朱砂及丹養二砂二砂作母砂貼身
入梅核固煅稍能住得半錢一銖便謂之母
砂成寳殊不知所住者二砂中之翻身汞耳
非母砂汞也然感氣砂雖借母炁而成體不
爲母所拘禦得以自如見火未便飛走若用

草藥煑竪須入水火鼎養煅令受得火力再
入靈匱温養返易成功機緘盡露學丹者須
踐履而後知之
五論三黄
凡修鍊三黄須當知藥性火候苟不究其藥
性之緩急火候之輕重悉成灰燼雖悔何及
硫内禀純陽火石精氣而成質其性通流内
含猛毒見火易飛最難擒制藥品中號爲將
軍謂其有削平治亂之功若得神草煑制大
火煅之立可眞死惟有猛毒之威不易消滅

若便用養諸石反見傷殘猶將軍難制而易
死雖千載之下凛乎英氣亦不可犯之謂須
是進火加養直候脫去黑褐二色隨草變動
成眞金色或成朱砂色或成雪白色然後用
之大能去邪歸正返滯還情徤立陽精消化
隂魄雄黄則偏陽而無隂雌黄則偏隂而無
陽丹家所謂孤隂寡陽雖易制伏惟難眞死
先須用草煑過然後緩緩進火加養死者良
然非得𥐼膽死汞等藥不可點化非配合朱
砂硫黄不可養物故藥品中以雄黄爲輔佐

之官雖能通靈謂其初無全功若不配以諸
藥實難獨用直書以記學者識之
六論三白
經云𥐼砂在五金爲賊五金皆畏之附砒粉
可通造化又云砒霜草伏眞死可以點銅爲
銀與粉霜最爲相宜得𥐼相附可成至藥世
人謂此不過點化丹陽而巳殊不知砒𥐼眞
死乆養無毒若得母炁鬱蒸亦能轉制諸石
及用之匱養膽石雌雄名曰五靈神丹轉白
爲黄其功尤大粉霜獨水銀一味借鹽礬硝

石搆鍊爲霜丹經稱爲神雪或云佐以草死
砒同作丹頭入於神室緩火養死即是眞鉛
其功豈秪換骨耶但其體本全隂極難制伏
不易眞死若非伏火朱砂不能住質大抵亦
須憑母炁而後成去母離陽萬無一可經云
粉霜以隂造隂微陽亦無非眞死三黄曰神
砂銀等非靈根不能成寳非伏砒不得軟骨
非伏𥐼不得軟潤愚因見此說常以粉霜以
砒𥐼合胎入四神匱養經百餘日用之點化
丹陽適然俱成黄金其神靈變化如此豈易

度哉
七論用鉛
仙經云用鉛不用鉛却向鉛中作及至用鉛
時用鉛還是錯蓋常至此而疑之曰用鉛是
錯則不可用須向鉛中作何耶此非神仙謾
語乃常人不知其用爾苟得鉛之法何患乎
丹之不成學丹者先當明其理而後用之銀
由鉛而生鉛銀未分胎之前神炁混成用之
匱養水銀等藥則可成功分形之後元炁旣
散則鉛爲鉛銀爲銀矣豈可舍銀而求鉛遽

欲以鉛而成寳者乎天下寜有是理耶法當
鉛三銀四同擣成末再以靈草煑制進火養
鍊日乆今其神炁歸復方可匱養朱靈二砂
或作鉛砂入母匱母砂入鉛匱乆養而能成
寳但非歳月乆遠恐難成就凡八石曾經母
匱養過眞死無性再入鉛匱養鍊月餘其功
又倍於常矣若見寳之藥亦入鉛匱養煅或
用感鉛氣藥作關坯銷庶無耗折之患嗚呼
龍居蛇腹母隱子胎物理迎送造化之妙非
天下之至神其孰能與於此

八論用母
凡奪天地造化修鍊金丹唯水銀一味而巳
須假祖炁以全其質猶嬰兒在母胞胎中神
炁温養方能成形故喻金銀汞爲母子汞性
輕飛隨物感遇不易制伏必先養鍊朱靈二
砂爲丹基然後制汞成生生變化之道法當
靈草煑制火燒不動大鞴作汁胎色不移次
入金母温養日乆可成大丹如火上燒之猶
有光焰蓋是硫炁未死若便用母養鍊則吞
汞食母互相吞啖必致耗折母體母身旣虧

元炁羸弱豈能長生須要受母炁不吞母爲
上有母不靈無母不成即此義也或謂硫不
蝕金輙便用金爲母養鍊滿擬可成豈知金
至剛汞至柔二炁偏負情不相親徒費嵗月
不能成寳所以焦金不入丹砂故朱靈二砂
用母必先銀而後庚名爲金筋玉骨若去銀
從金不遇明師豈能成就愚得口訣云硫信
未伏必先吞汞而後食母每銀四兩入粉霜
一兩同研和匀作匱養鍊二砂則硫吞汞炁
未竭力巳摧矣何暇復母耶此爲添子援母

又爲姹女抱嬰兒若以金養二砂之理言之
金汞雖剛柔不親乆乆相處亦能情同世之
用金養砂者蓋不明金遇火則燥汞見火則
飛金汞難以共乆精神不交所以無成每金
四兩入粉二兩一處研細用養二砂則金欲
燥而遽未能燥汞欲飛而遽未能飛得以乆
處情相親狎何患丹不可成愚悟其理遂歷
試之一一果驗但不可輙加大火使汞易爲
飛走不能成功宜緩火温養爲妙如無粉霜
以母汞結砂爲之亦得還源出母之法入地

坑中埋一二曰去其火毒金用青盬捺頭大
火一煅銀四兩入水銀一兩黑鉛二兩夜明
砂少許同煅後方入爐𤇨庶無屈折
九諭假借
古云家有死三黄不用置田莊又云家有眞
死砒金銀爛如泥此說固然不明假借其理
幽微未易知也世所修鍊者紛然其眞死三
黄砒中間豈無一二不能成丹何哉失其假
借之道耳燕雀不生鳯狐兎不乳馬若無眞
父母所生俱是假今人但得一藥眞死便欲

制汞成寳乆而無成則歸咎於草之不靈非
草之罪蓋不得母炁薰蒸精神不全之故也
凡修鍊雌雄硫砒不要十分眞死須是存性
先用金母養成其形後用銀母足成其炁然
後用此轉養朱砂靈砂粉霜汞牙無母之藥
亦可成寳前用母篇朱靈用母法旣言先銀
而後金此却言先金而後銀者何蓋取其汞
易相親也如硼砂硝𥐼等草伏住火若用銀
母養煅亦能制汞藥雖眞死不經母養祗可
轉制諸石若欲乾汞成寳不可同日語矣

十論制轉
修鍊者不患爲母之爲難惟患轉制之爲難
若明轉制之理則一可成十十可成百生生
變化無有窮盡所謂得其一萬事畢豈易爲
事哉今人不達斯理恣意揣度盲修瞎鍊至
老無知尤可哀憫夫五金八石雖有逓相制
伏之說中有可制不可制之道存乎其間經
云硫養雄道在同雌養雄各西東又云砂養
砂則砂折砂澆汞則砂活若此之内儻非師
授雖智過顔閔不可得也轉制之法妙在神

水華池經云以鉛入汞名曰華池以汞入鉛
名曰神水聖人喻眞死之藥爲鉛末死之藥
爲汞以鉛制汞則汞形全以汞滋鉛則鉛氣
盛彼此相益庶能長生眞人云以神養神岀
幽入冥以氣補氣壽永天地猶此理也今人
却以鹽礬露水沐浴死藥爲神水華池誠爲
可笑所以古聖秘藏不可輕傳於世修鍊之
士尤宜細詳凡八石眞死須是添得方能通
靈謂其本體曾授藥毒凌持火逼形質枯槁
精神疲弊故加入本類添養復其神炁全其

形體方可轉制諸石惟朱靈二砂乃硫汞成
體勢有偏枯便難變化須當知砂養砂則砂
折砂澆汞則砂活之妙雖是二砂眞死若欲
養砂澆汞須再用硫黄炒過更加草藥煑制
進火加養大煅成汁方可匱養生砂及作丹
基澆淋芽子凡經三四次必須又依前法用
硫制之方能綿遠庶幾不致崩塌或云一黄
死衆黄隨一黄不死衆黄飛誠非確論若硫
黄眞死可以轉制諸石若雄黄眞死則可轉
制雌黄未聞有雌養雄雄能養硫之理世人

但知眞死砒可以養粉點骨豈知以此養二
黄點庚尤更捷徑所以古有云家有死砒金
銀如泥之言粉霜眞死亦與眞鉛同功不可
拘泥於點骨學者自宜消息不必形於多言
十一論澆淋
澆淋亦轉制法耳但八石伏火皆可轉制惟
有澆淋一法須用朱靈二砂草伏住火入母
養令眞死作汁可以成寳再加母力乆乆養
鍊使其精神充備根本堅固立爲丹基庶得
母壯子靈可以長生倘制度之不合温養之

未成或獨善猶且未可又安能兼善哉今人
不明此道惟只計較縻費祗誇母少爲竒殊
不知所用各有法度若屑屑如此非惟無益
亦且徒枉前功若欲二砂作丹基須是多多
換易新母養過取岀添硫炒制以不粘銚爲
度再以元草汁煑過仍用滴炒入水火鼎内
大煅成汁每丹基四兩初次澆汞四兩或二
兩其砂乾渇汞不成芽至七日或半月啓合
又澆汞二兩或三兩或一兩方成芽矣如此
澆至三次或四次看其形勢如何或如龍蟠

虎踞或如鸞飛鳯舞或如瓊林玉樹如此形
狀皆爲吉兆若見如塚墓之象及油汞過多
則是丹基力竭矣急抽去芽子取丹基再如
前用硫制過其芽子若有四兩抽砂中眞汞
一兩同研如粉亦用硫黄煑過更加些小母
片及生雌雄少許依本法封固再入爐養火
則汞又復起成靈芽澆及七次與九次須以
生砂代汞入之此名七返九還如此積至一
斤取芽又入砂中汞四兩及生雌雄少許再
以硫黄白水同煑三五伏以銀二十四兩作

神室納芽於其中入眞土等匱養鍊三七日
或五七日或七七日芽俱成寳取岀分作五
處入水火鼎大煅作陀則又成五匱丹基仍
依前法澆汞生生化化其道無窮古仙所謂
子生孫孫又生孫也到此地步脫胎在此矣
變化在此矣糝制在此矣世人不見亦不識
借問何時得到家學者不可視爲泛常更宜
加意於此
十二論點化
刀圭入口換骨成仙錙銖入質易賤爲貴非

丹頭之至靈造化之至妙何由竟灌漑於骨
髓哉此乃移神易氣之道猶世之染法非透
骨藥及諸礬不能成其妙用然汞眞死皆可
點銅爲銀何故先賢惟以粉霜爲點銅之上
藥蓋其間曾受礬氣故也若以朱砂靈砂母
砂粉霜之類點銅先須用點銅砒同砂一時
每一兩丹頭用砒三錢或用貳錢者然後將
丹頭砒與銅珠相拌同崑崙紙數重包褁装
在甘鍋内上面下藥關實築須用濕炭頂火
坯之熟搧二三千鞴慎勿觸動常令頂火實

少歇再搧一二千下提出爐候冷破鍋取之
其物成一陀在鍋底如有黑色再用鉛煎不
可用硝提如欲點銀成金非砒𥐼膽礬不能
透骨非雌雄二黄非曾空二青不能正色非
點聖銀不能成至道有此數理若非眞土眞
鉛匱養成諸藥不可爲也舉世皆知砒粉可
以點骨豈謂砒粉匱養雌雄膽𥐼曾空二青
點庚尤妙或點化凡銀須用藥瘦其本體然
後結成丹砂和丹頭同乳成粉入鼎装頓封
固逼去水銀加以大火一煅取入爐鞴冶成

至寳矣靈丹若就雖瓦礫亦可成金非苦酒
苦醋金鹽玉䜴煑鍊不能成也此理玄微不
傳于世學者亦當知之
十三論灰霜
灰霜乃草木之精液味鹹惟毒残賊五金丹
䆴家所以多不敢用若以煑鍊八石立能拒
火功力甚大苟得手法去盡鹹味加火乆養
是化藥成水若得如此則藥死矣切不可棄
亦可變通縁其毒炁能透金石用之煑制多
懷經云不見其形方爲眞死蓋謂此也急用

藥水傾入淨器中澄定十餘日候其上清下
濁逼取上清水煎熬成霜取下濁底乃藥也
熬乾入合装制以熬成霜捺頭養火七日或
十四日藥眞死矣再用研細用沸湯陶化攪
匀又入淨器中澄定藥若墜底又逼去上清
水不用再換湯澄之澄時須是緩性爲之不
然藥隨水去直待去得鹹味盡大火乆鍊此
藥方靈用之轉制諸石可爲至藥齊功不可
以爲灰霜而忽之余試之有信乎葛玄所言
灰霜最爲下法諸藥見爲厭死若得變轉亦

成上法非謬言也惟硝硼𥐼礬用此煑制者
切不可用
十四論煙煤
煙煤乃草木之神炁丹䆴家亦多用此縁其
精神不足制養諸石末見全功若用本草煑
鍊過却以煙煤捺頭入爐温養方能伏火如
獨用此不可成也余親試有驗書以記之
十五論作虀
凡用草煑制諸石皆以新草汁爲良安知一
草制一藥若非有毒其藥不死人視之雖不

見其毒藥視之即有毒矣先賢恐草毒傷殘
藥性不能通靈故立作虀之訣法當用草絞
自然汁置淨器中用紙䝉蓋春秋三日夏二
日冬五日然後逼取上清水煑藥庶幾藥性
不受傷殘則有全功試之可効
十六論装制
大法爲丹装制手法最爲要緊倘不明此須
有眞鉛眞土等匱則子母混雜新舊相參孰
是孰非莫可考究故轉制之道以裝制爲先
且如八石匱養諸藥若砒𥐼三黄等作汁之

藥秪可築在合底用死匱藥捺頭封固養火
若言鋪底蓋頭㘽蓮等名狀此特言養靈砂
朱砂母砂之法也凡養母砂亦須用梅核石
蓮橡斗藥葫蘆等固定方可入匱温養倘非
如此終有所失又如眞土眞鉛養三砂如硫
匱須用生硫貼身朱匱須用生朱貼身惟四
神三黄眞鉛等匱須用粉霜貼身各以其類
貼之中存類死之理此雖是𤨏碎之語苟不
知蹊徑未可圖也
丹房奥論
