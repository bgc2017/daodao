








二懴同卷結十
九天應元雷聲普化天尊玉樞寳懴
雷霆玉樞宥罪法懴


九天應元雷聲普化天尊玉樞寳懴
法事如儀
具職(臣)姓某誠惶誠恐稽首頓首再拜奏啓
三清上帝十極髙眞髙上神霄八宸上帝九
天應元雷聲普化天尊九天應元府卿師使

相一切聖眞玉霄内院中司東西華臺玄舘
妙閣四府六院分曹列局賛化掌事一切聖
眞神仙九天雷門使者糾録典者㢘訪典者
掠剰司大夫主者積逮司大夫主者幽枉司
大夫主者報應司大夫主者雷師皓翁眞君
莫賺判官典者雷部官衆三界眞靈恭望洪
慈洞囬昭鑑入意(臣)聞赤書玉字昔元始開
碧落以度人鳳篆龍章我祖師由神霄而闡
化恭惟
九天貞明之大聖玉清眞王之化身分形十

方運心三界拯衆生之苦惱挈下土之沉淪
三十六天天天歸主宰之權千五百劫劫劫
運慈悲之化苟𦤺寸忱而稱念悉令萬願以
從心重念某等億劫塵勞多生業垢貪嗔癡
愛萌於立身行已之間殺盜邪淫形於舉心
動念之際身三口四人百己千有漏幻軀無
邊罪障是非海闊人我山髙非仗懴揚曷叨
恩宥恭惟
九天應元雷聲普化天尊爲群生父爲萬靈
師矜念迷途鑒觀歸嚮不忘大羅之誓願特

允小兆之讃揚遥駐浮空曲垂省録(臣)干冒
天威下情無任激切俟
恩之至䖍運一誠志心朝禮
金容玉相天尊
志心皈命禮
玉清聖境清微天宫鬱羅䔥臺之中森羅淨
霐之上現有爲之梵相具无極之神通敷演
眞玄破無有色空之礙拯提趣類絶智愚髙
下之分妙用難窺靈機罔測大悲大願大聖
大慈無量度人元始天尊

志心皈命禮
上清眞境禹餘天宫紫微瓊臺之中玄都玉
京之上接元始虚皇之統系超西那玉國之
根苖入黍米珠盡挹眞玄之精粹在香林苑
屢談祕要之筌蹄妙德難思神通莫議大悲
大願大聖大慈無量度人靈寳天尊
志心皈命禮
太清仙境大赤天宫巍巍金闕之髙渺渺重
霄之上降生於無量數劫說法於萬二千天
五千袐言融三才之妙道八十餘度接六趣

之衆生聖德崇髙玄功廣博大悲大願大聖
大慈無量度人降生天尊
按人各恭信
志心歸依十方道寳當願衆生起心囬向一
切信禮
志心歸依十方經寳當願衆生心開悟解受
持念誦
志心歸依十方師寳當願衆生普上法橋元
有障礙
道場衆等人各運心禮懴如法

爾時
九天應元雷聲普化天尊在玉清天中與十
方諸天帝君集於玉梵七寳層臺時有雷師
皓翁越班上白請宣道要於是天尊坐九鳳
丹霞之扆手舉金光明之如意爲說玉樞寳
經巳時天尊言若未來世有諸衆生得聞吾
名但冥心黙想作是念言
九天應元雷聲普化天尊或一聲或五七聲
或千百聲吾即化形十方運心三界使稱名
者咸得如意十方三界諸天諸地日月星辰

山河草木飛走蠢動若有知若無知天龍鬼
神聞諸衆生一稱吾名如有不順者馘首刳
心化爲微塵以今弟子某等曠劫受恩累生
蒙化恨以愚迷之性積成深重之愆敢不懴
陳以干原赦爰遵教典力致悔思祈滅罪以
消愆冀禳災而集福隨心應念證聖成眞仰
惟天尊大慈天尊大聖爲羣生父爲萬靈師
俯賜恩光鑒今懴悔庶令所禱克遂感通臣
等䖍恭志心朝禮
志心皈命禮

九天應元府無上玉清王化形而滿十方談
道而趺九鳳三十六天之上閲寳笈考瓊書
千五百劫之先位上眞權大化手舉金光如
意宣說玉樞寳經不順化作微塵發號疾如
風火以清靜心而弘大願以智惠力而伏諸
魔總司五雷運心三界羣生父萬靈師大聖
大慈至皇至道九天應元雷聲普化天尊
畢各一拜
(臣)法衆等志心皈身皈神皈命
神霄投誠玉府重念弟子某等凡胎濁質走

肉行屍歷劫迨今罪如山海心三惡業貪嗔
愚癡身三惡業殺盜邪淫口四惡業綺語妄
言兩舌惡罵或起念動心恣行不善搪突天
地穢䙝日月毀呵風雨裸觸星辰背負君師
逆辱父母欺心朋舊傲聣親隣殺害孶生抛
擲米榖大秤小斗欺罔聖賢酷法殘刑傷戕
禽畜私滛暗盜逞毒助兇貪諸所榮欺諸所
弱天嗔地怒鬼妬神憎從今懴謝求誓歸依
恭願普運慈悲曲垂原赦綏之庇覆鍚以生
全(臣)等志心稽首禮謝

无上正眞三寳
衆▲九天誥畢各一拜
志心皈命禮
九天應元雷聲普化天尊九聲九拜
(臣)法衆等志心皈身皈神皈命
神霄投誠玉府重念弟子某等凡胎濁質走
肉行屍歷劫迨今罪如山海或慮五行竒蹇
九曜嶔㠌年逢刑衝運值剋戰行藏坎𡒄動
用兇危或沉痾伏枕痼疾壓身或盟詛呪誓
之所招或債垜負償之所致三世結釁異劫

興仇或自已興修他人攺卜有犯九壘土皇
身黄命煞官符赤口劔鋒飛廉二十四位千
二百神動致口牙易生獄訟從今懴謝永誓
歸依恭願普運慈悲曲垂原赦綏之庇覆錫
以生全(臣)等志心稽首禮謝
无上正眞三寳
衆▲九天誥畢各一拜
志心皈命禮
九天應元雷聲普化天尊九聲九拜
(臣)法衆等志心皈身皈神皈命

神霄投誠玉府重念弟子某等凡胎濁質走
肉行屍歷劫迨今罪如山海𢦙慮天妖地魈
山精石怪五行妖祟三界魔兇及廟社傷亡
𡨚讎執對鳥鼠送妖蛇蟲嫁孽抛磚擲瓦送
影傳聲或瘟癀傳染蠱瘵纏綿故氣伏屍塜
訟墓注或㛰𡛸不順嗣息難招水陸經從劫
數難逭或兵戈殺戮水火漂焚盜賊侵凌饑
荒流蕩從今懴謝永誓皈依恭願普運慈悲
曲垂原赦綏之庇覆鍚以生全(臣)等志心稽
首禮謝

无上正眞三寳
衆▲九天誥畢各一拜
志心皈命禮
九天應元雷聲普化天尊九聲九拜
(臣)法衆等志心皈身皈神皈命
神霄投誠玉府重念弟子某等凡胎濁質走
肉行屍歷劫迨今罪如山海罪福壽天寵辱
榮枯財禄利名是非人我或希仙學道或利
物濟民各有所求咸令至遂母使願違切慮
悮犯故爲千愆萬過日深月逺曽未披陳或

損害有情侵傷物類或迷眞背道犯戒違科
旣附𨽻於生死之書實𢡖舒於簡閱之筆從
今懴謝永誓皈依恭願普運慈悲曲垂原赦
綏之庇覆錫以生全(臣)等志心稽首禮謝
无上正眞三寳
步虚毎一禮一拜
志心皈命禮
南極長生大帝統天元聖天尊
東極青華大帝太一救苦天尊
九天可韓丈人朱陵度命天尊

九天雷祖大帝除災濟物天尊
碧玉宫太一大天帝保制劫運天尊
六天洞淵大帝伏魔上上太乙天尊
六波天主帝君普施法潤天尊
九天採訪使眞君應元保運妙化天尊
神霄玉府判府天尊
玉府侍中僕射上相右卿
五雷使院眞君
雷師皓翁天君
雷伯青帝天君

玉樞舍人官曹仙衆
九天應元府卿師使相一切仙眞
九天雷公將軍
五方雷公將軍
八方雲雷將軍
九天雷門使者
五方蠻雷使者
雷部總兵使者
紏録廉訪典者
掠剰司積逮司大夫

幽枉司報應司大夫
莫賺判官雷部官衆
雷部眞仙諸司官屬
禮足各長跪皈命懴悔
(臣)法衆等志心皈身皈神皈命
神霄投誠玉府仰惟
九宸御極諸司賛元化之尊三界浮游列部
佐貞明之聖是爲雷霆之樞要乃持人物之
權衡重念某等凡兹下愚寄于浮世或貪嗔
癡之未斷或心口意之相違任性所爲不知

慚愧或見聞而自作或想念以教他種種罪
根一一懴謝恭願
九天洞鑒列聖垂慈元綱流汗漫之恩法雨
沛汪洋之澤罪无大小咸乞蕩除冀三業以
蠲消俾六根而清淨福資萬有恩被十方(臣)
等志心稽首禮謝
无上正眞三寳
▲無上玉清王偈聞經
聞經巳後當願衆生深入法門歸依信禮
聞經巳後當願衆生萬罪蕩除善芽増長

聞經巳後當願衆生永斷執迷常歸正道
(臣)聞道包天地人禀隂陽生成仰頼於慈悲
過咎許容於省悟(臣)等向來朝禮
天尊稱揚聖號一念祈
天而請命五體投地以皈依恭望
天尊大聖天尊大慈赦千生萬劫之愆賜五
雷正一之炁(臣)等隨心所祝應念而成所求
者遂所感者通所欲者從所禳者却此世他
生常遇正因有識無情同登
道岸稽首皈依無極大道

向來




九天應元雷聲普化天尊玉樞寳懴
















