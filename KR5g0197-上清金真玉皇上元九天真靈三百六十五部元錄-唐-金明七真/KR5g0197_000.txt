








上清金眞玉皇上元九天眞靈三百六十五
部元籙集五
金明曰七眞先以癸亥歲五月五日午時受
太上玉晨君上元靈録於今九載七眞寳録
以攝神氣未嘗虧誕神文也七眞重以今太
清五年太歲辛未五月一日午時高上天寳
玉皇降眞於帶嶺瓊宫之中重爲七眞品定
上元九天眞靈玄録官將位號於是正焉
金明曰是時高上天寳玉皇金口訣言告於
七眞言此上元九天眞靈三百六十五部將

軍玄録天官者皆非後學而爲之也其眞即
上元飛凝清眞生靈妙氣而應自然明運成
爲眞人矣服即自然五色飛天羽衣形皆金
剛身長三千餘丈其所部官將者齊服自然
三色飛青羽仙之衣常鎮九天上元以輔三
十六眞皇治也所以法應天地四象玉關璇
璣三百六十五正度之數也亦法鎮九晨三
光七曜星宿九宫八卦三百六十五度正位
也亦法天地四時三百六十五氣之始也中
以法鎮天人形斡三百六十五關節臟腑之

數也上即主運天地正氣中即扶命天帝皇
基國君明祚明三元御運明化於賢刼也下
拯三界於群生開眞法門於大光度天人於
福橋濟八難於苦海拔三塗於六道救疾世
於玄録防天災於靈官度九戹於神功衞兆
身於天兵保福祚於歷刼禳十惡於天堂擁
毒鬼於神將制衆魔於天眞却衆禍於靈吏
伏衆精於天威戳群妖於神力滅水火於神
智消穢氣於碧水掃囂塵於金風保兆形於
妙氣治百病於天醫鎮兆關節於眞精也是

以其功无所不周无所不匝法象天地人之
度量也常隨明運下教度人於季刼矣保无
爲於將來也其法當興於靈龍之世也爾時
國君行道修德是其運也帝祚太平是其功
也天人命不夭傷是其福也高上有言當斯
之隆即是萬道勢訖玄範是興大乘運行則
保兆天年得以三元等矣可謂自然之功開
度亦復不與爲難者哉今故序此篇即以明
之功乎後賢至人信尚之士可不奉而行焉
上元眞靈玄錄

係清玄无極眞上元始天尊長明金眞玉童
治左清眞玄氣九萬九千九百九十九重流
明玉天眞人右積陽眞精元氣八萬八千八
百八十八重金光寳耀眞人中玄生靈清妙
无央眞氣百千萬重玉玄金元眞人都領上
景清虚生神妙氣九億九萬九千九百九十
九重氣三十六洞天至眞空玄丈人金明七
眞子今領高上天寳玉皇三十六治都監十
方飛天神王總司九天三元太極上下周廻
四象下布萬靈普告无窮諸天靈官七眞奉

行正道上元九天眞靈百八十三部玄録將
軍兵士將吏等列位付授當依法度某身中
安鎮形幹上中下三百六十五宫府營衛某
身游行五方八極五嶽名山大澤三河四海
江淮濟瀆鄉亭九州符廟里社虚空一切神
祇咸當奉承律令助國扶命制御群神醫治
萬兆救度天人某自受録之日不得違科犯
約淫祀六天鬼神无辜殺害唯得依太眞正
典祠家先人若有犯淫盗不背眞入僞爲將
軍兵士將吏所伺糺過之日某及七祖長充

風刀萬刼无原一如
眞明勑令
太无上元九天眞靈元命十將軍官將兵士
各十萬人
太无上元九天眞靈度命十將軍官將飛仙
龍騎兵士各十萬人
太无上元九天眞靈防身十將軍官將兵士
各十萬人
太无上元九天眞靈度戹十將軍官將飛仙
龍騎兵士各十萬人

太无上元九天眞靈營身十將軍官將兵士
各十萬人
太无上元九天眞靈左生氣十將軍官將飛
虎騎兵士各十萬人
太无上元九天眞靈衛身十將軍官將兵士
各十萬人
太无上元九天眞靈右生氣十將軍官將誅
符破廟兵士各十萬人
太无上元九天眞靈藏形十將軍官將兵士
各十萬人

太无上元九天眞靈中玄生氣十將軍官將
攝召龍天兵士各十萬人
太无上元九天眞靈隱形十將軍官將兵士
各十萬人
太无上元九天眞靈消灾考召十將軍官將
兵士各十萬人
太无上元九天眞靈治病功曹十將軍官將
兵士各十萬人
太无上元九天眞靈制神考召十將軍力士
各十萬人

太无上元九天眞靈天醫功曹十將軍官將
兵士各十萬人
太无上元九天眞靈考殺百鬼十將軍力士
各十萬人
太无上元九天眞靈扶命形景十將軍官將
兵士各十萬人
太无上元九天眞靈飛天白虎送章飛龍騎
十將軍官將兵士各十萬人
年號太歲某月某日子朔某郡縣鄉里王甲
年如干歲今奉受

上元九天眞靈百八十三部玄録將軍兵士
眞官將吏等即列位付度某身將軍兵士衆
官各當依位羅列某形内宫府周匝上下營
身輔氣魂魄形影一合前防後衛左右制攝
威風萬里千妖萬魔精靈鬼魅不正之神莫
不摧崩毒刃咸來降化承眞正道若有疆𦍙
不伏凶神逆鬼悉付將軍兵士掃蕩自今以
去行元布始猶守某身急急如
上元九天眞明律令
　　　卷内符並朱書






金明七眞子奉行
上元九天上靈百八十二部玄録將軍兵士
天官將吏等合太无上元九天眞靈百八十
三部玄録都合三百六十五部即以法象天
地九晨三光七曜星宿四時五行九宫六甲

八卦關璣正度璇天三元之數鎮常於人之
身某今至心玄眞歸命三尊即理在可哀七
眞子即日依科傳授上靈玄録將軍兵士天
官將吏咸當依法鎮守某形上下游行五方
八極五嶽名山大澤三河四海江淮濟瀆九
州四域土地符廟里社鄉亭靈祇神爽皆當
奉承符命制御十方共相營衛某身在在處
處咸遵奉行若有凶神惡鬼欲來中害者將
軍兵士依法刑戮不得稽留某若違科犯約
淫盗禱祀六天鬼神爲天官所伺檢糺死受

三官考掠之日不得怨師咎道一如
九天眞明律令
太玄上元九天上靈元命十將軍兵士各十
萬人
无上上元九天上靈飛騰天丁力士十將軍
兵士各十萬人
太玄上元九天上靈開度生神十將軍兵士
各十萬人
无上上元九天上靈飛騰誅符破廟金剛力
士十將軍兵士各十萬人

太玄上元九天上靈開度生靈十將軍兵士
各十萬人
无上上元九天上靈飛騰收魔伐殺力士十
將軍兵士各十萬人
太玄上元九天上靈開度生氣十將軍兵士
各十萬人
无上上元九天上靈飛騰收神食鬼力士十
將軍兵士各十萬人
太玄上元九天上靈周身耀電十將軍兵士
各十萬人

无上上元九天上靈飛騰收精食毒力士十
將軍兵士各十萬人
太玄上元九天上靈明威鎮身十將軍兵士
各十萬人
无上上元九天上靈飛天考召力士十將軍
兵士各十萬人
太玄上元九天上靈陽神正氣十將軍兵士
各十萬人
无上上元九天上靈飛天郎吏飛符攝召力
士十將軍兵士各十萬人

太玄上元九天上靈陰神正氣十將軍兵士
各十萬人
无上上元九天上靈飛天赤飄金軍羽郎使
者十將軍兵士各十萬人
太玄上元九天上靈保神護身十將軍兵士
各十萬人
无上上元九天上靈飛天白虎送章仙龍十
將軍兵士各十萬人
男女生弟子某至心歸命玄眞求受
上元九天眞靈三百六十五部玄録七眞子

即依法列位將軍兵士天官將吏以次付度
某玄録並以飛玄三元延生靈符鎮於玄録
以部制天官神兵今以普告天地五方八極
九晨三光七耀諸天星宿四時五行九宫六
甲八卦三官九府三界一切官屬皆當奉勑
符命共相營衛某身保度三灾九戹五毒八
難風刀水火五兵疾害得免衆苦凶禍年命
得與三元同等千妖萬魔咸歸降化百惡消
亡所願同期天官神兵長守某形三百六十
五關闕宫府歷刼妙氣長存一如

九天眞明律令




右上元三百六十五眞靈玄録男女生同得
受也更无别異耳
某郡縣鄉里男女童子年如干歲即日貫玄
衛身一將軍玄録奉行清眞玄氣急急如勑
律令

无上九天玉仙大將軍一人官將吏兵十萬
衆金明七眞子今以童子一將軍玄録度某
男女童子玄録自今以去某佩帶玄録神符
天官吏兵咸共營衛鎮守某身防辟惡收
妖斬邪五方八極凶神逆鬼天殃地祇空中
游獵衆精魍魎一切靈爽雲消諸天善神土
地眞官皆當奉承符命長相衛護若有疆𦍙
鬼神欲中害之者將軍吏兵收斬不得稽留
急急如
九天眞明律令

某年號月朔日子時奉行




　右男女童子録文
度治錄吏兵儀
　次登壇東向再拜　次三捻香
　次鳴法皷二十四通　次發爐
清玄无極眞上三天玄元始炁无極大道太

上老君左右香官飛仙驛龍乘騎捧香使者
飛天龍騎五帝侍香玉童玉女等各二十四
人出上啓虚无自然元始天尊七眞正爾燒
香奉表付度法事願得
太上十方正眞生炁降七眞等身中所啓逕
上
无極大道至眞玉皇御前
　畢即再拜長跪香案前出官奉表付度
謹出金明七眞身中五體眞官功曹使者各
二人出

上元九天功曹官各二人出
上元九天昇玄功曹官各二人出
上元九天正一功曹官各二人出
上元九天左玄眞明功曹官各二人出
上元九天右玄太眞功曹官各二人出
上元九天陽神正一功曹官各二人出
上元九天陰神正一功曹官各二人出
上元九天仙都治病功曹官各二人出
无上上元九天上靈飛天白虎送章仙龍騎
吏官各二人出

謹出七眞身中眞官使者仙都直眞符吏領
仙郡官使者各千二百人出嚴莊整服𠜍帶
垂纓各整天眞羽儀羅列四面八方營衛左
右前後流明曜電掃除不祥玄鑒玄奏付度
法事今有某郡縣鄉里男女生等如干人投
辭玄眞至心歸命三尊求受上元九天眞靈
三百六十五部玄録即日書寫條例天官位
號依科玄録若上刺當言以時刺若付度即
言以某時付度即以某時拜請三元九天官
付度今重表上啓

无極大道元始太上玉皇无上至眞大聖天
尊金闕玉帝陛下仙都眞官考召行狀都官
使者伏願眞慈下降玄察監度某等上元九
天眞靈玄録皆當依位列度某等身中安宫
鎮府周帀營衛左轉九千萬重右轉九千萬
重防某等身護某等命光明映曜威風萬里
將軍兵士天官將吏與某同形神洞内外爲
是所履土地眞官注氣監察考召諸官軍等
共相輔佐當隨功遷賞不負效信所啓上御
无極大道至眞玉皇御前

　畢再拜便奏章章竟即重勑言奏章功
金明七眞重勑身中衆眞功曹天官將吏兵
士都官使者飛天白虎送章仙龍騎吏等七
眞向出官言奏章表事玄所部衆眞各廻騰
虚駕還復宫府安鎮本位營天輔地廻備七
眞身中百千萬重天宫正眞各從朱門妙闕
而還職位七眞所啓上御道前
　畢即再拜廻案向北長跪重出官玄即付
　度治録也
金明七眞重勑身中五眞郎吏左右功平仙

伯仙公直眞符吏仙都玉郎正一昇玄功曹
考召都官條檢仙王使者飛天乘騎直眞飛
龍騎騰龍驛呈飛仙羽騎各三十六人出嚴
莊整服列侍天儀蓋天彌地方位左右依法
領押監察列付某等所受上元眞靈三百六
十五部將軍兵士天官將吏付度某等身中
安鎮三百六十五關節宫府周備億千萬重
勿令錯誤營備某等與衆眞合同七眞所啓
徑上
无極大道至眞玉皇御前

　畢即讀度録天宫付授也畢即勑録次勑
　録符文祝曰
大道開眞正法堂堂太无威風无中發光太
无神功功化十方太玄眞符攝召神王无上
制御萬禍摧亡九天扶命六天敢當諸天擁
護彌劫相防急急如
太上玉皇律令
　次勑度録水文祝曰
太上碧水涌天河化爲神氣如天羅飛灑如
劎斬天魔五方鬼兵當者皆消如風如火滅

精蕩妖急急如律令
　畢度録即言功次三上香廻案東向跪言
　功
金明七眞上啓
无極大道元始太上至眞大聖天尊向所七
眞身中五眞郎吏左右功平仙伯仙公直眞
符吏仙都玉郎正一昇玄功曹考召都官條
檢仙王者飛天乘騎直眞飛龍騎騰龍驛呈
飛仙羽騎等監察付度某法事以玄請舉遷
言功各當加眞高位天爵萬重皆如金簡功

償受遷事畢各廻靈騰駕還復玄宫金堂玉
府周鎮三元並如先位須後召復出七眞所
付度某等上元九天眞靈三百六十五部玄
録將軍兵士天官符吏從今以去與某等常
相鎮守彌劫長存七眞啓奏上聞
无極大道至眞玉皇御前
　畢即再拜復爐竟使出次復爐
左右香官飛仙驛龍乘騎捧香使者飛天龍
騎等當使靈壇上生自然金輝寳耀玄映玉
瑛金液之精使某受道福慶自在天下受恩

十方玉童玉女侍衛香烟徑奏七眞所啓
无極大道至眞玉皇御前
　右度録刺狀章
某郡縣鄉里男女生王甲年如干歲
　右如干人今投辭請受上元九天三百六
　十五部玄録請給謹狀
某郡縣鄉里男女童子年如干歲
　右如干人今投辭請受无上九天玉仙一
　將軍童子玄録請給謹狀
　　錢二百　薪五束

　右受三百六十五部玄録信物如左
　　錢二百薪一束
　右受童子玄録信物如左
清玄无極正一玄氣係天尊長明金眞玉皇
治左清眞玄氣九萬九千九百九十九重流
明玉天眞人右積陽元氣八萬八千八百八
十八重金玄寳光眞人中玄生靈清妙无央
眞氣百千萬重玉玄金元眞人都領上景清
虚自然生神妙氣九億九萬九千九百九十
九重氣領三十六洞天至眞虛玄丈人領高

上玉皇三十六眞皇正治都監十方无□玉
司法王金明七眞子稽首再拜
高上眞威正氣謹案元科今有男女生等先
蒙師眞啓拔賜署天官治職進叨上道三洞
妙法非分佩恩寳衘罔極大道洪澤但某生
長濁俗命屬三災爲非染惡習與性成身心
不謹負越禁誡罪積丘嶽過深淵海自罹咎
釁莫大之愆伏聞
大道慈眞普育恩備十方海納萬流恩沾三
界六道光潤无物不備某等貪進忘退無以

自濟謹以投辭玄眞歸命三尊乞受上元九
天眞靈三百六十五部玄録將軍兵士天官
將吏永濟長河之津佩法之後當依科奉行
敢有違七眞見某等稽顙不止即加署天官
謹依某等郡縣鄉里姓名年紀即日逆刺上
言章表天官位號如前事狀伏願
无極大道无上金闕玉帝至眞大聖降勑三
天仙都署仙玉郎九天眞王監眞度命使者
攝召天官分别正位剋以今月某日付度某
等依法拜署竭言上刺奏御

无極大道御前
金明七眞稽首再拜白刺上詣
太无上九天金闕玉帝考召清眞正氣
　太歲某月日子時金明七眞於某郡縣鄉
　里白刺
太玄上九天无上眞明大衆至眞降遣
　　　右度録章儀
清玄无極正一玄氣係天尊某治氣金明七
眞稽首再拜
高上眞威正氣謹按玄科今有男女生等如

干人投辭稽顙求受上元九天眞靈三百六
十五部玄録七眞以今月某日依科署某等
天官列位如前事狀逆刺表章上御
道前伏願
无極大道至眞大聖太上天尊垂神玄監慈
眞降下開度某等得濟苦海之難永爲身寳
願勑九天高上玉皇監眞使者玄都仙皇監
盟玉郎使者十方飛天開度玉司神仙羽郎
使者无上三天金闕玉帝消災道眞公使者
一合來下天眞乘騎蓋天彌地流精電轉掃

蕩六天羣非攝召三界神官共下監臨開度
某等上元九天眞靈三百六十五部玄録將
軍兵士天官將吏條列付度永鎮某等身中
三百六十五宫室无令失次七眞伏地拜上
紙章一通恩惟
无極大道无上金闕玉帝至眞大聖哀愍七
眞所表隨事分别清眞玄氣生靈神化之功
天眞官屬付度某等常審營衞流光電轉布
在宫室長爲某等身寳謹因直眞符吏飛龍
乘騎飛天玉郎送章飛眞白虎神龍騎吏等

各千二百驛章文上奏
无上至眞玉帝御前金明七眞稽首再拜以
聞
　金明七眞子屬金相洞明玉國九眞鄉上
　景金輪里
泰清如法
　太歲年月日子時於某里中拜上
上元九天眞靈出官儀
　百姓救急請福上章通用
　次入靜東向再拜夜即北向言奏

　次長跪案前三捻香畢即起立
　次鳴天皷二十四通次發爐
清玄无極眞上三天玄元始炁无極大道太
上老君左右香官飛仙驛龍乘騎捧香使者
飛天龍騎五帝侍香玉童玉女等各二十四
人出上啓
虚无自然元始天尊某正𠇍燒香表奏某章
願得
太上十方正眞生炁降甲身中所啓逕上
无極大道至眞玉皇御前畢即再拜長跪香

案前出官奏章
謹出某眞人弟子甲身中五體眞官功曹使
者各二人出
上元九天功曹官各二人出
上元九天昇玄功曹官各二人出
上元九天左玄眞明功曹官各二人出
上元九天右玄太眞功曹官各二人出
上元九天陽神正一功曹官各二人出
上元九天陰神正一功曹官各二人出
上元九天上仙都治病功曹官各二人出

上元九天上靈飛騰天丁力士官各二人出
上元九天上靈飛騰誅符破廟金剛力士官
各二人出
上元九天上靈飛騰收魔伐殺力士官各二人出
上元九天上靈飛騰收神食鬼力士官各二人出
上元九天上靈飛騰收精食毒力士官各二
人出
上元九天上靈飛天考召力士官各二人出
上元九天上靈飛天郎吏飛符攝召力士官
各二人出

上元九天上靈飛天赤飄金車羽郎官各二
人出
无上上元九天上靈飛天白虎送章仙龍騎
吏官各二人出
謹出甲身中眞官使者仙都直眞符吏領仙
都官使者各千二百人出嚴莊整服冠帶垂
纓各整天眞羽儀羅列四面八方營衞甲左
右前後流明耀電彌天蓋地掃除不祥神光
朗焕某所住宫宅玄鑒所啓今有某郡縣鄉
里某甲男女生民當隨事口啓言奏云謹因

甲拜請天官上紙章一通乞爲某解釋千愆
萬責或某事云云和怨扶對消災散禍除凶滅
𦍙皆得剔然某家所犯衰厄咸蒙原赦疾病
差愈百福莊嚴所向利貞悉得元吉慈眞降
覆某家合門受恩甲今上啓
无極大道元始太上玉皇无上至直大聖天
尊金闕玉帝陛下九老仙都君九氣丈人上
靈仙都眞官考召行狀都官使者高上法王
无上八元天師願勅下十方諸天八極五方
監察考召三元四始甲子諸官七十二官君

赤陽丙丁三十六諸官天地山嶽河淮濟瀆
九江八海一切諸靈官屬當考召此間土地
眞官注氣社里邑君各當奉勑符命爲某隨
事關啓章聞必使上達不得拘留致停公文
天神地祇更相營衛若有六天下官故氣彊
𦍙不正之神於道斷截章文不使上達天官
吏兵即依仙都三天玄都正律收付天一北
太陰之獄必使上啓逕奏
无極大道至眞玉皇御前畢即再拜便奏章章竟即
重勑言功　次言功

甲重勑身中衆眞功曹天官將吏兵士都官
使者飛天白虎送章仙龍騎吏等甲向所出
天官爲某爲某隨事言奏章一通露表事竟
願某家因是功德開度九玄七祖於斯㧞對
五道原赦十苦八難三塗之謫存亡皆蒙濟
度昇天受福南宫衣厨自然慶流某家門大
小所疾除愈或某事解釋夢想眞正爲是從來
所爲作禍精靈鬼魅五方疫毒雲中遊獵魍
魎浮遊諸凶鬼伍咸當從今滅爽萬禍不生
百福莊嚴永享元吉令甲所化者化所治者

愈所伏者伏咸共營衛甲所部衆眞天官各
廻騰虚駕還復宫闕金城玉府安鎮本位營
天輔地周備甲身中有千二萬重天官正眞
各從朱門妙闕而還職位甲所啓上御
无極大道前畢即再拜
　　　次復鑪
左右香官飛仙驛龍乘騎捧香使者飛天龍
騎等當使靈壇靜室之上内外自然生金暉
寳耀玄映玉瑛金液之精某家福慶自在天
下受恩十方玉童玉女侍衛香煙逕奏甲所啓

啓无極大道至眞玉皇御前畢即便出
金明曰七眞受高上玄録即金口所訣以爲
立成儀典并付度科格共爲此一卷也玄録
者其運常隨七眞自然之運以輔三十六眞
皇正治御於賢劫在乎兹也十方天人若不
知萬道勢訖者兆但看僞科罷除即三洞瑩
發眞經洞明焕徹清夷光淨日景有若法鏡
矣正道運行矣法乘運功矣即是洞經興矣
法教於斯盛矣萬魔降矣當爾之時天不受
祭神不受祠鬼不受食妖精匿矣淫害滅矣

六天正矣野道伏矣當爾之時眞爲慶也十
方天人豈不樂哉今粗述後篇而以證矣傳
告後賢勿析斯卷以分别出外更爲卷軸也
有犯者獲罪於風刀可不愼之若欲傳授但
尋斯文自不越宗矣愼以自可戒之乎玉皇
眞㫖自不可有違七眞經身實不敢負聖教
焉泰玄正眞玄元清玄无極眞上天君眞明
天君无上天君太上大道君億千萬重眞玄
生炁道君太上老君太上丈人九老仙都君
百千萬重道氣君眞天陛下六十一字

泰清玄元清玄无極眞上天尊眞明大衆天
尊无上金明天尊上玄億千萬重仙玄生氣
无極大道天君三元生氣百千萬重道氣君
九老眞仙丈人金明闕下六十一字
右二件不出此卷讀之未究權置此耳大章
用後小章用前也





上清金眞玉皇上元九天眞靈三百六十五部元録











