








御製玄敎齋醮儀文序壹一
朕觀釋道乏敎各有二徒僧有禪有敎道有
正一有全眞禪與全眞務以修身養性獨爲
自己而巳敎與正一專以超脱特爲孝子慈
親之設益人倫厚風俗其功大矣哉雖孔子
之敎明國家之法嚴旌有德而責不善則尚
有不聽者縱有聽者行不合理又多少其釋
道兩家絶無繩愆紏繆之爲世人從而不異
者甚廣官民之家若有丧事非僧非道難以
殯送若不用此二家殯送則父母爲子孫者

是爲不慈子爲父母是爲不孝恥見隣里此
所以孔子云西方有大聖人不敎而治即此
是也今之敎僧敎道非理妄爲廣設科儀於
理且不通人情不近其愚民無知者妄從科
儀是有三五七曰夜諷誦經文經乃釋道化
人爲善戒人爲惡之言猶國家之有律令若
誦經而使鬼魂聽之以發揮其善念則可若
誦經而欲爲死者免罪如犯刑憲而讀律令
欲免其罪是爲不可蓋糜費家資僧道蠢蠢
之徒將以爲儀範之美致使精神疲倦觀其

儀範之設於中文訛字否達者遂譏毀之所
以譏毀者佛未請三清未至輒便望壁啓聞
齋主之事僧甚至日三遍對佛宣揚道乃日
三朝而敷奏以此觀之釋迦與老子非重聽
而瞽目故煩之於再三若不如此果何理耶
勑禮部㑹僧道定擬釋道科儀格式遍行諸
處使釋道遵守庶不糜費貧民亦全僧道之
精靈豈不美哉
　洪武七年十一月













大明玄敎立成齋醮儀範
　　　序略
　神龜龍馬圖書出應於明時九鳳八鸞鳴
　唱宻諧於妙範方寳珠之輝耀至玉局之
　高呈三十六部藴奥之文極披詳而莫旣
　五千餘言道徳之㫖與治化以同符自經
　義隱而失眞致科範傳而寖廣百家異戸
　歷代濫觴唱讃繁則質寳之弗專晝夜多
　則精誠之必懈考之於禮樂制度旣或僣
　差質之於

天地神祇寜無冒瀆喜有
聖人之在上庶幾仙道之重新欽遇
皇帝陛下㓗靜精微髙明博厚綏萬邦見梯
　航入貢總三敎如江漢朝宗昭事
上帝之誠郊焉而享懷柔百神之禮感而遂
　通用歛福於庶民復留神於兩敎洪武七
　年十一月二十三日臣宋宗眞趙允中傅
　同虚鄧仲修周玄眞等欽奉
聖㫖編定道門科儀去繁就簡立成定規進
　奏臣宗真等性質凡眛學識淺陋不揆率

　易謹編定儀式緑藁進
　呈倘經
天監出自
聖裁行之於幽顯之間有所益利實道門萬
　世之幸謹列品序儀文于後

















大明立成玄敎齋醮儀
　建度亡醮三日節次目録
　　第一日
　　　發直符
　　　　灑淨法事召將
　　　　三獻酒讀關文遣將
　　　　化財回向
　　　揚旛
　　　　法事白文吟偈
　　　　諷經回向

　　　安監壇監齋
　　　　法事白文諷經回向
　　　敷座演經
　　　　請經法事如式諷靈寳經
　　　　生神章救苦經生天經
　　　靈前召請
　　　　呪食諷經回向
　　　立寒林所
　　　　法事吟偈召孤施食
　　　　諷經化財

　　第二日
　　　　灑凈法事諷經
　　　禮懴
　　　　或朝天懴或九幽懴或三官懴
　　　靈前呪食至晚接待孤魂施食
　　第三日
　　　　法事淨壇請師
　　　　降神通意安鎭五方符
　　　　告符簡關燈召亡
　　　　沐浴更衣叅禮呪食

　　　濟孤
　　　　施斛鍊度傳戒
　　　設醮
　　　　法事獻供祭酒
　　　　讀䟽送神化財滿散
建醮一晝夜即次目録
　　　發直符揚旛安監壇
　　　敷座演經淨壇請師
　　　降神通意告符簡
　　　關燈召亡沐浴

　　　　叅禮呪食設斛濟孤傳戒
　　　　送亡化財設醮
　　　　獻供祭酒讀䟽
　　　　送神化財圓滿
　建醮一日節次目録
　　　　發直符安監壇誦經
　　　　請師降神通意關燈
　　　　召亡沐浴叅禮呪食設食祭孤傳戒
　　　　設醮獻供祭酒
　　　　讀䟽送神化財滿散

大明立成玄敎齋醮儀
　建度亡醮三日節次
　　第一日
　　　發直符
　　　　呪水灑淨
洞中玄虚晃朗太無八方威神使我自然
靈寳符命普告九天乾羅答那洞罡太玄
斬妖縳邪殺鬼萬千中山神呪元始玉文
吾誦一遍却鬼延年按行五嶽八海知聞
魔王東首侍衞我軒凶穢消散道炁常存

　　　　召將焚符
　　　三獻文
伏以範圍天地之道具載齋科昭回雲漢之
文合先䟽牘將感通於一瞬庶克享於多儀
酌仙醖以浮香初筵旣秩望玄都而駕景六
合非遥酒在清樽謹陳初獻
伏以形而上者謂道妙莫能名聖不可知爲
神禮存敬享旣領行持之職將謄啓告之誠
望眞閫之開張仙凡有間乗飈車而陟降上
下無方謹運一枕用陳二獻

伏以官天地府萬物道所以尊潤風雨鼓雷
霆神無不在赫若仙科之著大哉神化之靈
我有椷封神將省覽有煩傳達庶副懇祈庸
罄一忱用終三獻
　　　　讀關遣將化財回向
　　　揚旛
　　　　法事白文
伏以太乙慈尊廣布汪洋之澤大千世界咸
依救度之仁灑甘露以沾濡敷慶雲而覆燾
今者仰遵玄號昭掲華旛赤字垂芒普照昏

衢之朗日洪麻釋罪廣施法海之慈航稽首
皈依稱揚讃詠
　　　呪旛
東華妙嚴慈相億千身居長樂安坐金蓮
慧光無礙照燭幽泉枯骸朽骨咸得光鮮
甘露流潤遍灑空玄拔度沉溺不滯寒淵
　　　吟偈
　祥雲結就此靈旛影落浮空散世間
　縹緲靈風𦆵一舉含靈俱得脫幽關
　　　　諷經回向

　　　安監壇
伏以三界之中位各分於眞宰一方之内功
必頼於神明况此修齋當嚴翊衛恭惟監壇
效職一切威靈儼然威像卓爾神靈秉聰明
正直之心司禍福吉凶之柄百神所範庶𩔖
咸皈凡有投誠必蒙感應伏望雲旗耀日馭
風馬以來臨仙仗騰空屏妖氛而肅靜證明
齋事彈壓靈場法衆皈依志心奉請
　　　　請神法事諷經
　　　安監齋

伏以道以齋爲先當備㓗㳙之供誠以禮爲
重尤嚴烹飪之功欲令庖饌以肅清必仗神
威而監董伏冀靈游來格潜施彈壓之威法
味精修蔑有紛葩之氣齋功克就祀事圓成
法衆皈依志心奉請
　　　　請神法事諷經
　　　敷座演經
蓋聞元始一炁化生諸天開明三景是爲天
根上無復祖惟道爲身是知道者不可思議
非有爲有非無爲無應現十方發育萬𩔖如

月㴠衆水了然之影相俱圓猶雲歛長天廓
爾之虚空無礙眞常湛寂恍惚杳冥濟世無
方度人無量以今孝士上念亡靈幻形有盡
眞性常存雖平等本來不越一眞之體然染
縁累劫寜無三毒之塵自非觀聽於法音曷
可超凌於上界是用演洞玄之妙典于以廓
靈寳之慧光珠黍現時再引仙眞之勃勃璇
璣停處了觀大量之玄玄法衆䖍恭請經如
法
　　　　請經法事諷經

　　　　靈寳度人經生神章經
　　　　救苦經生天經
　　　靈前呪食
自然生神章靈書開大有普爲諸衆生
稱揚祕宻呪奉請亡過靈澄心恭稽首
以今施法食惟願來歆受
奉爲靈儀上資雲路往生仙界念靈寳慈慧
禮請頌曰
　稽首明慧虚無尊稽首皈依重玄主
　栽成天地無得稱悉爲衆生作恃怙

　慈悲五道轉輪廻哀救三塗地獄苦
　皈依東極青玄尊皈依六道慈悲父
　皈依三清無上尊永離生死長綿綿
　出有入虚無所待能令枯朽便成仙
　千劫萬劫難一遇爲衆廣說業因縁
　廻骸起死永長存使其形神無變遷
散消長夜苦釋惱三塗中華池流眞香
功德不思議一灑甘露漿如熱得清涼
神魂生大羅潤及於一切
奉爲靈儀上資雲路往生仙界念淨酆都破

茫茫酆都中重重金剛山靈寳無量光
洞照炎池煩七祖諸幽魂身隨香雲旛
定慧青蓮花上生神永安功德金色光
微微開幽關華池流眞香蓮蓋隨雲浮
仙靈誦玄華常居十二樓急持靈寳呪
自在天堂遊寒庭多悲苦回首禮玄微
女青靈寳符中山神諦書一念昇太清
黙誦觀太無功歸九幽下漸漸生紫虚
　　　生魂育魄呪


靈芝無根衆妙之源中凝七魄内結三魂
二十四眞出入無門杳冥之内恍惚原精
隨劫存亡逐炁而生外凝混朴内養七眞
五神植華三台敷榮紫閣素童度魂歸嬰
騰雲而昇逐霧浮空中有玉眞號曰神翁
左挾無英右衞白元玄獸遏後丹禽擁前
上浮翠蓋下擁金蓮香雲凝空甘露無窮
用之無盡尋源弗終
　　　三光法炁開重樓呪
浩精生法炁氤氲凝天中兩曜共澄澈


五緯交相通三光煥巳明寳氣凝三宫
仙郷㑹九老嚥服百骸豐金華照光景
身與造化同念道合自然萬劫壽無窮
　　　加持法食呪
回首仰玄羅合景挹靈芒拘魂制亡魄
思審定中央行住禮虚無寢息宴玄房
饑飡黄碧花渴飲瓊林漿神精昇大羅
合體鍊眞光復照觀太無常在空中遊
玄通泯波際眞化靡中期眇眇無終始
行者當自知寂寥忘理敎應運闡玄微

降道不自招要當先所施㑹歸無二趣
隨心自合離
　　　普獻法食呪
香煙散十方花開蓮子房騫林珍果柰
仙眞甘露漿自然香厨食瓊液妙難量
吾今普供養逍遥上福堂
勤修大道法精心感太冥黄華降眞炁
五臟結胎嬰七祖生天堂兆魂飛上清
福利無不遍此食施衆生
　　　　諷經化財回向

　　　立寒林所
　　　　吟偈
符命通溟漠靈旛颺曉風遷神超北府
飛舄上南宫
志心遍召三塗九夜六道四生有靈無祀男
女幽魂惟願乘三寳力三寳慈悲此日今時
來臨法㑹
　　　　施食接待諷經
　　第二日
　　　　灑淨法事諷前諸經

　　　　禮懴
　　　　舉起敬讃按人各恭敬
　　　三皈依
志心皈依十方三寳當願亡靈起心回向一
切信禮
　　　敷坐讃
道場衆等執簡當心禮懴如法念懴
　　　或朝天懴或九幽懴或三官懴
　　　靈前呪食如前至晚接孤施食
　　　吟偈焚符

大有通玄戸鬱單降神霄黄雲凝靈府
隂陽氣象交
志心遍召三塗九夜六道四生士農工啇文
武醫卜千行萬𩔖百家九流有靈無祀男女
幽魂惟願乘三寳力三寳慈悲此夜今時來
臨法㑹
　　　　呪斛諷經
　　第三日
　　　　法事呪水淨壇
　　　　請師降神通意

　　　　安鎭五方眞符告符簡
　　　　關燈召亡沐浴更衣
　　　　叅禮呪食回向
　　　濟孤施斛
靈寳設斛科
　　　　稱揚太一救苦慈尊
　　　　焚符灑淨
清淨道德之香無逺弗届太虚寥廓之際有
感必通以今建齋(某)開建法筵普資幽爽恭
望慈光下垂開度九幽滯爽咸蒙解脫之功

六道靈魂悉遂逍遥之果法衆皈依稱揚功
德
　　　　稱太一救苦慈尊
伏聞一炁盈虚萬形出没死復生而生復死
人爲鬼而鬼爲人輪轉無窮報償不息悲莫
悲於六道苦猶苦於四生蓋乏善者難陟善
階積惡者斯歸惡道頼我玄祖拯汝沉淪廣
敷濟拔之科大啓超昇之㑹當隂慘陽舒之
際乃神交鬼聚之時魂氣動而悲風生靈響
發而隂霧靄洪音一舉黒壤遥聞仰惟紫極

玄尊青華敎父指明星爲慧烥廣運照臨凝
梵炁作法橋大垂拯濟追魂使者告召十方
所屬地祇招延催促當願天仙道神祇道人
倫道地獄道餓鬼道旁生道孳生物命魚鱉
昆蟲不瞬息間遍髙深而普告由斯須頃周
遐邇以咸知自然意感誠孚翕爾影隨響荅
呼群率衆聲相應氣相求出死入生眇能視
跛能履無遮無礙源源而來或後或先徐徐
而至使者運招徠之力魂兮承攝召之功所
有開業道靈音謹當吟詠

　　　　誦酆都呪焚召魂符
　　　　稱太一救苦慈尊
　　　　召孤吟偈
太微迴黄旗無英命靈旛攝召長夜府
開度受生魂
志心遍召九州分野十𩔖河沙雷馘天誅虎
狼傷啖刀兵屠戮産死陣亡有靈無祀男女
幽魂惟願乗三寳力三寳慈悲此夜今時來
臨法㑹
志心遍召投河落井洪水漂流劫火焚燒饑

荒流蕩瘟災時疫自縊刎亡有靈無祀男女
幽魂惟願乘三寳力三寳慈悲此夜今時來
臨法會
志心遍召盡十方空界遍郊野中客死之魂
横亡之鬼枯骸朽骨男女幽魂惟願承三寳
力三寳慈悲此夜今時來臨法㑹
　　　　沐浴念呪焚㝠衣
　　　　焚解𡨚釋結符加持斛食
　　　　五厨經
一炁和泰和得一道皆泰和乃無一和

玄理同玄際
不以意思意亦不求無思意而不復思
是法如是持
莫將心縁心還莫住絶縁心在莫存心
眞則守眞淵
修離志離志積修不符離志而不修志
己業無巳知
諸食氣結氣非諸久定結氣歸諸本氣
隨取當隨泄
　　　　散施斛食

　　　　念太一救苦慈尊(於此行煉/度符法)
　　　傳戒
道言戒者止也所以止人非心歸於正定故
戒生定儒者亦謂知止而後有定但三洞衆
經四輔祕典演說戒法種種不同惟無上洞
玄靈寳九眞妙戒者諸戒之首天人共仰幽
顯咸遵無上之上洞玄中玄萬神之靈一氣
之寳妙貫三才戒制六情數定於陽故分爲
九修而不僞故名爲眞仙凡仰之以爲城郭
幽顯資之以爲梯航靈魂受之以爲法藥然

受戒之法靜黙爲先持戒之法勤拳爲上法
衆皈依同誠讃詠
　　　按人各恭敬
夫三皈依者即是皈依道皈依經皈依師也
是故衆魂皆當信禮
　　　三皈依
皈依旣畢戒法將傳幽壤豁若春回𡨚對渙
然冰釋罪花凋落功果圓成法衆皈依當傳
九戒
　第一戒者克勤忠於

君主
　第二戒者敬讓孝養父母
　第三戒者不殺慈救衆生
　第四戒者不滛正身處物
　第五戒者不盜推義損已
　第六戒者不嗔兇怒凌人
　第七戒者不詐諂賊害善
　第八戒者不驕傲忽至具
　第九戒者不二奉戒專一
妙戒靈文黄籙白簡旣備敷於妙典當敬受

於靈文夫心焉難制制以九戒則可歸心於
太虚形也未超超以二符自可錬形於上境
亡靈直須生生勿忘於戒言劫劫常持於符
劵澄神物外塵縁永斷於多生受質陽間善
果自臻於有水流芳見在慶及無窮稽首慈
尊辭筵好去
　　　　讀符牒䟽送亡
　　　　化財回向
資度設醮三獻科
　　　　諷呪

　　　稱職位
具法位(某)與臨壇法衆等謹同誠上啓
虚無自然無極大道太上老君青玄救苦慈
尊三十六部尊經玄中大法師祖師正一靜
應眞君祖玄眞師經籍度師列位眞人玄壇
應感一切威靈伏聞雲官法界上瞻東極之
光風澤洞虚下接北隂之境考對莫逃於憲
網攝提特啓於玄科憑丹簡以出幽遷神破
妄資玉眸而煉質混景成眞慈尊之願力宏
深仙聖之仁心顯著屬建修之應感隨生化

以逍遥紫府清都方罄仰瞻之志潢汙行潦
俯殫報效之誠仰冀飈羽清塵雲車泛景應
物隨機而顯現月印千江排空馭氣以飛翔
煙飄八極旁流慈貺鑒享恭䖍謹運丹▲用
陳初獻
　　　初獻法事
伏聞無極無窮莫測虚玄之妙方生方死亦
猶夜旦之常特迷悟之有殊致升沉之各異
念黒鬱銅關之苦趣或墮拘留瞻青玄蓮座
之慈光所祈濟度爰遵依於仙範沐濯煉於

形魂超凌生化之無違報效獻陳之敢後蠟
臺燈蘂祥開九色之輝醮席松花誠感衆眞
之㑹蹌蹌濟濟肅肅雍雍再運丹衷謹陳亞
獻
　　　亞獻法事
伏聞冥慧洞清經教之流傳不息逍遥快樂
神魂之超化有歸拯幽顯以昭蘇秉精誠而
激切恩波穆穆感霑被以深隆明水拳拳愧
獻陳之菲薄當願所薦亡魂頔除業報永斷
執縁水月光中自悟本來之性人天界上託

生福慧之身今孝士某悃忱感格行願滿圓
三災八難以潜消常居吉慶百順千祥之並
集動履光華爰罄一忱酒陳終獻
　　　三獻法事
　　　　讀䟽送神
伏以道無棄物沐濟拔以不違禮有節文幸
醮陳之克滿湛湛盃香之巳注沉沉漏箭以
頻催埃塵特愧於凡蒙飈羽豈能於欵駐雲
霄景象實不盡於攀瞻宇宙玄恩尚永依於
覆護(某)等無任攀戀之至謹再拜奉送

　　　　化財滿散



大明玄敎立成齋醮儀範終





