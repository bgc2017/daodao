








元陽子五假論
夫修身養命學道求仙志人若修行未有功
行但存一念必以成就功行未滿但住浮世
或有邪魔魍魉百魅鬼怪精靈見入於假盡
乃奔走不敢奔來作其患難但依吾祝呪焚
香齋戒静心黙念毎假祝呪各持四十九日
但有灾厄險難臨身速於黙念一遍以手捉
一物而投避或作游神或分形化體隱入木
火之内鑚潜身入金中解假水中下存溺其
有灾厄臨險當時投避除以是天機只合口

口相傳余恐在世志學之人必有悟忘遂乃
録冩傳留於世勿以泄漏傳薄噐之軰敗道
之徒遇人不得隱匿先又殃及九祖不擇人
傳毀漏天機沉埋九族永爲下鬼不能受生
　　　金假第一
西方庚辛白虎之神九曜之尊太白守位紫
微靈星惟命之主體髓堅牢七𩲸莫離三乎
即至七召歸體刀劒分身接骨續筋後以化
體除其苦厄聽吾祝呪應命而行呪曰
西方庚辛太微玄眞内應六腑化爲肺神見

於無上遊於丹田固護我命用之神仙急急
如律令勑
　其祝呪庚辛日酉時焚香起念不得開口
　以舌柱上㗁想念之可以持四十九日如
　有灾厄不以時日行住坐黙想念一遍以
　手執刀任乃分身並無赤血雖有白膏而
　出凝結不流過後却返自然接續歸還
　　　木假第二
東方青龍屬於甲乙應春之令歲星之兵能
生其氣方蘂光榮内應肝神丞相之位吾若

有難三呼即現分化身形逺遊諸處要歸本
位見物而至呪曰
東方甲乙青龍之室金木相形返爲骨肉眞
氣鎮定莫離左右分身隱匿思之返至急急
如律令
　其祝呪取庚辛日卯時焚香黙念不令人
　聞思之爲上可持四十九日如有灾厄不
　以時候晨速以黙念不俱行住坐卧黙念
　一遍逢木將身隱於其中自免灾禍分身
　而去却要歸時思於舊木便還歸去返至

　本處
　　　水假第三
比方壬癸亥子之位玄武為君能生萬潤光
澤榮溢内應於賢列女之容性命根宗血爲
水號變錬精氣本屬是陽隂中有火濟於浮
世吾若有灾三呼應現七召隨身入水不溺
土木扶持䰟𩲸各居三彭自伏入於九域呪
曰
星辰之真玄武隨身勾陳左助青龍輔弼白
虎扶持騰蛇跨下隨吾軀形思之還返急急

如律令勑
　其祝呪取庚辛日子時焚香起念不得開
　口只以黙念一遍可持四十九日如有灾
　厄不以行住坐卧黙念一遍將身入水免
　其灾厄不以多少日數水下安居却要返
　歸想於賢氣自以岀水免其灾厄
　　　火假第四
南方朱雀位屬丙丁熒惑惑曜火神炎盛焼
除三彭六神水護䰟𩲸澄淨六根堅牢内屬
心主吾若有難三呼即至不離左右丙丁是

火壬癸是殺吾入於假䰟神不朽我身是水
我命是土土水相刑火不侵體呪曰
南方丙丁赤龍俱停隂神避位陽官不迎思
之返至用之日成急急如律令勑
　其祝呪取庚辛日午時焚香起念不令人
　聞思之爲上可持四十九日如有灾厄不
　拘時辰速入靜室中安卧黙念祝呪一遍
　手握竹木而卧百魅千妖悉皆而走便以
閉息絶氣假作身死家人不嘵將謂殂身
　任將停於没以衣蓋覆分化游神任令葬

　其神䰟𩲸神主黙然而全不動搖其體隨
　焰而返歸焱雖盛不能焼之火消烟冷覔
　之無蹤
　　　土假第五
中央戊已萬神之位三䰟養土土能生物物
化變氣三䰟隨形七𩲸逐體吾全身命念土
之修養土能生物化變形四象歸土得土而
生三呼即至七召歸軀除其灾厄聽吾祝呪
隨形化體呪曰
中央戊已内藏元氣黄色立堅運之可理丹

陽莫辭朱隂共義生我得達四肢黃益勿令
大起急急如律令勑
　其祝呪取庚辛日辰時焚香起念不得人
　聞可持四十九日如有灾厄不拘時辰行
　住坐卧只用黙念一遍可以捉一物隱地
　入墻人可不見其所捉物代爲形影起而
　去免避輪迴換過難了却返歸還
右五假篇是神仙隱世之法留傳於世不可
泄漏秘宻之眞修如有後學志士黙念修養
堅心持念無令觸犯今聞其法終不成審而

持念念不得亂泄天機長白山眞人元陽子
隱身法傳與有道心人依此行用無不驗矣
元陽子五假論







