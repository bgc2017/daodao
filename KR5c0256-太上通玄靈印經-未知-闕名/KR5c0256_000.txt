








太上通玄靈印經

通靈印


攝鬼印䇿鬼印


召鬼印


老子曰此通靈印是一切法萬術之根若人
不得此法者一切道術虚行不成諸法雖說
功能而通靈印何處得來徒費功夫日勞人
矣老子曰人欲䇿使鬼兵取前件者先取赤
葛花(三兩即白菖蒲花是)拘杞子(一斤七月七日取)赤桑皮(入土)
(白肥三斤)鬼咎青牛脂鬼箭(各三兩)
此六件隂乾二十日杵末細和蜜丸小豆
大寅時服三丸日服三服末至七日一切
八史六丁玉女山精河伯水官社君竈君
河海一切羅刹王鳩槃嗏八部鬼神帥天

下百萬鬼神無不稽首來到朝拜子也一
切虎狼禽獸皆役使矣
老君曰一切萬法皆從此通靈印中撮出各
說功能無求飮食
凡諸外法雖有符印呪術空説功能不得此
通靈印者徒費力耳萬不成一矣
老子曰是受太上金口所説靈寳通靈印文
持之如法三月三日變身萬種立生水火金
銀寳玉天下百菓𣗳木河海土石風雨而禽
獸所化皆成無所不爲若欲依前功能者清

身潔已不食一切血食之物如此淨戒萬不
失一
老子曰欲使八史六丁爲人取金鋃一切寳
物仙藥者先行八史通靈符印將印向東方
震地八史爲人取一切物立至又使六丁橫
印向天八史六丁領兵鬼神皆來至法前立
老子曰此法最祕勿傳與人若違犯真科殃
及七世子孫
其印文如是廣二寸白檀作心作左印此印
以雕是如上法印功無異也印是左後印是

右前印使八史六丁玉女後前印使天下鬼
神前即沉水一寸刻之以五月五曰七月七
日此是諸天八吏下降日一切鬼神皆在人
間察人善惡愆過用此日開印立成矣後印
亦同日刋之取飛符千里立呈此印者祕勿
妄傳欲刋印先入淨室之中用甘松香湯灑
地了古刀一口刋開印寅時入室焼香請先
師老子八史六丁玉女三啓畢即刋之以卯
時了勿使停滯過卯時須著新衣香湯沐浴
身潔數炁刋之八八六十四氣即令了須數

炁勿用欠也刋了印埋著鬼地二十日用平
旦寅時取之置立壇如法受持二十一日無
不成矣
立壇闊八尺燈八盞銅鉢一口香爐四箇香
案四張五方綵鏡一面酒一盞鹿脯一斤五
菓一盤用正月一日立壇三日即成也用油
是胡麻油勿新油四角四箇燈夜使莫滅燈
内四箇呈明方滅外留四盞應四方四時內
四盞八史坐用團薦敷之六丁以應四季内
外八盞上應八史下應八卦八史領諸王皆

來不得餘香立壇者有十種果報人見此燈
者現終身長壽无極一切寳所須之物皆悉
隨心取得若説此壇功窮之不盡故不多言
勿傳
老子曰若欲用印即呪印三遍即説呪曰
太上真炁照我身明將印所化立即能成
八史衛左六丁侍形天下鬼神皆來通靈
神印一下使鬼役兵令臣求道永劫長生
白日昇天飛騰上清
呪畢取印左手執向天諸天八史皆來前

立問之取何物即答欲某物立取來與人
若化山林河海手把印身振三下其人即成
木山丘欲止之法豎印向天還人矣
若欲化河墨塗印戴在頭振手三下即成大
河水廣百里欲止下印身坐即止
若使六丁玉女并及一切鬼神用牛黄丹砂
塗印一切鬼神六丁皆來隨人使役移山竭
海雷電霹靂天地闇冥日月墮落興雲致雨
此通靈印皆能爲人使役
若欲使六丁移山竭海者朱砂塗印向之即

成桑田横印向西其山即移入平川欲止豎
印向東即依本山
若欲化雷聲左手提印向東即爲雷聲震動
天地
若欲日月闇冥興雲致雨者印召八史來興
雲致雨
若欲閉塞日月光作白霧印召六丁來與人
與也
老子曰欲八吏延年長生求仙飛仙用赤葛
花塗印三七遍八史六丁即來扶接將上天

能乘空虚遊歷五嶽隱萬遍五獄仙官天神
玉男玉女皆來迎子先縮地脉而行遍歷天
下八方然後求仙得仙也
老子日縮地脉者牛黄和丹砂塗印上向東
方鬼神阿吒領一切神兵來縮地千里十萬
里如食一口飯即呈處
欲往篷萊山見諸仙者水銀二銖真丹砂塗
印東方八史領大五部鬼卒與人縮地脉立
呈篷萊山上見仙人玉女皆乗青龍白虎來
迎子若見時印横向仙人立成萬頭獅子仙

人見之皆悉嗟嘆受署爲仙人名入大山金
闕紫房宫中長生不死天地同矣欲此法者
莫害一切神也
老子曰欲使六丁八史取寳將印向天八史
神女即取一切金寳立至用三兩埋入地戸
餘者任意用之
若欲隱形變化者將印向面立成老公向心
成女向足成土向背成天雷電震動左手把
印倒指天雨即下欲止豎向地立止
若欲化草木五月五日收百花隂二十日乾

爲末塗印印地人即化百草將印左右振立
成千人欲止返印向吾立止
若欲一切禽獸獅子虎狼蛟龍毒蛇者横印
向地上即成大毒蛇千頭長十文大怕止印
鎭地上虎狼蚊龍立滅不見
老子曰吾此通靈印結壇三七日受之不須
受籙若得此印八真通靈印一依此法萬不
失一先元無八史籙以永壽元年有神師觀
虚空中八史共語言神師因撰八史醮一卷
更撰六卷世人得此真根者不須受籙若無

者受籙然後醮始下矣昔有鬼谷先生費長
房曽行此法方乃得昇仙以晉永和三年太
歲在朔受與諸葛先生從是以來少有人得
此法五十卷一部諸葛先生撰爲通靈使役
鬼書一卷後留人也
若欲役使鬼六丁癸日收取鬼臼赤桑白皮
三兩以七月七日埋著鬼門三七日黄昏時
三歩九跡叩齒三遍訖誦呪三遍
取藥塗眼一切鬼神受人驅使如奴婢取金
銀仙藥共人服食得飛仙此鬼常欲殺人將

前藥一丸口中含之不敢害人
若欲使鬼神盜他家金鋃財疋先祭鬼可用
酒三盃乾魚三頭鹿脯三斤五果香爐一具
祭呪曰
吾與汝爲友常飼汝酒脯若使汝取金玉錢
財之物立即得來必莫建我語
若欲某求道即遣得仙可取天下萬物立即
得來勿建我語
若欲使金玉錢財一切財物皆巳得之供給
人用無窮盡祕之勿妄傳人也

此符是召鬼符以朱書白繒二寸以五色袋
盛隨身勿令人見
若欲使鬼神左手提符嚢指四方一切鬼百
千萬衆皆來緫到子前即語與鬼兵言汝欲
與吾取何物其鬼任子所使須仙藥一切金
寳任意取索即爲取供給人無窮盡若咎惡
侵害者召鬼遣報讎使殺即殺使生即生若
不毅即使抱患在身求生不得求死不得但
咎惡怨枉事即遣鬼兵報讎使殺即殺生即
生

諸葛日若欲使鬼爲人追喚千萬里人夾者
書姓名在符內手中執振符三下其人一日
即至也
使鬼神先唱五方五部鬼即名也
東方鬼帥名阿吒伽領諸小鬼百萬衆
南方鬼帥名符一名深沙領諸小鬼三百萬
衆
西方鬼帥名浮丘領諸小鬼三百萬衆
比方鬼帥名神吒領諸小鬼百萬衆
諸葛曰使鬼神取物隨人意即至先唱五方

鬼帥自領衆爲人取之立呈此鬼帥一日一
夜察人愆過八須知之常以日出時察人一
度少時即去午時來候人一過去更至夜半
察一度此三時人莫眠卧主五部鬼大怕或
時煞人好戒之若欲至時手執藥符不能爲
害共人言語祕宻之事示人金鋃寳物即耴
立呈也
諸葛曰若使豆子爲兵者用赤豆一千枚羊
血牛黄和塗在小豆上二七遍用時光呪其
豆子曰豆子是鬼神之兵吾是天帝之子使

役變化隨吾驅使攻山伐𣗳富貴如市延年
益壽無極天地急急如律令
念畢左手取豆子右手振比方坎地遥召
鬼三振北方坎地鬼帥神吒領鬼兵衆化
作豆兵震動山谷欲作千千萬萬衆立成
也如生人
若使豆兵伐木槎山百種功能用前呪
豆兵衆爲槎山伐木一夜至曉可得千萬頃
巳上欲收之用攝鬼符収之一切皆來立在
吾前其圖如是祕之勿視人

此是攝鬼符欲使用羊血牛黄四氣書之使
了莫今欠少欠少者無効也
若使此符飛百千萬里取人血和羊血書名
姓八符内立自飛去若人來求請爲事不須
書符呪三遍呪曰
天地神靈日月光明某行飛符役使六丁
隨口所願驅䇿鬼兵急急如律令
呪畢叩齒三通將通靈印七次符即飛去
若欲使符喚人盜賊者呪三遍印符三次即
飛殺其賊盜若殺之子又使符攝名字成語

人也
諸葛曰使靈兵取粟一升用豚血青牛血和
塗粟上三二遍用豆兵呪三通立成鬼兵滿
山川欲攝之用攝鬼符口含呼之立止也
若人能役鳩槃嗏鬼羅刹鬼能爲天下衆生
作變怪之事
若役之法用前左右通靈印印手指鳩槃嗏
鬼羅刹鬼立到爲人化作太毒蛇三百丈口
廣一丈嚇煞人欲止豎印即㓕祕之勿傳
諸葛曰老君䇿鬼符能使社君河伯水官能

視千里伏藏金玉寳物皆見眼前了分明其
符方法如是亦能役使竈君祕之
此是䇿河伯水官社君竈君等符若欲役使
之法以鵠頭血和石硫黄調書用五綵作袋
成之左手執置頭上隱形不見下符即止置
面上成十五童子著腰成女子端正無比置
足成老公髮白稱百歲巳上右手捉符振之
三下前進二歩後退三歩即散千人欲止走
向人門持前符指天還成一人矣
諸葛曰此符隨意口用以丹書白絹素上用

前攝鬼符呪三次繫符右耳立成十八女子
端正世无雙却符立止符至𣗳下一切鳥雀
皆來聚㑹却符即散投入水一切蛟龍魚鼈
皆來聚處勿害却符即止
太上通玄靈印經





