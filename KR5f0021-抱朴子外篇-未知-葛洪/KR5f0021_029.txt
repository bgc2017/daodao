










抱朴子外篇卷之二十九
接䟽
抱朴子曰以英逸而遭大明桑蔭未移而金
蘭之恊已固矣以長才而遇深識則不待歷
試而相知之情已審矣飄乎猶起鴻之乘勁
風翩乎若騰鱗之躡驚雲也若以沈抑而可
忽乎則姜公不用於周矣若以疏賤而可距
乎則毛生不貴乎趙矣若積素行乃託政則
甯戚不顯於齊矣若貴宿名而委任則陳韓
不録於漢矣明者舉大略細不忮不求故能

取威定功成天平地豈肯稱薪而爨數粒乃
炊并瑕弃璧披毛索黶哉



抱朴子外篇卷之二十九




