








二篇同卷別六
悟玄篇
太虛心淵篇


悟玄篇序
蓋人生於天地之間秉受陰陽之氣故曰有
死生爲人者可鬼可仙鬼者純陰之氣仙者
純陽之體以陰鍊陽甚易以陽鍊陰不難所
謂學仙之士無過以陽鍊陰之術陰盡陽純

則曰仙矣鍊陰有法進火有數退符有節夫
人身中一竅名曰玄牝若人明得此竅則三
才萬物悉備於我矣此之一竅非泥於物也
其理别無他術止不過忘形滅念如守其中
矣久久純熟中宫靜極則身中陽氣自然生
也陽氣漸生陰氣漸剥乃曰陽長陰消之意
矣予於古杭得受師傳天機不隱故以鄙句
盡心泄漏於此矣使學仙之士幸垂一覽同
登道岸非豈異於我哉歲在巳丑夏月朔日
余洞眞序

悟玄篇
道本無言因言而顯其道法本無象因象而
得其理得象忘言得兔忘筌何矣故曰過河
須用筏到岸不須舟所謂人者秉受元陽眞
氣三百八十四銖内分二十四銖散於五臟
六腑以應二十四氣外分三百六十銖以應
周天三百六十度元和子曰人身大抵同天
地邵子曰誰把三才别立根一身别有一乾
坤此之謂也蓋人子時兩腎中二氣上昇午
時到心二氣交合薰蒸肝肺之液自心而來

左腎之氣負戴肺液而下降右腎之氣負戴
肝液亦下降矣亥時到於腎肺液到於左腎
化而爲精肝液到於右腎化而爲血矣久久
元氣耗散精血乾枯則曰死矣丹書曰五行
順行法界火坑五行顚倒大地七寶蓋言學
仙之士龍從火裏出虎向水中生此五行逆
行之理也所以逆則爲聖順則爲凡故以三
關之妙用一鍊精化氣爲初關二鍊氣成神
爲中關三鍊神還虛爲上關虛空粉碎爲了
當三關妙用要在心傳沐浴兩月玄之又玄

口訣祕細未敢輕言學仙之士不遇明師指
點到老無成空度歲月爾
形化
夫人受父精母血成胎之時中含一點元氣
以爲造化之根蒂矣先生左腎次生右腎腎
生心心生肝肝生肺肺生脾脾生小腸小腸
生大腸五行形化而生形體具足十月胎成
以就嬰兒矣今人只知形化而不知氣化所
謂學仙之士只論氣化而不論形化今人多
以兩腎中間爲生身處又言心腎爲水火肝

肺爲𩱿𩲸脾土爲意全然非矣
氣化
蓋人在母胎中十月氣足其初受父母一點
元氣而至於心矣其氣到心之時則發胎氣
布散於外以接其生也夫鬼在於暗中渺渺
茫茫不知分曉微覺在細雨宻霧之中而無
一點光明遂逐靈光而去接入胎中徑入光
内俱不知陰見其陽則化爲氣矣名曰太極
其氣復昇之頂分爲二氣下降於左右二腎
名曰兩儀乾道成男坤道成女乾坤相橐而

生六子散乎於外而爲六脉六脉周流一身
備矣造化悉備所以降生於世以爲人也所
謂學仙之士要識生身之處立爲丹基可以
超凡入聖也吾今恐言未盡故立圖以發學
誠爲叅學爾
陰中有陽名曰坎非腎也









陽中有陰名曰離非心也
坐工口訣
夫學道之士不拘時候但得身心閑暇之時
求於靜處瞑目閉口忌坐端耳或盤膝或不
盤而坐皆可夫坐之時外忘其形而不著物
累内忘其心而不著事若存其中似存不存

似守不守而著於空矣久久純熟自然念定
念定則陽生陽氣生則有升有降其氣升者
自腰間尾閭而升直上夾脊而止藉巽風則
鼓而上於頂矣二氣交合下降於舌端如蜜
之甜欵欵嚥納只入中宫矣丹書曰吹噓賴
巽風又曰初時須著力次候却如無總知升
降不明火候之數日用工夫三關妙用沐浴
玄機空延歲月到老無成矣古歌曰神仙不
肯分明說悮殺閭浮多少人何也這眥道理
人還識陸地神仙閙似麻所謂天機祕訣未

敢泄漏於文故以口傳心授爾
火燥水濫
夫火燥者上升不止水濫者下降不息若有
法度調和斤兩運用則火不炎燥水不汎濫
自然定矣用時則有不用則無其理玄機在
乎口訣既不知此妙用則何一鍊精化氣二
鍊氣成神三鍊神還虛也今學道之人天下
紛紛其得正傳者無有一二爾此箇道理豈
可輕易授人哉
沐浴

十月懷胎兩月沐浴共成一載三百六十日
矣且休說十月懷胎其兩箇月而沐浴安於
何處矣此兩箇月而又不行火候或安於前
或安於後或安於其中矣委的實用非不用
也學道之士須要叅學莫泥於卯酉二月非
也脫胎之時莫非口傳心授爾
玄關一竅
玄關竅假在其中無形無象亦無窮今人若
指其安處便隔千山幾萬重若人指點心肝
脾肺腎不著處却如虛處巧捏一穴其言終

矣著一處却非終矣
藥物
精中氣血血中精精氣元同太極成莫言呼
吸爲交感此物安能有死生
火候
進火之時頃刻一周天夫十箇月而三百日
三千六百時三萬刻或刻刻行火候或時時
行火候或日日行火候或時中不拘於刻或
日中不拘於時但用便用但不知法度則亂
升亂降則不能上矣口訣存焉

中宫
土生萬物心主萬事心即土也土即心也故
曰中央戊已土中央即玄關一竅也了得土
萬物死了得心萬事息今知學道人茫茫只
向外邊尋覓却不去中心求其道也
抱一
脫胎吞入腹在於人間九載積行滿八百而
證於仙乾坤徃來遊遍名山洞府行滿八百
之日奉金書玉詔而列於班矣
岀神名曰解胎

學道底人總不知火候沐浴造化之備其脫
胎之時莫非口傳心授爾
玄關一竅
玄關一竅者乃一身總要之關也此竅者即
心中之心是也其心非肉心乃心中之主宰
一身萬事之神也其神者無形無相非有非
無也人能無私之時便是玄關一竅纔有一
毫私欲不是也程子曰不偏不倚之謂中纔
有偏倚便不中也杏林石眞人曰身裏有玄
機心中無垢塵斯言盡矣

玄關一竅萬事之宗動交於物靜養在中不
無不有非色非空凝然湛定氣息流通左升
白虎右發青龍齊停夾脊鼓起巽風搧開爐
鞴透上崑峰乾坤交姤化作一泓降至舌端
嚥入黄宫一日之内三四遍功初關百日沐
浴一月中關百日沐浴前同上關百日火候
數窮脫胎神化抱一養童九年行滿白日上
升大道無言非有問忘形忘象求鉛汞守中
一物莫存眥專意身心要守定呼吸一應便
神清六脉自然朝性命精神𩲸𩱿各歸元至

此身心寂不動一陽生至二陽遷只待温温
行火令須臾直舉至銀河玉枕泥丸如火烘
乾坤交媾降明堂項上圓光懸寶鏡如如下
降至舌端滿口馨香甘液噴徐徐嚥納下黄
庭遍體金光隨罩定三家相見結嬰兒一卦
三二兩卦定晨昏握運仗天罡四三皆拱璇
璣柄一年迸破頂𩕳門是謂超凡而入聖九
年抱一行圓滿獨步翔鸞歸大洞吾今泄破
聖賢機洗耳瞑心存一定莫待鉛虛汞散飛
他時赴死甘心盡玄機備細剖心傳學道人

人早精進
藥物
夫採藥者血中採取眞氣氣中採眞精血氣
者到頂交合化而爲液眞精眞氣者氣至頂
交合化而爲金液者流於經脉而爲白血其
金者入於中宫結而成丹工夫到日一身血
氣化爲白血眞精眞氣盡結以成丹體既成
出神入神皆不被幻軀之累也向上一著超
出陰陽之外尤存口訣是爲身外有身尤未
奇特也

初下手
玄牝之門
萬化俱忘性不忘忘無忘處妙無方這眥便
是玄關竅何是泥形亂度量
透關
自從關竅撞通時二氣周流應化機任去任
來無罣礙絲毫不動斡璇璣
破境
心明性徹光圓如鏡一念纔生諸相即應學
道之士不可認著必屬他境故云爲甚眼中

難著屑只因性裏不蔵麈
念頭一動性楊波鬼面神頭見許多蓋謂寂
然通感應學人不認即無魔
敵魔
思念相續不能斷絶鬼面神頭千般萬狀立
時駕動水火二車一撞三關直透内院三尸
走六賊迯移則羣魔自然散矣
陣陣昏沉黑暗濛立時仗劎布罡風爐中發
起三陽火掃蕩妖氛頃刻中
立基

釋氏工夫至此謂之打成一片晝夜不捨只
管加時定力日就月將做將去了道門立基
行火候煆鍊而成丹也
丹基立定念頭純晝夜神光衛護身兩眼自
然慵覩色一心默默守玄眞
火候
八竅分爲八節門温涼寒暑應乾坤四時不
失陰陽火鼎内丹砂結紫雲又白眞人曰行
火之士十二時設一時即五㓨也三百日内
在半月計一千五百㓨也一身八㓨一周天

一㓨工夫簇一年學者若知如此用飢來喫
飯困時眠
沐浴
身中沐浴乃氣候之沐浴月中之沐浴乃丹
頭之沐浴也紫陽曰兔雞之月及其時斯言
者兩月沐浴也
精全氣旺藥爐温二八臨門固蒂根不向抽
添加火候洗心滌慮道常存
又氣候來潮須當塞兌垂簾湛然無欲以待
氣候過也母得縱意四散所謂不能固濟須

丹傾矣
工夫到此要防危不比尋常一類推氣候來
潮須保養禁關閉兌守無爲
靜極陽生

鉛見癸生須急採
採藥時用看老嫩
金逢望遠不堪嘗

一日衰似一日

嫩如湧泉之泛上是也老如蟻行如毛細是
也



閉目若存中如空空不空坤宫眞氣發背上
炎烘烘巽風輕鼓舞一直透天宫閉之不可
放化作滿頭霐徐徐而放下大地作甘霖
夫人者頭乃諸陽聚會之所其中有
陰名曰眞汞五臟者乃諸陰聚會之

所其中有陽名曰眞鉛蓋心者上不
屬於陽下不屬於陰而得其中以爲
一身之主宰視之不見其形聽之不
聞其聲叩之者感而遂通中之者寂
然不動人若向此不動中做工夫終
至純熟則知天地造化悉備於我矣



悟玄篇
