








太上金書玊諜寳章儀則一
　　　謝過祈安章
謹出臣某身中五體眞官功曹吏出上仙上
靈直使功曹吏官各二人出正一功曹官各
二人出左官使者官各二人出右官使者官
各二人出陽神决吏官各二人出隂神决吏
官各二人出科車赤符吏剛風騎置驛馬上
章吏官各二人出出者嚴裝顯服冠帶垂纓
鹵簿齊執玊版住立臣前銜受臣口中辭語
分别關啓此間土地里域眞官風氣注氣社

稷邑主道上二玄三元四始甲子諸官七十
二官君四面方位三元考召君等上啓
太上老君太上丈人天師女師嗣師系師三
師君門下五氣君等臣以頑塞聾瞽視聽不
聰謬爲玄眞所見摽拔授署之日約當輔𦔳
天師宣揚正化救治百姓料理人鬼凡有告
請不容遏塞今有弟子某頻歳巳來家中迍
坎夢想凶惡羣烏衆鵲繞宅喧啾怪鳥異禽
頻來嘲噪合家惶怖若履冰危無方披訴即
日罄慮澄心詣臣求乞章表臣按師法爲録

奏某章一通露在案上功曹使者對共平省
必令投達伏聽披文
　次祝水度章弟子跪捧進師師披進讀凡
　稱名即禮拜勿令香烟中斷
臣謹重勑五體眞官功曹將吏但某積殃累
舋過在彌天奏拜章文恐不御達今重請虚
無直符三十六人虚無直事三十六人泰清
直符三十六人泰清直事三十六人今歳直
符三十六人今歳直事三十六人今月直符
三十六人今月直事三十六人今日直符三

十六人今日直事三十六人今時直符三十
六人今時直事三十六人功曹二十人主簿
四人幹佐一十二人傳書送封吏十二人金
光童子吏十二人并臣身中五體眞官功曹
使者臣謹爲某拜奏上某章一通露在案上
乞使上達
聖司玊皇帝前三師門下伹臣頑陋肧軀不
賡大訓書字拙弱行列不端文字謬誤顛倒
錯亂不合儀式者事在隂陽二官隂陽決吏
四部案章從事録章書吏傳言書佐習事小

吏隨此章文進對迴左歸右必使正定上達
天府若有下官故炁六天鬼賊道路遏絶邀
截章文不即上達者仰付天曹赤梁北獄依
法治罪令臣章書以時上詣
太上御前左君歷關右吏次啓諸君歷遞乞
事事投達令臣所擊者破所治者差所收者
得所化者信功曹受事㝷文分别晷刻勿停
以明
天憲臣拜奏事訖向出仙官功曹將吏悉還
臣身中從衆妙門而入在左歸左在右歸右

功曹使者主領檢押還復本位須臣後召復
出一如故事
　叩齒嚥液三遍微祝曰
功曹使者各歸金堂玊室之中須召復出一
如故事臣某頓首再拜
　　　言功都章
謹出臣某身中五體眞官功曹吏出臣所佩
上仙上靈官消災散禍解厄君吏各十二人
出三天天靈左部騰章功曹官各二人出三
天天靈右部騰章功曹官各二人出三天天

靈都部騰章功曹官各二人出陽天決吏二
人出地仙決吏二人出聖典決吏二人出登
元決吏二人出騰車決吏二人出起尸決吏
二人出太醫決吏二人出上選決吏二人出
中選决吏二人出左官使者二人出右官使
者二人出科車赤符吏二人出剛風騎置驛
馬上章吏各二人出出者嚴裝顯服冠帶垂
纓鹵簿住立臣前後左右銜受臣言分别關
啓操臣單章上詣
聖司關啓此間某處土地里域眞官注氣監

察考召甲子諸官男官女官男職女職二十
四職左右都候君中宫謁者芜胡氐夷諸官
君上啓
太上老君太上丈人天師女師嗣師系師三
師君門下五氣君等君將吏兵各有所典右
官歷啓實記言功正月七日七月七日言生
定録十月五日都章言功又有男官某等奉
信眞誠以先對令條牒臣民戸數所屬州縣
郷里名籍戸口年紀始上關籍又臣謹以酒
果醪饌俗中供具陳薦丹懇并上𥿄剌呈啓

奏事言功賞賀乞上官主者監厨直事監察
主司書佐習事一合來下降履醮所主事施
行勿令錯互仙官書佐在臣左右謹披章文
　次祝水度章弟子捧跪進於師師接進讀
　勿令香烟中斷
謹重勑五體眞官三師道主諸君丈人天師
女師嗣師系師三師君等門下五炁君即日
座中飲食勞賞事訖匹帛銅錢𦕅充酬獻監
厨受事訖各還天曹臣身中功曹使者將吏
兵士在左還左在右還右纒身繞體經緯百

脉恩惟
上官典者原臣身中積行所犯千罪萬過一
乞赦貸不見謫罰所出仙官天靈眞吏君將
吏兵書佐習事等隨事主察當局主職削罪
原𠎝攺注死籍刋名玊曆長生簿中所保者
全所騰者達所請者下護身將軍護法靈童
隨逐匡扈隨事通覽宣告事訖各還臣身中
從衆妙門而入復於宫室須召又到復出奉
行臣某稽首再拜
　　　保護嬰兒章

謹出臣身中五體眞官功曹吏官各二人出
上仙上靈二官功曹官各二人出上仙上靈
上部功曹騰章吏官各二人出上仙上靈中
部功曹騰章吏官各二人出上仙上靈下部
功曹騰章吏官各二人出左右官使者隂陽
神决吏科車赤符吏各二人出剛風騎置驛
馬上章吏各二人出五體眞官功曹吏各二
人出上明嬰兒解厄使者二人出上眞嬰兒
度厄使者二人出上生丞中清沅使者二人
出上生河中生算使者二人出中眞三元度

厄使者二人出中眞三官臨河使者二人出
中眞生官臨江使者二人出中眞三官生命
使者二人出下府水官道德使者二人出下
元通候江影使者二人出下明水中訴請使
者二人出下生清沅㧞命使者二人出上元
天官赦罪使者二人出中元地官原考使者
二人出下元水官原𠎝使者二人出三官淮
濟生算使者二人出出者嚴裝顯服冠帶垂
纓整其威儀羅列上下扶助奏請移告水官
門下三湍五湖淮濟曹府江海之中申訴天

曹眞尊道主今爲某息兒某受生巳來災厄
不息又恐六天縱逸鬼魔尅傷三官不拘三
凶竊逼枉遭外殃内鬼及石下犬子乳母猫
䑕兵獵氣鬼頻爲祟害無方投措合家一意
罄慮洗心歸命
三尊道主太上老君正一眞人河上老子湖
中玊女靈仙監察一切靈官度厄尊神執符
把籍使者詣臣申表披雪殃原臣按先師科
法謹爲録章申奏露在案上上請天官將吏
兵士營衞扶從逐時傳達在臣左右行立所

在聽臣省閱章文
　次祝水度章弟子跪捧上師師接進讀勿
　令罏中烟絶稱名再拜
謹重勑眞官直使左右書佐習事小吏直符
直事日宫月宫星宫主察三河四海八極五
湖河中玊女受事仙官臣謹爲某家拜奏嬰
兒保護大章一通封置事訖恐日惡時凶所
啓不達謬惧顛倒言句差錯乞仙官直使十
二書佐主爲修治長毫利筆逐行調治龍劔
書刀㝷文割截剰者爲割錯字爲易勿令漏

没及時徑達
太上御前以明効信但恐某宿業深厚妨及
男女或宿縁惡業害及家門逮及殃鍾延没
非淺章書漏落不即上達重請虚無直符三
十六人虚無直事三十六人泰清直符三十
六人泰清直事三十六人今歳直符三十六
人今歳直事三十六人今月直符三十六人
今月直事三十六人今日直符三十六人今
日直事三十六人今時直符三十六人今時
直事三十六人圍繞章行必令投達奏章事

訖臣身中功曹使者君將吏兵悉還臣身中
金堂玊室之中在左還左在右還右在前還
前在後還後從衆妙門而入纏身繞體彌綸
天地帀繞四肢經緯百脉須召復出隨事奉
行一如故事臣某頓首頓首再拜
　　　斬惡破鬼章
謹出臣某身中五體眞官功曹吏出無上三
天清微天禹餘天大赤天無上九天赤陽三
五功曹上皇眞人十二髙車元神赤氣赤車
使者玄元始氣使者隂陽眞氣使者黄書契

令覆蓋君將吏兵隂陽生氣君度道消災散
禍解厄君吏上天變惑中化神君兵吏中胎
眞人赤松君將中胎眞官赤車兵吏各十二
人出臣身中上仙上靈二官直使功曹官各
二人出秦氐二官三部功曹官各二人出正
一功曹故録吏官各二人出上部功曹收惡
録惡吏官各二人出中部功曹收惡録惡吏
官各二人出下部功曹收害録害吏官各二
人出促氣功曹收害録逆吏官各二人出上
部使者收惡逆外𦍙收魂録魄吏官各二人

出中部使者收魂録魄吏官各二人出下部
使者的頭反縛吏官各二人出絞手截頭吏
官各二人出赤車使者監殺露出都市吏官
各二人出髙車使者官各二人出髠頭截耳
吏官各二人出監殺外𦍙使者官各二人出
監殺搦案吏官各二人出監殺長刀截頭吏
官各二人出剛風騎置執法收逆斬殺吏官
各二人出功曹使者嚴裝冠帶垂纓鹵簿衘
受臣言分别關奏謹有某詞言欵到求乞收
捕外𦍙某鬼等前後累來干犯臣謹依天師

眞科好生惡殺賞善罰惡宣揚法化爲肉人
告訴情懇臣輙按師法露出明星之下拜上
赤章一通牒奏外𦍙某鬼等乞此間某處土
地眞官注氣監察眞官里域邑主所請天官
將吏兵士同心併力收捕惡逆之鬼鈎肝押
耳抽腸拔肺將向都市拔舌鉗咽左右走使
擒捕吏倚住左右懸頭髠截斬首吏等倚立
臣前後受臣驅使聽臣宣讀章文
　次祝水度章弟子跪捧上師師接進讀上
　香勿令烟絶

臣謹重勑五體眞官功曹將士書佐小吏天
師女師嗣師系師三師門下五氣君等臣謹
爲某拜上消災解害斬馘惡逆收𦍙破鬼章
一通上詣
聖司三天門下主遣臣身中五體眞官三五
小吏十二書佐功曹使者頭戴通天之冠夜
光之璧齊著五色之綬齊執玊版嚴裝事訖
磨硯㸃筆及時來下主爲某家注定章文上
詣天曹收捕妖𦍙若有下官故氣鬼賊㵂賊
道路遏絶臣章不使上達者

謹重請今時直符直事三十六人今日直符
直事三十六人今月直符直事三十六人今
歳直符直事三十六人四時直符直事各三
十六人隂陽直符隂陽直事各三十六人星
宿直符星宿直事各三十六人五帝直符五
帝直事各三十六人六甲直符六甲直事各
三十六人三五直符三五直事各三十六人
天一直符天一直事各三十六人太虚直符
太虚直事各三十六人太玄直符太玄直事
各三十六人太始直符太始直事各三十六

人泰清直符泰清直事各三十六人功曹二
人主簿四人幹佐十二人小吏十二人金光
童子十二人五宫六人雲中扶章督郵吏二
人從事二人案章二人賫章二人左社右稷
扶護臣章上誥
太上無極大道太上老君諸君丈人新出老
君泰清玄元無上三天無上大道無上天尊
太上丈人玊皇案上付省章玊女通逹詣上
若有謬誤脫漏文字不端言句倒錯不知次
第者委功曹使者案章四部從事傳言書佐

習事小吏龍頭書刀長者爲剔短者爲益剰
者爲除隨時上逹功曹使者銜毫利筆即爲
正定勿令上官典者有所譴却若有下官故
氣遮遏斷截者仰收付天一北獄之中依法
治罪以明天憲閉口銜氣徑上
太上御前愼勿稽停左君歷關右吏次啓諸
君歷遞分别次第必使投逹所請者至所召
者到所押者伏所消者滅伏待告報上章事
訖所出身中三五功曹君將吏兵從衆妙門
而入案其次第直使功曹差次檢録在左歸

左在右歸右纒身繞體經緯百脉須召又到
復出奉行一如故事臣某頓首再拜
　　　科要
　餅果(五十/盤)鹿脯(二/觔)魚脯(一/觔)清酒(一/斗)眞香(三/兩)
　鎭綵(五/段)錢(一千二/百文)鎭信絹(一/疋)弓(一/張)箭(五/隻)命
　米(一斗/二升)銀環(一/𩀱)線(五色二/十四尺)刀(一/口)
　於江岸作壇置髙座施安五方香火奏章
　訖天門上焚之𥁞鬼形像函盛矴沉水底
　千萬不出如不就江河須清水三斗依法
　沉之筆一管墨一鋌𥿄一百幅須一一䖍

　潔書章𥿄香上熏過露於像前三日不被
　飄落䑕汙然可堪用


太上金書玊諜寳章儀終
















