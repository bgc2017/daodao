








玄天上帝百字聖號冠五
混元六天傳法教主脩真悟道濟度羣迷普
爲衆生消除災障八十二化三教祖師大慈
大悲救苦救難三元都總管九天遊奕使左
天罡北極右垣大將軍鎮天助順真武靈應
福德衍慶仁慈正烈恊運真君治世福神玉
虛師相玄天上帝金闕化身蕩魔天尊
　仁宗皇帝　御讚
鎮天真武長生福神
　萬物之祖　盛德可委　精貫玄天

　靈光有煒　興益之宗　保合大同
　香火瞻敬　五福攸從
　祈籤祝文
　凡欲祈籤必預誠心潔身清晨神爽之時
　恭詣
聖前焚香祝告曰
　天蓬大元帥天猷副元帥翊聖保德真君
　真武靈應大帝北天大道四十九位靈應
　天尊左右侍從官軍殿庭香火應感真靈
　向伸啓吿俯垂鑒聽某郷貫某䖏居住某

　人今爲某事祈
求聖籤伏望
明彰報應指示愚迷所祈所願
大賜顯靈下情無任虔禱之至
　　舉籤念曰
　天地神祗　萬物皆知　吾今下課
　善惡扶持　凶應凶兆　吉應吉時
　判斷生死决定無疑
玄天上帝聖降日
　正月初七日　　　二月(初八日)

　三月(初三日聖旦/初九日)　四月(初四日)
　五月(初五日)　六月(初七日)
　七月(初七日)　八月(十三日)
　九月(初九日南山嚴宫五/龍捧聖白日飛昇)　十月二十日
　十一月(初七日)十二月(二十七日)閏月相同
玄天上帝感應靈籤
　第一籤大吉飛龍變化
聖意飛龍變化喜逢時　此日昇騰果遂期
　　謀望求財多吉慶　求官進位更無疑
謀望沖霄志氣滿心胷　君子應非乆困窮

　　此行當際風雲會　萬人頭上逞英雄
家宅三陽交泰轉鴻鈞　瑞氣迎門萬事新
　　歲稔時豊財禄旺　又添人口喜相親
婚姻世間大禮是婚姻　天配如何悟世人
　　人若自知天理合　何須着意問天神
失物偶失資財莫怨天　要知踪跡在南邊
　　過時終有傳音信　莫把平人作盜寃
官事未發文書不用嗔　公廳雖直事難伸
　　不如散却心頭火　免得將錢送别人
行人卦直飛龍莫問親　千山萬水幾艱辛

　　直交明月團圓處　西出陽關見故人
占病焚香禱告意精專　惟在君心作福田
　　壽筭天曹曾注定　何勞私下保安痊
解曰占家宅平安病者立痊六甲生男行人
　立至官有理失物可尋婚姻可成出行吉
　利求官必達求財大遂田蠶大熟六畜興
　旺百事大吉
玄天上帝感應靈籤
　第二籤　中下　虎出大林
聖意虎出大林須動衆　衆人見了却憂疑

　　雖然未必傷人命　亦主虛驚事可知
謀望不平天理强支持　妄作從來是禍基
　　君子安貧終有道　莫教失計被人欺
家宅乆淹陋室欲更新　爭奈伊家少福祙
　　不憚虛驚憂怪夢　更防小口及隂人
婚姻乍時相見好容儀　誰料中間一半非
　　不是婚姻休作對　何如撒手且回歸
失物只爲當初不小心　資財已失復何尋
　　直教月盡寅申日　纔有傍人說信音
官事只好安居守運時　莫經官府受鞭笞

　　勸君休管人閑事　惹得愁來悔後遲
行人鴈查魚沉信息稀　空勞望斷白雲迷
　　相逢若遇寅辰日　鵲噪簷前人馬歸
占病鬧中得病靜中安　莫作尋常一例看
　　有願在心宜早賽　免教積熱變脾寒
解曰占身不宜出入失物難尋病者作福行
　人有信未至求財遲小口有灾六甲難產
　官事和勸求官未達婚姻難合六畜田蠶
　半熟
玄天上帝感應靈籤

　第三籤大吉否極泰來
聖意否極從今喜泰來　龍泉磨拂舊塵埃
　　莫信守己無他望　閉户深居也獲財
謀望幾年踪跡在江湖　名利纔成出困途
　　此日相逢官貴力　好看春色滿皇都
家宅莫憂家宅乆淹連　天理於人豈有偏
　　但肯從前更改過　管教財穀勝常年
婚姻有緣造物自安排　休嘆無緣事不諧
　　此際好聽琴瑟韻　莫教夜雨滴空階
失物幾年沙裏去淘金　失却纔知枉費心

　　目下欲尋難得見　直逢日後有知音
官事偶遭横事迫軀身　寃枉如何訴得伸
　　自有神明空裏祐　不教善者作囚人
行人歷涉江河幾萬重　家郷回首白雲籠
　　從來也有隂功護　人在春風和氣中
占病剛强狼戾惹兇災　譴責肌膚瘦似柴
　　若合道心從革過　枯枝花葉一時開
解曰占家宅人口大利病宜作福官事有理
　求財遂意六甲生男求官必達行人即至
　六畜興旺田蠶大熟身體大吉婚姻可成

玄天上帝感應靈籤
　第四籤中下勞心費力
聖意勞心費力欲成功　待得花開一陣風
　　須藉東君輕借力　望中别有一枝紅
謀望用盡機謀事不成　如今休要問前程
　　直待金鳥到坤震　自然榮顯利名興
家宅無由閑事費支持　枉用貪心不見機
　　畜產損傷猶小失　更防人口有驚疑
婚姻婚姻到日不須尋　何必區區枉用心
　　有意種花栽不活　等閑插柳却成林

失物喫辛受苦趲資財　誰想今朝灰受災
　　得失富貧皆由命　如今不必亂疑猜
官事自古剛强解悟身　誰知有理反遭嗔
　　如今未必官刑責　何不私和做好人
行人去時指望採黄金　回首家郷路轉深
　　今日早知人事别　當初何似莫貪心
占病但知動作是眞竒　不想貪心惹禍基
　　空使七情傷本體　早求善力保無疑
解曰占家宅人口有災心失脫求財未遂失
　物不見即宜急尋行人未至病者重作福

　求官未達六甲有驚田蠶半熟六畜宜保
　婚事不成官事和
玄天上帝感應靈籤
　第五籤　大吉　行船風順
聖意行船風順去無疑　利涉江津正遇時
　　萬里長程知可到　所謀遂意事如期
謀望欲求動止莫懷疑　名利求尋莫待遲
　　但得便中須速去　休教蹉過運和時
家宅家門興旺福神多　人口無災百事和
　　春夏累沾些小悔　秋冬喜氣自然多

婚姻百歲婚姻一日成　今朝何事苦調停
　　兩邊相許無餘事　便好承歡通娉婷
失物昨日扁舟過洞庭　知君心下不安寧
　　相應失却凡間物　終有踪由莫用驚
官事理直何須問上眞　縱經官府不遭嗔
　　雖然目下多驚恐　保汝平安百事伸
行人歸期限促恨悠悠　爭柰淹留事未週
　　若得福神添力祐　輕帆風送岸頭舟
占病誰覺災來疾似風　盧醫扁鵲枉施功
　　何知一願酧天地　再與添籌作老翁

解曰占家宅人口大吉求財有喜失物可尋
　病者漸退行人將至官事有理婚姻可成
　田蠶六畜興旺占身作福吉求官必達六
　甲生男百事大吉
玄天上帝感應靈籤
　第六籤　下下　鴛鴦分飛
聖意鴛鴦阻隔兩分飛　謀望求財未得時
　　守舊却宜休改革　如今進退尚遲疑
謀望名利從來不易求　忙忙世事水中鷗
　　天公不欲人貪柘　枉使浮雲空白頭

家宅指望今年百事昌　誰知因小惹災殃
　　如今若得人財好　重吿家神炷願香
婚姻不將年命合相同　勉强求成豈利通
　　縱若有緣成一處　終須離别各西東
失物失却凡財問聖真　汝今莫把衆人嗔
　　天曹料剩分毫定　衣食隨求不害身
官事休聽人唆入縣衙　兩邊徒爾結寃家
　　不如撒手平和去　免得階前叫老爹
行人去時多有弟和兄　豈料中途失伴群
　　阻滯未來終久到　何須每日倚柴門

占病妻占夫兮夫占妻　終朝必定守孤恓
　　父兄伯叔占男子　患難雖沉尚可醫
解曰占家宅有口舌生災失物不見官事宜
　和求財未遂求官未達病祭家神行人求
　至六甲生女田蠶半熟六畜保吉占身遲
滯婚姻不成
玄天上帝感應靈籤
　　第七籤　中上　枯木逢春
聖意枯木逢春色欲華　頓然枝盛長萌芽
　　時人莫作爲柴砍　直待春深又吐華

謀望乆在山中待好音　無人拔採說知情
　　如今借得東風力　葉茂花繁覆地隂
家宅淹滯消除正可誇　福星一點照君家
　　從今莫聽傍人說　樹正何愁日影斜
婚姻幾年九坐没人招　今日枯枝長嫩條
　　自是婚姻千里合　無縁對面路迢遥
失物分明失物在東方　不解追尋室裏忙
　　若還更遲三五日　他人落得嘴頭光
官事新事傷人舊事成　勸君休要逞高能
　　平心自有憲臺上　此地從來不可登

行人音書許送到君家　爭奈人情事未諧
　　直待三陽回馬後　忽然衣錦到門階
占病無災不肯念彌陀　有病纔思舊願多
　　若肯盡心從改過　不交善者見閻羅
解曰占家宅小口有災病者作福占身忌小
　人侵筭失物急尋求財未遂行人有信至
　求官未達田蠶半熟六甲生男六畜保吉
　婚姻可成
玄天上帝感應靈籤
　第八籤下下漁舟上灘

聖意因見漁舟上逆灘　漁舟泊此且盤桓
　　前灘過了渾無事　更有後灘過更難
謀望命裏無時不必求　何須日夜泛魚舟
　　紅鱗祗在秋波内　用盡心機不上鈎
家宅不能安分每貪圖　惹得家神禍事多
　　春夏憂愁人口病　秋冬又忌損田禾
婚姻傍人只說兩相當　難測胷懷抱虎狼
　　面好怎知心不好　不知獨枕卧藤床
失物皆因爲小失驢牛　觸在心頭整日憂
　　人眼不如天眼見　分明教汝莫貪求

官事得和闌處且和闌　到處人心有惡奸
　　莫信酒中胡說易　豈知臺上對詞難
行人一心常卦兩頭憂　路阻關心不自由
　　惆悵幾多寃恨事　更無消息到楊州
占病只因小事惱心懷　惹得憂疑怪病來
　　急向靜中求福善　莫教加譴墮塵埃
解曰占家宅人口有灾自身防口舌病作福
　失物不見求財未遂行人未至官事失理
　求官未達田蠶半熟六甲難產有虛驚六
　畜宜更動婚姻難成

玄天上帝感應靈籤
　第九籤　中平　春蘭秋菊
聖意蘭芳春景真堪愛　菊吐青香色又佳
　　乾坤各自爲情意　不解東風次第開
謀望昔曾許汝到春來　豈料營爲意不諧
　　且待菊梅開綻月　依然名利兩全哉
家宅指望家和萬事成　年來憂悶幾曾伸
　　因和不把家神敬　門户無人有嚮聲
婚姻婚若成時待月圓　不須心下意懸懸
　　雖然好段姻縁事　爭奈他人尚未堅

失物自失如何怨老天　神公豈肯爲財憐
　　伊君要聽真消息　不在明年在後年
官事戒伊不用苦貪嗔　恐有文詞到訟聽
　　凡事抽身歸去好　閉門靜坐作賢人
行人乆去雖然音信稀　汝今何用意躊蹰
　　菊蘭自有開花日　各自根苗等待時
占病此處懨懨怨滿懷　未逢良藥事難諧
　　平安等到三更後　禍去從交福降來
解曰占家宅防小口有災隂人有災宜作福
　失物難尋病者作福求財半遂行人有信

　官事留連未達六甲未産六畜旺相婚姻
　可合遲
玄天上帝感應靈籤
　第十籤下下遊蜂作蜜
聖意不論平地與山尖　無限風光緫被占
　　採得百花成蜜後　與誰辛苦與誰甜
謀望托人去幹心中事　早早回頭歸故鄉
　　口好怎知心不好　癡心且去受災殃
家宅令歲田蠶半吉祥　夏秋又忌損牛羊
　　冬深人口宜禳保　更忌凶人夜入墻

婚姻野草閑花莫戀迷　一朝樂極便生悲
　　收心且待婚姻事　莫惹傍人說是非
失物失去資財莫怨天　誰交賢者只貪眠
　　情知已入他人手　不在蘆花淺水邊
官事世間難戒是貪嗔　因笑螳螂不見機
　　只恐鳴蟬遭汝捕　不知黄雀後頭隨
行人艱難經涉萬重山　心事忙忙意未還
　　又恐路途人毒害　幾多凶險在其間
占病惡病臨身没奈何　看看沉重見閻羅
　　如今若要凶星退　速請高僧理刹那

解曰占家宅防有災占身平安失物不見防
　口舌求財耗散行人未至病者主重宜作
　福官事未了求官未達六甲生女婚姻不
　成有口舌田蠶半熟
玄天上帝感應靈籤
　第十一籤大吉囚人出獄
聖意囚人出獄爭訟了　却買甜瓜上酒樓
　　遇見故人同暢飮　酒錢還了又相酬
謀望埋沉踪跡未亨通　今日承恩謝上穹
　　改過前非行大道　自然財禄儘雍容

家宅馬旺人興百事宜　田蠶十倍在秋期
　　但防隂小生灾疾　見喜無憂不可欺
婚姻前世因縁會今生　莫爲資財起愛憎
　　若有貴人提拔處　好攀月桂上雲層
失物莫賴平人暗裏賫　分明落在巿橋西
　　如今有靠神靈祐　失物還須不得齊
官事從來懼法伯官方　事到頭來險幾場
　　自有高人親眼盻　不須惆悵慮心腸
行人幾年相别到門閭　今日他郷遇故知
　　歸意急如江上浪　只爭來早與來遲

占病幾年纔脫是非門　豈料天灾又染身
　　若更不求神力祐　留連日久困塵埃
解曰占家宅添人口占身無事失物可尋病
　者服藥求財大獲行人立至官事有理婚
　姻可成求官得位六甲生男遲田蠶大熟
　六畜興旺凡事大吉
玄天上帝感應靈籤
　第十二籤下下風捲楊花
聖意楊花風捲無消息　却似襄王一夢中
　　夜靜月眀風細䖏　空飄零落惹芳叢

謀望不依時運强求財　心地高平汝自裁
　　若要妄爲非禮事　不招禍至惹天灾
家宅路險身衰暮夜歸　謹防目下鬧中非
　　家中小口招災禍　六畜田蠶今歲虧
婚姻未有姻緣莫主張　兩邊年命少相當
　　媒人本是瞞人漢　謀得成來不久常
失物原來不是自家財　何用叨叨着意猜
　　不想破財又折本　緫然尋得也招灾
官事橫事無憂驀地來　心中愁悶幾時開
　　如今不惹和爲貴　免得將錢到憲臺

行人魚沉鴈杳去無踪　困旅窮途阻不通
　　萬里故郷歸未得　陽關回首白雲濃
占病夢入幽冥路已賒　投神空自惹咨嗟
　　落花有意隨流水　流水無情戀落花
解曰占家宅不利隂人小口不測有災病者
　凶宜保福求財無行人未至官事和勸求
　官未達田蠶半熟六甲難産婚姻不成六
　畜宜保安
玄天上帝感應靈籤
　第十三籤　大吉　開花結子

聖意開花結子喜逢時　賴得春工造化機
　　所望求謀皆遂意　永錦還鄉事可期
謀望玉體氷肌不肯移　真心惟有歲寒知
　　如今喜得陽和至　花落依然果滿枝
家宅今年不似去年貧　財寳重添遇貴賔
　　人口完成無賊盜　平安賽過九州人
婚姻女貌郞才世所稀　前縁脩定不須疑
　　如今但得他人肯　便好將錢過定期
失物浮財失去問誰將　莫把平人要細祥
　　汝正的然西向坐　原來此物在東方

官事少輩般唆事未寍　如今不用把心驚
　　公廳自有真眀鏡　曲直無災免杖刑
行人行人心急意徘徊　阻𨁖牽連尚未回
　　寅卯待交辰巳日　依然平地一聲雷
占病天星不順致災愆　有病占身不損年
　　若得明師及謬語　不如祈福謝蒼天
解曰占家宅平穩占身大利失物可尋病者
　得痊求官得位行人便至官訟有理求財
　遂意六甲生男田蠶大熟婚姻可成添人
　進口六畜旺相

玄天上帝感應靈籤
　第十四籤　中平　龍蛇混雜
聖意龍蛇混雜最難分　未得風雷變化鱗
　　一日昇騰歸北海　那時方得現龍神
謀望兩頭事意尚蹉跎　只好隨縁守分過
　　但得時來不多久　眼前求得也消磨
家宅不崇香火不脩身　來問家間事未伸
　　若要財興人口旺　除非安過舊家神
婚姻偷婚不與衆人知　失福違倫悔後遲
　　若不被人强占害　也遭官府受鞭笞

失物失却浮財莫哭窮　要尋目下不能從
　　直交風冷寒霜至　方見傍人說實踪
官事人鬼交橫事求和　難分曲直及奔波
　　不如忍却心頭火　免得渾身受折磨
行人行人去後未還家　同伴臺連有怨嗟
　　要見直逢壬癸日　故人方始出天涯
占病玉石難分假與眞　隂陽冷熱未均寍
　　早把心香焚一炷　免得陽間作隂人
解曰占家宅人口不寍占身不宜出行失物
　難尋病者星辰不順田蠶半收求財未遂

　行人未至婚姻難成口舌官事失理求官
　未達六甲憂疑六畜更變
玄天上帝感應靈籤
　第十五籤　上上　一輪明月
聖意月滿今霄離海邊　時人感仰麗青天
　　清光爍䖏群星散　君子營謀便得官
謀望此去相逢貴客邀　莫嗟天外路迢遥
　　平地任汝營求意　雲有天梯渡水橋
家宅保得身安莫問錢　好香焚炷謝蒼天
　　田蠶六畜多興旺　管取今年勝舊年

婚姻前生註定是姻縁　女貌郎才並少年
　　要肯堅心荅天地　管交夫婦共團圓
失物失物踪由過北厢　如今休要亂胡詳
　　來朝自有傍人見　便靠神明保吉祥
官事汝本聡明特達人　偶逢淹滯損精神
　　雲收雨散中霄靜　現出蟾光四海明
行人去時曾約便相逢　今日音書又不通
　　阻滯潦留三五日　管交財阜樂時豊
占病中心有事意難爲　如若爲之君子知
　　自是善財難割捨　捨之禍去福來隨

解曰占家宅平穩占身大吉失物不失病者
　不妨作福保吉求財遂意行人立至官事
　有理求官必達六甲生男婚姻就成田蠶
　六畜興旺凡事大吉
玄天上帝感應靈籤
　第十六籤　下下　濁油點燈
聖意濁油點燈燈易滅　纔挑得起又衰微
　　長心挑盡空勞力　何不抽身早去歸
謀望履危渡水兩艱難　萬計千謀名利慳
　　守分安貧宜忍耐　忙忙勞碌不如閑

家宅只因不肯敬神明　惹得家中事不寍
　　今歲欲除災與禍　除非重整奮家神
婚姻纔方說起便摟搜　即是姻縁不到頭
　　如今畧得言相許　又恐他人闇裏謀
失物乍失資財莫便嗔　寛懷休要怨他人
　　歸來且把心頭忖　破了浮財免害身
官事萬事無過一認眞　何須苦苦說艱辛
　　不如急早回頭去　到彼須防鬼弄人
行人身衰力弱路難行　咫尺家郷萬里程
　　宜向道中求善福　免交風雨送秋聲

占病憂危莫枉費資財　流水無情去不回
　　半點殘燈光欲盡　更遭一陣猛風來
解曰占家宅不寧占身宜守舊失物不見官
　事失理病者凶求財未遂婚姻不成六甲
　生男有憂六畜有損行人防盜凡事不利
玄天上帝感應靈籤
　第十七籤　中平　當憂不憂
聖意當初得意翻成失　今日憂危事不危
　　若遇貴人相引接　千年枯木再生枝
謀望貪多偏惹禍臨身　名利從來未是真

　　但得優游家道樂　知他誰是百年人
家宅莫將怪夢作閑愁　休聽邪師禍不招
　　自是行藏天理合　豈因危小病難消
婚姻不須勉强爲資金　姻運來時那用尋
　　卒急要成非好事　知人知面不知心
失物秪因賴散不收藏　失去之時便有藏
　　用意早尋容易見　更遲三日徃西方
官事燒香禱吿意精神　若問官災事不成
　　自有貴人提舉力　虎頭蛇尾不須驚
行人不用人前問信音　行人在外有歸心

　　雖然錢物無多少　但得平安直萬金
占病灾來不是自家招　何用將錢向鬼燒
　　但要平心荅天地　依然平穩過寒潮
解曰占家宅隂人小口有災占病不妨求財
　半遂行人未至占身守舊求官必達官事
　援慢吉六甲生男田蠶大熟婚姻遲吉
玄天上帝感應靈籤
　第十八籤　下下　籠開鶴去
聖意養汝原來歲月深　籠開不見意汎吟
　　相應只在秋江上　明月蘆花何處尋

謀望本來無分作仙翁　爲愛飛禽使罩籠
　　不合脫身天外去　方知貪欲盡成空
家宅舊年不利損多般　今歲縁何又不安
　　畜產田蠶無一倍　更憂火盜事相于
婚姻姻縁心許不知非　怎好貪歡逐汝歸
　　伫看始知林裡鴈　五更天曉各分飛
失物閑時不把壁籬脩　失却浮財更惹憂
　　財物已落空消化　如令那去討踪由
官事三司臺上始知非　囹圄圍中悔後遲
　　若得皇恩天赦到　開牢放出罪人歸

行人利名蹭蹬意徘徊　身阻他郷未便歸
　　望斷長江無信息　却知鮑老送嬰孩
占病天星不順病難安　每日懨懨改舊顔
　　服藥求神無應效　許來心願不如遲
解曰占家宅不安占身失脫失物不見隂小
　生災求財無行人未至六甲生男官事失
　理求官未達出行不利田蠶半熟六畜損
　失病者星辰不順久愿未還
玄天上帝感應靈籤
　第十九籤　大吉　雲行雨施

聖意雲行雨施春正深　謀望求財總遂心
　　爭訟見官多有理　貴人喜慶自相尋
謀望時逢暖律景和平　謀望求財總遂心
　　若要營爲當此漈　脫身易服取功名
家宅春耕夏種又秋收　人事平安不用憂
　　早去脫身須謹愼　隄防小輩弄無由
婚姻歸家便把鸞房整　好聽鳴琴有鳳聲
　　天付姻縁更和合　伊今不必問前程
失物勸君更改不依從　失去求神問吉凶
　　子午方頭人旺䖏　好交仔細問來踪

官事莫信人來話短長　雖然失理也高强
　　若逢官貴微加力　如日光明大吉祥
行人乆住他郷未到家　偶然流落在天涯
　　一朝待遇龍行雨　枯木依然滿樹花
占病來如風雨去微塵　病者懨懨尚未醒
　　好把心頭願早賽　免交疾病苦纏身
解曰占家宅防失脫占身吉失物急尋行人
　有信求財遂意官事有理婚姻可成六甲
　生男六畜興旺田蠶大吉
玄天上帝感應靈籤

　第二十籤　下下　有舟無楫
聖意有舟無楫難撑載　更被漂流向海中
　　嗟嘆世人應不足　悮人如此走西東
謀望千謀萬計事難成　枉走關山萬里程
　　孰若收心且寍耐　不然事主反憂驚
家宅去年指望今年好　今歲緣何又不寍
　　祗爲舊勿多怪異　却教疑忌損人情
婚姻許了因何又不同　祗應年命不相同
　　莫教勉强心無定　又恐相逢是夢中
失物閑時不肯細隄防　失去如何空自忙

　　山澗有踪尋不見　莫思音信在誰傍
官事官事從來好勸開　錢慳理直不須來
　　莫交成事難回避　只恐淹留到憲臺
行人損體傷身只爲財　他郷羈絆未回來
　　行人在路防官事　家下仍憂火盜灾
占病破舟過海又遭風　失楫逢危在險中
　　問卜求醫都是妄　不如急景扣隂功
解曰占家宅人口有灾占身有口舌失物不
　見病者難痊凶行人未至官事宜和求官
　未達婚姻反悔六甲生女田蠶半收六畜

　有灾
玄天上帝感應靈籤
　第二十一籤　大吉　鯤化爲鵬
聖意鯤化爲鵬海浪翻　隂陽交泰太平間
　　庶人驀有凌雲志　平地雷聲啓蟄還
謀望幾年流在波濤内　未得風雷志氣高
　　今日脫身纔變化　應知萬里任遊遨
家宅預宜更改舊門庭　馬旺人興百事寍
　　不但田蠶收十倍　更於四䖏任經營
婚姻幼男小女兩相宜　配合婚姻似火催

　　此際好求鸞鳳偶　遷延蹉過悔來遲
失物東北方頭水路行　踪由尋見物還生
　　莫交怠慢多疑慮　財散人離有改更
官事初然心事尚孤疑　到底淵清見石堤
　　終有貴人添氣力　不交羅綱罩鯨魚
占病七情傷體惹灾來　皺却雙眉悶不開
　　作福禱神求保護　免教人眷起悲哀
解曰占家宅進人口占身大吉宜更改病者
保福安痊求財遂意行人立至官事有理
求官必達婚姻可成六甲生男田蠶大熟

　六畜興旺凡事大吉
玄天上帝感應靈籤
　第二十二　上上　鳳凰出林
聖意鳳凰飛出林間去　展趐飛來異衆禽
　　一但身榮朝上闕　曰方欽羡盡聞名
謀望幾年靜坐守閑居　景物蕭條家道虛
　　此去時通開泰運　不求名利自尋伊
家宅好整新居换舊巢　遠離群小免相嘲
　　時和無事平爲福　歲稔何能落下稍
婚姻百年夫婦似鳴琴　靜中好聽鳳鸞鳴

　　休教良姻佳期路　等到天寒失雁群
失物只因自己欠遮圍　失去何如得自歸
　　便要經官方得見　不教乆後受人𧇊
官事本爲毛羽惜朱衣　悮入深林被鵲欺
　　今日奮身騰碧漢　從他鼠鵲哂何時
行人去人歸後促行裝　離了他郷在路傍
　　牛馬下旬音信到　平安無事不須忙
占病數載淹留運未通　災星正照汝家門
　　誰知却有穹蒼助　保汝痊安謝上穹
解曰占家宅人口平安占身宜作福官事有

　理求官必達求財半遂婚姻難成田蠶大
　熟六甲生男病者得痊六畜興旺
玄天上帝感應靈籤
　第二十三籤　下下　花開遭雨
聖意種得桃株滿院東　花開遭雨又遭風
　　當初指望收桃喫　到了如今只是空
謀望幾載蟾宫折桂枝　未逢時節使空回
　　何期等到花開日　又被連天大雨催
家宅舊居不利向新搬　不肯搬移不得安
　　萬事本家人力薄　春心又忌小人干

婚姻因觀面好不知心　枉屬良媒費萬金
　　秪爲眼前歡共樂　寍知禍起在娼淫
失物何用叨叨着意猜　情知不是自家財
　　須憑天理求安樂　非義從來是禍胎
官事横事臨門豈可迯　隄防小口笑中刀
　　遷延不肯平和了　終乆纏身到憲牢
行人關山迢遞路艱難　去了行人尚未還
　　好向神天脩善福　免教身入鬼門關
占病真病從來無藥方　莫教沉重却荒忙
　　伊人不吿神天祐　老者淹留少者亡

解曰占家宅隂人小口有灾占身防口舌失
　物不見病者作福求財未遂行人未至官
　事失理求官未達婚姻不成田蠶半熟六
　畜有損行人不利六甲生男
玄天上帝感應靈籤
　第二十四籤　大吉　明月當空
聖意明月當空䖏䖏輝　朗然照耀破昏迷
　　所謀顯達家門吉　此日榮華正及時
謀望心欲清閑事未閑　失時無䖏把身安
　　如今却得青雲路　不用天梯步廣寒

家宅汝家無事不須疑　夜夢如何有準期
　　人眷安然無别慮　隄防暗裏小人欺
婚姻婚姻本是合團圓　不必荒忙心下懸
　　自是有緣相會日　管教男女共完全
失物如今已到别人邊　莫把平人作盜寃
　　踪跡有方終久出　雖然得見也難全
官事龍虎相投事有佳　一輪明月照天涯
　　已分玉石何須慮　不必君心亂如蔴
行人相望行人在目前　如何歸興許遷延
　　要知何日音書到　明月團圓人自圓

占病從來禍福兩無門　緫是人招不必論
　　正好當天投首謝　莫教夜月照孤魂
解曰占家宅失脫占身宜靜守舊吉失物不
　見病者作福求財獲行人信至官事有理
　求官必達六甲生男婚姻吉遲六畜田蠶
　大熟凡事大吉
玄天上帝感應靈籤
　第二十五籤　下中　求謀未遂
聖意求謀未遂如君意　欲望青雲路轉賒
　　且宜守舊方爲吉　他時必定見榮華

謀望運未亨通莫强求　眼前求得也成憂
　　不如守舊依稀過　欲得榮華在後秋
家宅是非重疊起虛驚　畜産衰微百怪興
　　若要榮爲不如意　隄防寇盜入門庭
婚姻此親雖好汝無緣　休要躭迷惹禍愆
　　改革待伊緣分到　不拘遲晩但心堅
失物遍尋踪跡少人知　不若回身且待遲
　　等到月殘申酉日　要知失物在斯時
官事若求動用不須來　守分依稀可免災
　　官事宜和方是吉　兩家纔免掛心懷

行人去年平穩不須疑　只爲財中所見遲
　　若問歸期何日到　虎頭蛇尾報君知
占病自古人生七十稀　爲圖名利染災危
　　榮枯脩短皆前定　保得身全也損皮
解曰占家宅有失脫人口生灾占身守舊病
　者重失物不見求財未遂官事和勸求官
　未達婚姻不成田蠶半熟六畜損失六甲
　生女行人未至
玄天上帝感應靈籤
　第二十六籤　大吉　安居興旺

聖意安居興旺進錢財　天上生雲地震雷
　　禄位高遷尤顯達　榮華富貴入門來
謀望運至何須出遠邦　自然財寳聚伊傍
　　利名豈在隨人欲　却笑浮生空自忙
家宅敬神如在福人歡　宅舍光明百事安
　　不但田蠶俱得旺　仍於火盜不相干
婚姻撞着姻緣那用媒　有心何必急相催
　　皆非今日能相見　五百年前結會來
失物東西小路舊人家　失去踪由在彼遮
　　死物仍然生活物　不須怨恨惹咨嗟

官事貴人相應事無干　和氣融融共一團
　　汝事抽身歸去好　任他狡猾百千端
行人駿馬長途緊着鞭　三朝兩日便朝元
　　京華作箇逍遥客　一紙音書下九天
占病凶星已退病將痊　盡是先亡作禍愆
　　一炷信香通表過　忽然久病脫身田
解曰占家宅防小人相弄占身無事失物要
　見求財更變行人便至官事得理求官必
　達占病不妨六甲生男婚姻可成田蠶大
　熟六畜興旺凡事大吉

玄天上帝感應靈籤
　第二十七籤　下下　家舍惶惶
聖意家宅惶惶主不寍　蓋因先祖作灾迍
　　且宜作福求禳度　更謝家間奉祀神
謀望枉使貪心惑執迷　不依安分强施爲
　　一朝起禍蕭墻内　拿得鷹來鵲已飛
家宅不祥夜夢作虛驚　雞犬無端作怪聲
　　非是家神專降禍　祗因不祀舊亡靈
婚姻古來嫁娶擇三堂　卒急求成豈善良
　　若不三思無主意　後來難悔受灾殃

失物家神不旺惹非災　失去如何是汝財
　　不想自家時運拙　何須心下亂疑猜
官事事須有理見官遲　若不私和有是非
　　事到公廳難解脫　文詞反覆更難爲
行人去後三般不自由　門庭消索冷如秋
　　行人一去無音信　且到春來莫要憂
占病命蹇時乖是䖏非　何須臨難告神祇
　　不如早寳心頭願　莫負當初起許時
解曰占家宅自身防口舌失物不見病者沉
　重求財無官事失理求官未達行人未至

　六甲生女有灾婚姻不成田蠶六畜有挩
　防盜
玄天上帝感應靈籤
　第二十八籤　上上　貴人接引
聖意貴人接引喜更新　口舌官災遠户庭
　　病者從今身體徤　求財謀望緫亨通
謀望積善之家慶有餘　吉人自有福星隨
　　求謀必定從天理　任是凶危也蕩除
家宅莫因歲事起疑心　縱有浮雲無人隂
　　不但人財兩興旺　更於火盜不相侵

婚姻良朋相對說知音　月郎星輝酒味醇
　　此際好聽琴瑟韻　休教蹉過到來春
失物東北方頭古路通　逢人更好問知風
　　君今休要辭勞苦　仔細眼尋未落空
官事不用投詞事已開　一團和氣入門來
　　見官終是蒙官力　何必憂疑慮遠灾
行人若問行人幾日歸　更待三三五五期
　　若遇貴人扶力氣　不須惆悵慮灾危
占病作善脩因宿事縁　君家隂德答蒼天
　　天醫自有靈丹藥　些小淹留病得痊

解曰占家宅人口吉自身安失物不失行人
　半路公訟平安求財必遂六甲生男婚姻
　和合求官必達病者痊愈田蠶大熟六畜
　添進
玄天上帝感應靈籤
　第二十九籤　大吉　隂陽道合
聖意隂陽道合事亨通　還如人在月中行
　　琴瑟調和門户吉　富貴榮華百事亨
謀望十年勤苦在燈忩　驀地番身入選場
　　喜得當朝用賢士　如今天府姓名香

家宅敬神自是荅天心　神喜人歡禍不侵
　　歲小淹留無罣礙　田蠶十倍在秋深
婚姻赤繩縛足記前縁　不用求謀事已成
　　明月夜深絲竹下　靜中好聽鳳凰聲
失物失物雖然路已賖　未沉深䖏没烟涯
　　急尋自有神明在　不怕千重籬壁遮
官事汝是人中最吉人　胡爲胡作損精神
　　陽德不如隂德好　徒教到底不沾身
行人關山疊疊路崎嶇　客旅憂心掛兩偶
　　今日憂危都散盡　忽然歸興到門閭

占病天灾數定不由人　何用叨叨瀆鬼神
　　自是灾星當滿日　依然體旺久精神
解曰占家宅人口平安失物急尋病者保禳
　不妨先凶後吉行人至求財半遂求官必
　達官事不成婚姻成六甲生男田蠶六畜
　旺相
玄天上帝感應靈籤
　第三十籤　下下　月被雲遮
聖意花正吐時遭夜雨　月當明䖏被雲遮
　　寄言桃李休相笑　一日雲開自有時

謀望世間誰及汝聦明　爭奈時乖事未成
　　且在燈窗成舊業　待交秋后問功名
家宅有心齋戒不宜開　恐惹非灾橫禍來
　　歸去依然脩正果　免教人眷起悲哀
婚姻已前姻偶本來縁　却被傍人說亂言
　　今日欲求難得就　不如歸去待遲延
失物有心人筭没心人　失却資財却問神
　　踪跡有時終久在　不須發惡惹人嗔
官事本來無事惹非災　只爲他人做出來
　　若到公廳難理直　不如私下勸和開

行人人去他鄉未到家　兩頭心緒亂如蔴
　　誰交雲散蟾光現　方見人財免嘆嗟
占病病已臨身脫則難　求醫無效減容顔
　　須知舊願宜先賽　可免身淹枕席間
解曰占家宅只宜守舊謹愼失物防口舌病
　者作福求財未遂行人未至官事失理婚
　姻難成六甲生女求官未達田蠶半熟六
　畜損失走失難尋
玄天上帝感應靈籤
　第三十一籤　中平　心事沖沖

聖意心事沖沖常不一　坐得身安又不安
　　所作所爲全未遂　却如明月被雲攔
謀望自家心下意荒荒　爭奈他人心未忙
　　財物如山皆分定　勸君守舊待時光
家宅伊家何事起悲哀　南北方頭犯上來
　　酬謝福神更改吉　不然安得皺眉開
婚姻花言巧語豈真情　浪蝶狂風未可親
　　不信但看園裏物　一番風雨便生心
失物失去如今徒自忙　等閑不肯細隄防
　　要知踪跡歸何䖏　直待中旬夜月光

官事事到心頭割似刀　不如忍耐莫强操
　　任他車馬團團轉　局勢雖嬴着不高
行人欲問行人尚未還　歸期重隔幾重山
　　榮鞭嬴馬登程去　只爲絲絲有貴攀
占病家宅無神鬼崇多　病人恍惚意蹉跎
　　如今若要身安徤　除是將財捨刹那
解曰占家宅人口平安失物不見病者保禳
　求財未遂行人未至官事留連求官未達
　婚姻難合六甲難產田蠶半收六畜保吉
玄天上帝感應靈籤

　第三十二籤　下下　衆星侵月
聖意衆星侵月事須防　小口灾臨主禍殃
　　病者脩禳能減半　志心祈福謝穹蒼
謀望古來名利與兵機　謀者雖多得者稀
　　不若收心且忍耐　必然失計被人欺
家宅隂眷頻灾事若何　祗因家宅鬼神多
　　如今若要平安日　除是尋僧禮達摩
婚姻本來姻偶得團圓　爭奈傍人起禍端
　　若要事成宜早速　不然遲慢守孤寒
失物分明失物在東方　知者雖多不肯談

　　若是錢財難得見　已分骨肉又酸醎
官事小輩無端弄是非　却教有理反成𧇊
　　如今急早平和了　莫待牽連入獄圍
行人去時急速轉時遲　何事遷延到此時
　　爭奈途中身有阻　早求洪福保灾危
占病星辰不順禍臨身　莫待淹留變骨癥
　　早脩禳灾可及脫　免教人眷舉悲哀
解曰占家宅人口不吉占身防口舌失物不
　見占病沉重求財未遂行人未至官事失
　理求官未達六甲不吉婚姻大破田蠶半

　收六畜損失人口作福保禳
玄天上帝感應靈籤
　第三十三籤　大吉　龍劒出匣
聖意新磨龍劒快鋒芒　動起沖牛孰敢當
　　又向携持今在手　英雄猛烈倍尋常
謀望未逢雷焕送歸淵　百煉千磨受苦煎
　　此志化龍知有日　崢嶸頭角上青天
家宅華居新改業初收　又值春期事滿疇
　　耕種定收十倍旺　更爲官貴事和周
婚姻自古婚姻豈偶然　有縁萬里也通傳

　　如今正好脩姻契　莫把琵琶送别船
失物暫時失去莫驚憂　急急歸家計後求
　　西北方頭去路處　有人對面說踪由
官事别人起事偶干伊　何用壞疑别是非
　　自有高人說公道　不教善者受刑虧
行人劒出銅函快似鋒　行人已在半途中
　　若逢子午歸期到　休慮關山幾萬重
占病皮膚消瘦骨還堅　每日懨懨未得痊
　　但要存心報忠孝　何憂小病損天年
解曰占家宅人口平安占身先有口舌失物

　急尋以後心見求財遂意行人便至官事
　有理求官必達婚姻可成六甲生男田蠶
　大熟六畜興旺病保禳
玄天上帝感應靈籤
　第三十四籤　下下　病龍行雨
聖意病龍行雨怕虹霓　有病占身事不宜
　　變化昇騰須有日　但宜守舊待明時
謀望未動春雷勢力衰　安然平地起風雷
　　饒君空有拿雲手　弄巧番成拙事來
家宅怪夢頻頻心下憂　緣何啾唧損驢牛

　　但知自己惟心欲　不念亡先隋九幽
婚姻姻緣一事在秋天　莫信傍人弄倒顛
　　要折野花將自看　休教認作並頭蓮
失物户乏門衰禍事臨　資財失去便難尋
　　要知踪跡歸何處　只在山前及樹林
官事官事從和便好休　莫教自己作牢囚
　　勸君且把心量度　戯你些見有甚差
行人去時曾約便回還　等到如今夜月殘
　　途路有災宜作福　保安纔出萬重山
占病事情傷體有災來　崇禍臨門遣不開

　　要好求神還舊願　免教人眷起裴哀
解曰占家宅人口有灾失物難尋病者保福
　舊願未還求財微利行人未至官事留連
　六甲難產田蠶半熟求官未達婚不成六
　畜有灾
玄天上帝感應靈籤
　第三十五籤大吉鶴鳴九霄
聖意鶴鳴霄漢氣沖天　九萬程途咫尺間
　　官位日昇財禄進　安居吉慶度時年
謀望幾年松下惜翎毛　不肯低頭謁富豪

　　今日奮身騰碧漢　纔知志氣比天高
家宅簷前喜鵲噪聲頻　報汝今年百事寍
　　不但田蠶收十倍　更於門户發光明
婚姻松間仙鶴本來孤　月裏嫦娥豈有夫
　　夫子欲求鴛偶事　待看春色滿皇都
失物何期一失路迢遥　死活如今尚未消
　　再告神天隂保佑　能知踪跡在階橋
官事叮嚀囑咐不須憂　訟至公廳不自由
　　幸有高人親着力　更無名字到皇州
行人遥想家書抵萬金　今朝報汝放寬心

　　程途須遠家郷近　門外馬嘶人自臨
占病灾來本是去西天　汝有隂功尚可延
　　不怕方隅神殺重　如今只要願心堅
解曰占家宅人口吉利自身無事失物可尋
　求財遂病者恍惚重行人立至官事有理
　求官得位婚姻遲六甲生男田蠶大熟六
　畜興旺
玄天上帝感應靈籤
　第三十六籤　上上　魚翻桃浪
聖意魚翻桃浪當三月　此時方喜變龍身

　　求官得位須前定　百事無憂喜慶新
謀望先將一本報君知　秋到經營遂意遲
　　若遇三陽開泰日　須知名利正當時
家宅瑞氣迎門百事新　相逢貴客自相親
　　秋冬若有淹留滯　春夏人財緫遂心
婚姻天配姻縁合兩頭　那堪相許又相謀
　　水清看見魚遊戲　好把絲綸下釣鈎
失物略知踪跡又潜藏　休賴平人未見贜
　　失物要知何日得　且看辰巳卯寅當
官事笑聚山林凶惡稠　良善何必苦煎憂

　　主人大笑出門去　不用干戈盜賊休
行人不記當初要脫身　如今求我問行人
　　行人若要歸來日　再待牛羊逐鼠辰
占病旦夕災危吉有之　莫憂乆病費支持
　　設吞藥餌恐傷命　不若收心且待遲
解曰占家宅人口平安占身吉慶失物不失
　病者自安官事有理求財遂意行人有信
　求官必達六甲生男田蠶大熟六畜興旺
　大吉婚姻和合
玄天上帝感應靈籤

　第三十七籤　下下　渡水無船
聖意渡水無船豈可過　波濤汹浪勢嵯峨
　　出入不宜須守舊　進之不得退無他
謀望天理於人豈在忙　見他富貴便心荒
　　君今若要求名利　且去烏江問霸王
家宅無事何須出外遊　恐招火盜反爲憂
　　今春切忌灾人口　要得平安只待秋
婚姻眼下心思欲便成　豈知年命不相登
　　如今若要尋人口　且待黄河九渡澄
失物失物分明在岸邊　要尋只爲汝無緣

　　歸家自把心量度　敢是時乖莫怨天
官事莫將文字入官凶　恐被牽連到獄中
　　不若抽身歸去好　任他風雨遍西東
行人慢勞回首望青天　去客淹留在路邊
　　咫尺有如千里遠　音稀信查苦相煎
占病有方無藥病難安　問卜求神說禍端
　　及早歸家脩善福　莫教加證變脾寒
解曰占家宅人口不利自身守舊謹愼失物
　不見病者纏綿作福求財未遂行人未至
　官事不利求官未達婚姻不成六甲有灾

　田蠶半熟六畜損失
玄天上帝感應靈籤
　第三十八籤　大吉　紅日當天
聖意紅日當天照萬方　無幽不燭遍餘光
　　君子進身須顯達　榮華富貴又安康
謀望天理人心兩不違　自然合道脫昏迷
　　太平更感神明佑　南北東西任所爲
家宅君家隂德合天門　歲小淹留禍不侵
　　六畜人財且休問　平安無事值千金
婚姻鴛鴦飛入鳳凰窼　莫教傍人背後唆

　　自是有緣天配合　不看年命也諧和
失物失物如今未落空　休將閑氣惱心中
　　急尋直向南頭去　自有傍人說實踪
官事自古才高氣亦高　何須分訴口叨叨
　　前頭自有高人力　不枉工夫走一遭
行人舊約雖違莫怨嗟　行人已自離天涯
　　如今不必倚門望　巳午逢羊便到家
占病小病纏身莫謾看　恐加潮熱變脾寒
　　如今正是灾星照　不肯脩禳難保安
解曰占家宅人口昌隆失物得見占病作福

　不防求財大遂官事有理行人立至婚姻
　可成六甲生男田蠶大熟六畜興旺君子
　加官進職
玄天上帝感應靈籤
　第三十九籤　下下　入山迷路
聖意忽入深山去路迷　不如歸去决狐疑
　　進退出行俱不利　切須防愼暗中欺
謀望走遍天涯事未成　纔成又着一場驚
　　不如守舊隨緣過　春到人間枯木榮
家宅畜産衰嬴人眷尪　無端怪夢亂昏黃

　　汝今且待秋成後　好把門庭向日更
婚姻昨種芝蘭豈便芳　誰知嫩草不經霜
　　日今若得成婚眷　入舍還憂不久長
失物汝憂失去問知風　只是難尋未落空
　　退步寬心終得見　不然惹起鬧轟轟
官事有理番成失理虧　吁嗟好事到頭非
　　托人勸解方爲吉　免得牽連到獄闈
行人若問行人尚未還　忙忙回首已郷關
　　行非恩戀歸來晩　只爲絲絲事掛攀
占病悮求藥餌罔求神　疾病懨懨朱脫身

　　斗下有功灾可度便　教乆病頓然輕
解曰占家宅防失脫自身防口舌隂人小口
　有灾失物不見占病保福求財夫遂行人
　未至官事不利求官未達婚姻難成六甲
　生女虛驚田蠶半收六畜損失
玄天上帝感應靈籤
　第四十籤　大吉　鴻鵠摩天
聖意鴻鵠摩天勢自然　未逢時至致災□
　　此日升騰還自在　翺翔直上九重天
謀望時逢暖律景和平　謀望求財緫遂心

　　若要營爲當此際　管教奮發取功名
家宅無移無定怪無凶　莫把閑愁掛腹中
　　自有福神隂力佑　秋冬財喜兩三重
婚姻前生原是汝家人　今世相逢又做親
　　爭奈目今時未至　且宜寬慢待人成
失物失去資財却自忙　只因不肯細隄防
　　如今失却無回路　終有傍人說信方
官事吾今報汝不須憂　官事雖凶未到頭
　　但得貴人問口笑　不教賢者寫供由
行人幾度陽關去問津　未知音信寄何人

　　如今不必登樓望　久客歸期在酉辰
占病未遇良醫病不除　家財消乏莫嗟吁
　　但要五湖明月在　不愁無䖏獲金珠
解曰占家宅自身出入吉利失物難尋終久
　見病者服藥求財遂意行人立至官事有
　理求官必達六甲生男田蠶大熟六畜旺
　相婚姻成遲
玄天上帝感應靈籤
　第四十一籤　下下　落花流水
聖意落花流水兩無情　家宅憂疑主不寍

　　小口隂人招疾厄　切須急禱告神明
謀望當時有意逐東流　欲徃蓬菜謁十州
　　不肯回頭歸舊業　却教埋没入荒坵
家宅鬼怪無端遶户庭　嚮聲怪夢使人驚
　　要知因甚人財蹇　只爲門前路不平
婚姻休想斯人到汝家　莫教執昧起咨嗟
　　落花有意隨流水　流水無情戀落花
失物家人報汝有憂驚　夢裏耽迷不自醒
　　已失且宜底着忍　休教冒認失人情
官事暗室虧心天地知　何須臨事告神祇

　　有理未成宜退步　恐遭刑憲悔來遲
行人非是其人不戀家　只因阻隔在天涯
　　敬尋無路終朝望　十二巫山鎖暮霞
占病運蹇時乖不自由　灾來只爲苦貪求
　　月過十五光眀少　人到終年萬事休
解曰占家宅自身不利失物不見行人未至
　占病作福六甲生女有驚田蠶不收六畜
　損失凡事不利
玄天上帝感應靈籤
　第四十二籤　大吉　遊魚戲水

聖意遊魚戲水出波間　跳躍優游豈等閑
　　喜遇泰來通萬事　更無險難向於前
謀望地冷天寒水凍氷　安心守志樂清貧
　　如今喜遇陽和至　四海遨遊任徃行
家宅今年春夏事如何　人口無憂畜産多
　　秋末冬初歲小悔　更宜祈福保平和
婚姻天與姻縁兩利宜　那堪相許莫相違
　　他時共得成連理　似水如魚豈暫離
失物失去何須心下忙　只因無事少隄防
　　要知踪跡歸何䖏　祗在溪邊水岸傍

官事小人捚怪起無端　良善荒荒心膽寒
　　天理豈容人事變　不教直者受欺瞞
行人困旅窮途羈絆間　去時容易轉時難
　　伊今要問歸期日　直待魚龍出淺灘
占病天星不順被灾愆　何用臨危告聖賢
　　但要汝心存善念　能教百病自然痊
解曰占家宅人口平安自身出入吉利求財
　得遂行人欲至求官得位官事得理婚姻
　和合六甲生男田蠶大熟六畜興旺凡事
　大吉

玄天上帝感應靈籤
　第四十三籤　上吉　日出扶桑
聖意日出扶桑萬里明　貴人喜氣自亨通
　　求財謀望稱心意　若問求官定有名
謀望幾番辛苦起二更　只爲平生利與名
　　喜得太陽東海出　光明無處不亨通
家宅福星高照汝家門　些小憂危不必論
　　人口田蠶思欲穩　神前多把好香焚
婚姻如今喜得自投機　正好成婚過禮儀
　　兩下相求無别慮　休題年長與年抵

失物東西古路舊林前　失去踪由在裏邊
　　死物依然生活物　不須怨悵把人寃
官事是非無故陷平人　何用憂心怯杖刑
　　自有貴人來喝散　終無囚獄不須驚
行人故人久去在天涯　萬水千山未到家
　　今日鴈傳音信至　平安報到免咨嗟
占病平安無事不燒香　直待臨危告上蒼
　　汝病欲求痊可日　除非捨去世間贓
解曰占家宅人口平安自身有喜失物不失
　病者不妨求財大利行人有信官事有理

　求官得位婚姻可成六甲生男田蠶大熟
　六畜興旺
玄天上帝感應靈籤
　第四十四籤　中下　烏雲遍月
聖意烏雲遍月恰朦朧　暗裏門庭事未中
　　只宜守舊方爲吉　直待雲開萬事通
謀望本是聦明豁達人　恰如明月被鳥雲
　　等閑借得東風力　吹散浮雲月再明
家宅户冷門衰百怪生　人離財散夢魂驚
　　如今若問平安日　除是脩心學道經

婚姻本來婚婭要團圓　爭奈傍人亂鬧喧
　　早定不如遲定好　寍教達者受孤眠
失物莫將小事惡心中　神怒人嫌難見踪
　　且去南方尋舊跡　如今不必亂搥胷
官事休爭閑氣起官災　到彼應無乾淨來
　　孰若平和回首去　不然牽絆入牢圍
行人音書未許寄來頻　豈料中途鴈失群
　　等到鷄鳴犬吠日　行人方脫萬重雲
占病禍福無門自惹來　七情深染便生災
　　如今苦要心安樂　廣布隂功捨施財

解曰占家宅人口不安自身防小口失物不
　見占病宜作福求財未遂行人未至官事
　失理宜和求官未達婚姻難成六甲生女
　田蠶半收六畜損失
玄天上帝感應靈籤
　第四十五籤　中平　風雷鼓舞
聖意風雷鼓舞播乾坤　萬物萌芽此日新
　　君子求謀皆遂意　庶人迪吉顯家門
謀望秋後春前欲利名　機關用盡專難成
　　君能守得東風至　蟄奮升騰枯木榮

家宅勤脩香火福神歡　瘟疾無侵邪不干
　　春夏累逢唇吻事　秋冬方喜進平安
婚姻天婚本是宿時縁　休聽傍人胡亂傳
　　怠慢遷延三五日　琵琶抱入别人船
失物自從失去不知風　問卜求神盡是空
　　惟有本心隂德重　如今踪跡在西東
官事初然聲勢好驚人　良善荒荒意不寍
　　若得洞庭歸去後　風和浪靜放船行
行人傍人傳說不相同　去後音書不見踪
　　幸是本家隂隲重　分明人在泰和中

占病心煩骨熱更皮寒　咒咀寃家起禍端
　　早向神天求謝過　能令百病自然安
解曰占家宅人口平安自身無事失物可尋
　病者自痊求財遂意行人便至官事有理
　貴人扶持求官顯達六甲生男田蠶大熟
　婚姻忽成百事大吉
玄天上帝感應靈籤
　第四十六籤　下下　騰蛇入夢
聖意騰蛇入夢主憂疑　防愼家門有賊欺
　　將來革過方爲吉　進退如今未遇時

謀望心南意北枉清排　悔氣如今尚未開
　　名利欲求非此日　寬心守舊待時來
家宅六畜有時作怪聲　無端惡夢又驚人
　　要知因甚人多事　只爲人求少福神
婚姻眷屬無縁豈易逢　也應說過兩三重
　　縱然勉强成親後　只恐相逢是夢中
失物夢中曾報有驚疑　不覺隄防引盜窺
　　已失要尋難得見　若經官府反招非
官事人鬼交橫事未諧　如今急急早安排
　　見官不如私和好　嬴得之時也損財

行人坐想行思去路賒　重山阻隔未還家
　　如今要見親人面　直待蟾光轉海涯
占病苦病纏身不可當　投醫無效好難量
　　欲得不如南柯夢　你是脩身作善良
解曰占家宅不寍自身防口舌失物難尋病
　者保福六甲生女虛驚求財未遂官事失
　理求官未達婚姻不成行人未至田蠶半
　收六畜損失
玄天上帝感應靈籤
　第四十七籤　中平　宻雲不雨

聖意宻雲不雨尚濛蒼　却主憂疑亦不妨
　　更有小人來害己　家門暗昧事須防
謀望否泰相兼理自然　莫憂運用乆淹連
　　有時借得春風力　吹散浮雲見碧天
家宅門庭暗昧鬼邪多　人眷驚憂怎奈何
　　要得平安須祭祖　將心更改念彌陀
婚姻婚姻前定莫强爲　縱若强爲久後非
　　此䖏不留須别䖏　何勞着意惹躭迷
失物堪笑浮生空自忙　不知天綱暗中張
　　榮枯得失皆前定　自古浮生不乆長

官事官事悠悠不肯休　叮嚀囑汝不須憂
　　若逢龍虎交逢日　不用干戈也自休
行人遠望行人信息稀　不知凶吉致狐疑
　　如今若問眞消息　蛇馬逢牛是到期
占病偶然無事忽遭愆　定是亡人要紙錢
　　有願在心宜早賽　莫教淹滯在床眠
解曰占家宅人口有小災不寍自身防口舌
　占失物不行人未至病者作福求財未遂
　官事留連求官未達婚姻不成六甲生女
　田蠶半收

玄天上帝感應靈籤
　第四十八籤　大吉　寳劒新磨
聖意寳劒新磨益見光　東西照耀倍尋常
　　從前自有根基在　潤色增明聲播揚
謀望百煉千磨過此身　幾年靜裡困埃塵
　　如今借得良工力　官貴相逢喜見新
家宅凶災已過福神來　莫慮家貧不發財
　　此去管教人畜旺　秋冬加倍百和諧
婚姻重整羅衣越樣新　汝思堪作自家人
　　豈知乆後人心别　只恐菱花再染塵

失物橫禍飛來要破財　如今休把衆人猜
　　有踪終是難全得　損折歲見可免灾
官事自古饒人不是癡　事須有理也須遲
　　公廳自有真明鏡　急速難分黑白時
行人每遇音書未見眞　空勞宻意禱天神
　　要知去客平安事　直待龍蛇到始明
占病天譴凡人怎得知　偶遭磨障費支持
　　如今急早求禳保　莫待臨時悔後遲
解曰占家宅人口有小灾不妨失物可尋自
　身更改吉行人未至有信病者保禳求財

　遂意官事宜和求官必達婚姻再合六甲
　生男田蠶大熟六畜興旺
玄天上帝感應靈籤
　第四十九籤　下下　羣鴉集噪
聖意群鴉集噪未爲竒　防愼隂人口舌欺
　　退後之時方可免　不然事緒主憂疑
謀望休望羊羔美酒斟　魚書鴈信兩沉沉
　　鵲巢已被烏鴉占　萬計于謀枉費心
家宅口舌無端驀地來　只因家宅有疑猜
　　歸來急早求神福　免教人口受天災

婚姻休信傍人說得狂　蓮花那比菊花香
　　好生回步重開眼　莫把烏鴉作鳳凰
失物自己當時不小心　如今失却便難尋
　　休教惹得傍人鬧　受辱遭殃豈可禁
官事喧嘩閑事閙烘烘　久後憂疑主見凶
　　來到公廳分曲直　一場驚險遍虛空
行人終籤不利卜行人　客路忙忙未轉身
　　中道有憂灾禍擾　早求洪福叩龍神
占病灾病纏綿未得全　虔誠求福吿神天
　　操心不改遭魔障　若得痊時也損錢

解曰占家宅隂人小口有災自身有口舌失
　物不見病者不安宜作福行人未至求官
　未達求財未遂官事虛驚婚姻不成六甲
　生女六畜田蠶有損失
大明萬曆三十五年歲次丁未上元吉旦
　　正一嗣教凝誠志道闡玄弘教大真人
　　掌天下道教事張國祥　奉
㫖校梓













