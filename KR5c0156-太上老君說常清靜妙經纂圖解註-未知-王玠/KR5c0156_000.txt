








太上老君説常清靜妙經序是六
竊謂大而化之之謂聖聖而化之不測之謂
神夫太上老君之神聖居混池之始爲萬炁
之宗變化不可測也於傳考之初三皇時爲
萬法天師中三皇時爲盤古先生後天皇之
世爲鬱華子神農時號大成子至軒轅時爲
崆峒山人號廣成子授道與軒轅氏少皥時
化號隨應子顓帝時號赤精子帝嚳時號録
圖子帝堯時號務成子帝舜時號尹夀子夏
禹時號眞行子商湯時號錫則子雖累世化

身而未誕生之跡至商王陽甲時分身化炁
寄胎於玄妙玊女八十一年至武丁時庚辰
歳二月十五日卯時誕於楚之苦縣瀬郷曲
仁里母攀李樹從左脇降生鬚髮皓然其顔
如童遂以李爲姓名耳字伯陽謚田聃號曰
老子至周文王時爲守藏史武王時遷柱下
史見素抱朴少思寡欲執古之道以御今之
有隱道不彰謙德不顯内則固眞養命外則
遠害全身博古知今無理不澈東訓尼父故
有如龍之歎西化金仙大地作獅子吼述道

徳五千言授之尹喜歷代變現以道弘化為
見世人貪迷不悟自失元眞故説清靜經一
卷爲諸經之首其言簡而道奥垂示生死之
因開化玄風誘人向道領悟三生之理不死
萬劫之眞余甞參究其經未得其趣近因師
點開心易得造化真常之宗始識羲皇畫卦
之妙方知孔聖賛易之音究其金仙般若之
道若合符節夫太上之聖超生死而獨立亘
今古而無雙是以百王取則累聖攸傳人或
以為虛無異端之教者便是非聖人者無法

道本不逺人人之爲道而逺人得之者愚可
以智濁可以清修之者石可以金凡可以聖
出乎三界之外永為上仙豈不玄哉余以管
窺之見將是經逐節引先聖先賢之語解註
于下而又纂圗貫通經註曲暢旁通一覧澈
見言辭雖鄙無非直解其義未敢爲是其與
我同志者鍳諸混然子王玠道淵叙




太上老君說常清靜妙經纂圖解註
混然子王玠道淵纂圖解註
太者無大可謂之太也上者無極可極謂
之上也老者道尊徳貴亘古今也君者主
也一靈爲萬物之主宰也說者開化也常
者眞常之道不變不易也清者至虛無體
也靜者至潔無雜也妙者玄之又玄也經
者天道之帝人之有心也又言人人共行
之徑路也太上見世人生居劫燭之中貪
著物欲昧了本初之性憂道之失也不得

已故說清静經開化世人誘引知其本末
言人初生是爲赤子赤子之心未甞有不
善只因年漸長成眼中見色耳中聞聲鼻
中喚香舌中知味貪愛不息習染漸深是
以情牽欲蔽與道相違人若能清其心靜
其性明其善復其初一念不生諸塵不染
自然清靜與道合眞矣
老君曰大道無形生育天地大道無情運行
日月大道無名長養萬物(道生自然)
大道者至虚無体本無形無情無名也當

浩劫之始己有梵清景三氣太清太微太
素隱而無象溟溟涬涬𨖚廓無光一混沌
而巳渾是隂氣裏外虚中有箇乾徤不息
之理蟠旋而極是有一陽初動于中便生
竒耦分隂分陽生育天地清氣上而爲天
濁氣下而爲地天地旣判萬物居其中隂
氣出地而復上昇於天陽炁從天而復下
降於地隂陽徃來循環不巳是以日月運
行五炁順布四時行焉故能長養萬物大
則天池小則微塵無一物不是道之化育

善參𡨚者反身求之我身即天地道雖生
我無名我故名之道也道徳經云有物混
成先天而生寂兮寥兮獨立而不改周行
而不殆可已爲天下母吾不知其名字之
曰道强爲之名曰大大曰逝逝曰逺逺曰
反故道大是也





吾不知其名強君曰道(言道者是誰)
太上言道大沖虚本無名喚因不虚立假
形而用且夫人身之生也渾淪是箇太極
則天池萬物之道緫在我身心之虚靈道
自歸之靜爲性動爲情性主乎内爲體情
運乎外爲用體用一源顯微無間乃曰道
道之爲言精氣化形神虛今妙豈可以知
其名也若不言道何以呼之是不以已強
名稱之曰道也道徳經云道爲物惟恍惟
惚惚兮恍子其中有象恍兮惚兮其中有

物窈兮冥其中有信故顔子歎聖人之道
曰仰之彌髙鑚之彌堅瞻之在前忽然在
後是以易存無體神化無方此之謂也



夫道者有清有濁有動有靜天清池濁天動
地静男清女濁男動女靜降本流末而生萬
物(氣化生形)
夫道之爲物虚而無象因氣化而有道之

名道生于一一生于二二氣感合而生萬
物理自然也道居天地之先包含覆載寂
靜無名乃曰無極之眞也無極之中道因
虚極而已陽發而遂通無極而太極是二
五之精妙合而凝也太極動而生陽靜而
生隂陽清而爲天主於動隂炁濁而爲地
生於靜天覆於地地載於天天動地静二
氣互交陽氣先者爲陽道隂炁先者爲隂
道易繫所謂乹道成男坤道成女男體天
故清故動女體地故濁故靜男女相感隂

陽翕暢泄其眞精降本流永而生萬物萬
物之生同此之理炁質化行各從其類生
生化化則道無不一焉孔云君子之道造
端乎夫婦及其至也察乎天地是以順則
生人生物逆則成佛成仙周子作太極圗
深得其旨矣是故斯經尊妙只此數語巳
了一本周易以丹道言之天地喻爐鼎男
女喻坎離以乾剛運陽火不息乃曰天清
男動以坤柔退隂符而混藏乃曰地濁女
靜因隂陽有動静之機故用抽坎填離返

本還源而復道是降其本而流其末生養
吾身之萬物也有何疑哉



清者濁之源動者静之基(返本還源)
清者元陽祖氣也濁者幻形隂氣也動者
陽之靈也靜者心之地也言人之生也四
大一身皆屬隂唯有此一點元陽祖氣在
人身天地之正中乃曰命蒂有蒂則有根

根深而蒂自固精乃爲根氣乃爲蒂神爲
根蒂之主靈逹斯理者可以全眞自然精
全而能化氣氣全而能化神神全而能化
虛虚空獨立而無死生當作丹之用以性
内運以情外移乃曰清者燭之源以戊已
二土攝回十方之氣而臻靈乃曰動者靜
之基此妙存乎口訣




人能常清靜天地悉皆歸(心要在腔子裏)
常者平常也清者萬縁頓息也靜者一念
不生也言人能於每日平常二六時中行
住坐卧收其放心存其良心内不出外不
入一心空澈唯道爲身自然慾忿不生神
自清而氣自靜性自住而命自停則天地
之道緫歸於我身矣孔子曰道也者不可
須臾離也可離非道也又語云君子無終
食之間違仁造次必於是顛沛必於是尭
授道與舜曰惟精惟一乆執厥中是也




夫人神好清而心擾之(動念即乖)
神者人身中之元神也神爲萬物至靈虛
含洞妙自曠劫至今不曽添不曽減
本無其清亦無其濁是自然之妙也白紫
清眞人曰此神非是思慮神乃與元始相
比肩大則包地包天小則藏諸一粟朗朗
澈豈可以有好清也若以神思神便非神

也何況神去好清却不知被清字縛住則
心池愈生雜念擾之不寧也道徳經云其
出彌道其知彌少是也





人心好靜而欲牽之(法出奸生)
心即神也神即心也欲者私念也牽者引

去也言人之良心本來空寂之妙不動不
静非思非言一法不立萬法昭然有何靜
可好達磨曰不思善不思惡只恁么地孔
子田喜怒哀樂未發謂之中發而皆中節
謂之和中也者天下之本也和也者天下
之達道也是以聖人得心法相傳故能安
心如是渾然天理無有里磯也人雖有賢
哲之資不得眞師口訣則心無棲泊之地
存之則有不存則無只是把捉其心私意
揣度聖人之道亦以其心好静被靜縛住

却不知衆欲已牽引良心出於萬里之逺
矣豈聖人三返回靈復其見天池之心也
哉於此宜玩味





常能遣其欲而心自静澄其心而神自清自
然六欲不生三毒消滅(克己復禮)

六欲者眼耳鼻舌身意也三毒者貪嗔癡
也人身之中有三尸之神其名田彭琚彭
躓彭蹻是爲三䰟人有念頭不正者魂神
即令人馳聘錯亂貪著邪淫入於鬼道喪
本迷眞度人經所云鬼道易邪是也世人
若能解悟四大一身是地水火風假合而
有此幻形到頭終有敗壞覩其萬物之有
形者無不同此之理我則從今不貴其物
唯究一心心爲一身之寳心是地性是君
君來心地上居住主宰萬機常存淵默之

眞此靈不隨世變一切物欲盡能遣之自
然心自靜而神自清六欲不生而三毒自
消滅矣道徳經云聖人為腹不爲目故去
彼取此是也





所以不能者為心未澄欲未遣也(自家珠了)

人生天地之問風土不同則命禀各有殊
異性非不靈也蓋因受氣之濁性天常如
黑雲之蔽所以眼見耳聽鼻聞舌味對境
觸物隨窮所漏放其心而不知返也元神
昏散故不能復其本眞而自墮冥劫者乃
爲心不能澄也欲不能遣也



能遣之者内觀於心心無其心外觀於形形

無其形遠觀於物物無其物三者旣悟唯見
於空(虛靈不昩)
此一節言學人能直下悟見絶欲清源立
志如山之不動雖傍栁隨花倚染於我内
則觀於心心亦忘也外則觀於形形亦忘
也遠則觀於物物亦忘也旣悟三者都忘
唯見吾身中是一箇太虛清清朗朗廣大
無邊不知天地爲我亦不知我爲天地行
功至此地位方見其空之妙是謂案非可
象物非可物道德經云視之不見名曰夷

聽之不聞名曰希搏之不得名曰微此三
者不可致詰易艮卦云艮其背不獲其身
行其庭不見其人是也





觀空以空空無所空(虛無生有)所空旣無無無亦
無(大道無形)無無旣無湛然常寂(神氣合一)寂無所寂

欲豈能生(易相無體)欲旣不生即是眞靜(與道合其)
此一節乃承上云三者旣悟唯見於空恐
人著在頑空上存意故於此發明觀空以
空空無所空乃謂要人活潑潑地當性天
無欲之時吾以觀其妙有欲之時吾以觀
其徼道徳經所謂此兩者同岀而異名同
謂之玄也所空既無無無亦無者此言旣
得復道還空空清氣朗廣大虛含無際實
無象之可觀也無無既無湛然常寂者此
言既得一切忘盡則吾身自然眞一常存

也寂無所寂欲豈能生者此言性非死寂
我但隨機應變無住於相如是降伏其心
欲豈能生也欲旣不生即是眞靜者此言
勤行符火之道已得梵氣臻靈結成金胎
聖賢隂濁消滅而眞道純陽打成一片客
塵自不相干智慧發現性剛潔如山之嵬
然眞静不摇也到此田地方是超凡入聖
與天齊年豈虚語哉






眞静應物(應物無染)眞常得性(一念不生)常應常静(萬縁)
(頓息)常清靜矣(智慧圓滿)
此一節承上云欲旣不生即是眞靜故次
之以眞静應物眞常得性所謂聖智圓滿
性自眞靜凡物之來隨物轉應如盤走珠
圓陀陀地轉漉漉地則此心坦蕩無礙自
然應物無染而得性矣道徳經云夫物芸

芸各復歸其根歸根曰静復命曰常知常
曰明不知常妄作凶金剛經云不應住色
生心不應住聲香味觸法生心應無所住
而生其心尹喜眞人曰凡物之來吾皆應
之以情而不對之以心孔子曰君子素其
位而行不願乎其外以此言之豈不是常
應常靜常清靜矣




如此清静漸入眞道(道者以誠而入)
此以下爲化衆生向道或有愚可以智濁
可以清豁然頓悟種性者故告戒如此清
其心静其性不輿萬縁作對只恁麽修去
革其舊染之汚而日新其徳自然漸入眞
道矣



旣入眞道名爲得道(我即元始)

此承上云漸入眞道乃謂學者巳得覺性
之理於未得師授口傳其祕於此故啓喻
旣入眞道名爲得道者此言眞道非是聦
明廣記口須三昩講説之道實乃是身中
三眞三全之妙必拜眞師耳畔一語直下
安心方入眞道養性不失其中修命而運
槖籥不失其節自然性命混融金液流注
是故名爲得道也




雖名得道實無所得(本來空寂)
此承上云名爲得道恐學人明理未澈箸
在得字求想則道反背矣故次之以雜名
爲得道實無所得直欲學人參須實參悟
須實悟夫道之爲物大象無形大音希聲
大方無隅實無名喚人身四維上下纔著
一處存思便不是也又不可難了此身向
外別求不可思不可議亦非動亦非静一
體萬殊萬殊一體頭頭物物緫皆現前到

這裏轉得一語則鐡壁銀山驀直透過方
是得道得之無得不被相惑但吾一靈眞
性覺照常居象帝之先朗朗分明處乃曰
眞得正丹家所謂不見中親見見中不見
不聞中親聞聞中不聞透得這箇破参學
事畢何得之有



爲化衆生名爲得道能悟之者可傳聖道(一以)

(貫之)
化者開發也衆生者貪著之人也此結前
云如此清静漸入眞道太上以謂天下人
物之多聖凡混雜是種性難見其中豈無
有根器者故以道曲折引喻開化其理或
有利器之人聞吾此説直下悟見即得頓
脫根塵唯道爲身向我道中參究不怠勤
而行之乃曰爲化衆生名爲得道得之爲
言本無所得但爲他人説此得字誘衆人
必是將心想道而不忘也道德經曰善人

不善人之師不善人善人之資是以人人
本具無不與我同性只因貪著其事乃名
曰衆生若能眞箇領悟之者皆可以傳於
聖道也如六祖盧慧能本廣東犵狫一聞
客人誦金剛經至應無所住而生其心言
下大悟次後竟至馮母山拜見五祖問其
由答言如湧泉故見其根器大利恐人謀
害叱令春碓人不爲意後五祖故令大衆
作偈能明心見性見即付之衣鉢衆皆讓
首座神秀作偈神秀述偈四句未盡其善

惠能一聞即次其韵曰菩提無有樹明鏡
亦非臺本來無一物何處惹塵埃五祖暗
點頭約其夜半付中堂以袈裟圍繞其身
将金剛經誦至應無所住而生其心於此
印傳心法授與衣鉢而復送之過江遂為
一代祖師此所以人不可以形觀當以志
看如馬丹陽度任屠始則爲凶人一旦醒
悟即爲善人以此論之豈不是能悟之者
可傳聖道也歟




太上老君曰
此名太上者乃眞人稱述之静前之所言
道也於此以下又起箇名喚所言者徳也
道徳經所謂德者同於德失者同於失故
有上士下士之不同也學者宜具隻眼看
上士無爭下士好爭(各見不同)
上士者聖人大德之謂也下士者賢人執
著之謂也聖人之心渾同天理無分賢愚

皆包之和光混俗與衆同塵謙躬處於卑
下銼鋭埋鋒不露圭角善者善之不善者
亦善之行不言之教處無爲之事與人無
辯無爭乃曰上士也賢人之心有所執著
以謂人之學皆不如己之學自是自彰自
矜自伐論其古之賢哲則謂其曰長某曰
短論其今之人孰曰是孰曰非成仙成佛
之聖猶非其虛無寂滅異端之學如是好
爭乃曰下士也君喜曰聖人龍之賢人蛟
之龍能化蛟蛟終不能化龍此之謂也




上徳不徳下徳執徳執著之者不名道徳(謙德)
(者全執德者偏)
上徳者無爲之道也下徳者有爲之道也
執者執著不道之謂德者得也心之所蓄
性之混融開物成務之理也此言上德之
聖人未嘗顯己之有德藏身潜迹抱朴含
光専氣致柔如嬰兒也下徳之賢人執著

其事唯於世情是非得失之場理論揚於
巳徳以被聦明所蔽故分其彼此貴賤髙
低如是執著故不明其有道徳也道德經
不云乎上徳不徳是以有徳下徳不失德
是以無徳上徳無爲而無以爲不徳爲之
而有以爲故太上所謂我有三寳保而持
之一曰兹二曰儉二曰不敢爲天下先孔
子曰聖吾不能我但述而不作信而好古
竊比於我老彭黙而識之學而不厭誨人
不倦何有於我哉终不曽言自巳之有徳

以此言之豈不是上徳不徳也下徳執徳
之人著形所見其於政事文章詩詞方術
有能其一者便自髙大誇逞其能執著一
偏之見豈可以明道徳也以尭舜之聖善
與人同以大禹之明聞一善言即拜何甞
執著學八冝於此詳味





太上老君曰衆生所以不得眞道者(何以故)爲
有妄心(求生之厚)
此一節又題太上之名者乃眞人稱述警
戒世人於此箸眼看衆生所爲之事所謂
衆生者乃愚昩貪著之人形須人身心實
乃是獸性海黑暗逐浪貪生全無一分徳
行上不畏君王之法下不惜父母之身盜
竊奸欺靡所不至所以不得眞道者爲其
有妄想之心私慾交蔽則道愈失之矣道
德經云大道甚爽而民好徑朝甚除田甚

蕪倉甚虚服文彩帶利劔厭飲食財貨有
餘是謂盜誇非道也哉又云民不畏威則
太威至無狹其所居無厭其所生夫唯不
厭是以不厭如是之徒至死不悔其心猶
念未足輾轉作下輪迴種子皆由一箇妄
心迷失眞道也如此



既有妄心即驚其神(被他欺下)

此承上云因眼見於色神即領受在心心
旣領受遂起妄念本身元神化爲識神神
隨境亂意逐情迷道徳云所謂馳騁田獵
令人心發狂難得之貨令人行妨是以即
驚其神也皆因心君不能爲主被色相眩
惑耗散其眞道則夢寐亦不安寧也



旣驚其神即著萬物(衆欲交攻)

此言神想於物則心地自不安神故有驚
見一物而著愛於物被物牽引放縱不知
其郷是以著萬物而不知其厭足也舍身
履險亦不知危也



旣著萬物即生貪求(認賊作子)
此言神著萬物蔽隔眞性隨隂魄之營營
則流情落於醉生夢死之塲貪求入於愛

河欲海之地無休無息萬緒千頭則終身
不救也



旣生貪求即是煩惱(自詞枷帶)
此謂貪求乃入邪道之源矣今日貪求明
日貪求見之者即貪聞之者即求每日種
種所得而心終不知止却不知已造下煩
惱根業家雖豐足而生賊盜百計千謀心

放不下古人所謂財多累身所以被他縛
住添箇煩惱而禍起隕身因自取之也



煩惱妄想憂苦身心便遭濁辱流浪生死常
沉苦海永失眞道(著形害了)
此一節緫結上云衆生爲有妄心不得眞
道之故舍死貪生作下煩惱種子衆生之
爲心唯求利以厚其生只圖目前家道豊

富況滯色聲香味之場迷惑有無愛欲之
趣是自取於煩惱妄想憂苦身心平日所
爲不忠不孝欺天瞞人之罪鬼神暗録其
尤一旦天災罪己禍害刑身或陽報其惡
或隂罰其愆是以遭於燭辱流浪生死一
靈不知所自化生異類之中百千萬劫難
獲人身常沉苦海永失眞道也世人若能
回頭鍳此爲戒早叅至道之宗免墮輪迴
之苦聖人豈欺我哉




眞常之道悟者自得得悟道者常清静矣(與太)
(虚同體)
眞常者不生不滅也無始劫來只恁麽也
悟者覺悟此理也自得者親聞見也清靜
者湛然無染也此言人能覺悟自性本來
圓成不假修合始因氣化結形眞靈入(殼)
被形所罩靈性於此隨氣質發現故聖賢
愚之不同雖大智不能無下愚之心然下

愚不能無上智之性此所以要悟要修悟
者性也修者命也性命雙修方是自得眞
常之道旣得性命混一道大沖虚吾心自
然清靜無有徃而不知無有來而不應内
則了證死生外則能盡人事此乃緫結斯
經一篇首尾之妙前言曰道後言爲徳實
發道徳經五千言之骨髓直欲世人明此
道徳之理明道者不有徳乃曰上士執道
者不失徳乃曰下士妄心貪求者乃曰衆
生故此經末言眞常之道悟者自得乃

太上好生慈憫衆生之苦多方曲喻令人
早早回頭領悟此道或有豁然貫通悟見
者即得常清静矣豈不玄哉






太上老君說常清静妙經纂圗解註

眞人讃
仙人葛玄曰吾得此道者曾誦此經萬遍此
經是天人所習不傳下士吾昔授之於東華
帝君東華帝君授之於金闕帝君金闕帝君
授之於西王母西王母皆口口相傳不記文
字吾今於世書而録之上士悟之昇爲天官
中士悟之南宫列仙下士悟之在世長年遊
行三界昇謁金門
此章乃仙翁葛玄讃
太上説經之妙此經非是文字之經自曠

劫至今不生不滅不増不減爲道之徑路
也人身玄關謂之經行道工夫謂之誦誦
非口誦乃用乹坤闔闢之機關運坎萬顚
倒之妙用昔仙翁感授道之後誦萬遍者
行此道也萬遍乃工夫行運不絶綿綿若
存也得其一粒黍米之珠落子黃庭結爲
空氣金胎如母之育嬰兒神澆灌十月胎
完天門迸破陽神出現千變萬化乃曰眞
人是此經之功德大不可思議天人所習
之文不可輕傳於下士也傳道傳經傳之

有德忠孝之人輕傳之者必遭天譴張紫
陽三度非人三遭天譴是也仙聖毎毎隱
祕此經唯以口口相傳不記文字恐天魔
之泄慢因後人不及古人純朴者多若不
以文字開化則衆生何由而悟不得巳筆
録其經傳流于世上士悟之者勤功修證
昇爲金𨵗之仙中士悟之者乆乆修證乃
爲南宫之列仙下士悟之者亦爲地仙在
世長夀隱顯莫測可以遊行三界昇謁金
門也

左玄眞人曰學道之士持誦此經者即得十
天善神擁䕶其人然後玊符保神金液錬形
形神俱妙與道合眞
仙翁重讃此者老婆心功剖露是經之祕
實金丹大道之宗學道之士者乃誘後來
學仙之人也所謂持誦者信受奉行之也
十天者流戊就己戊己二土各五共成十
數乃曰十天也玊符者符火也金液者神
水也當其一陽初動之時便以神歸炁炁
歸竅沉下海底去抱出日頭來是持誦此

經也流戊土迫逐金精上昇南宫繼此復
用已土歛陽退隂符同歸坤中之位乃曰
即得十天善神擁䕶其人也神安隱鎮氣
發火沖道出其身玊漿金液流注乃曰然
後玉符保神金液煉形也形曰命神曰性
性合一乃曰道故言形神俱妙與道合眞
也若以世法言凡有道之人自有十天善
神長擁護其人豈虛言哉道徳經云入甲
兵不被刀刃入虎兕不被爪牙是也
正一眞人曰人家有此經悟解之者災障不

干衆聖護門神昇上界朝拜髙尊功滿德就
相感帝君誦持不退身騰紫雲
此篇乃祖天師張道陵稱讃之詞所謂人
家者非人家之家乃指人身正中之心也
此經者即寳珠也寳珠即道也悟解者親
得見聞之妙理當鉛見癸生之時懸寶珠
於空中去地五丈飛輪旋轉諸天星宿盡
入珠口化煉為丹此眞悟解也既得丹凝
成片浩氣純陽自然災障不干乃得諸天
衆聖暗加神護其身是以一身萬神也一

氣萬氣也丹成之日脱胎換鼎移神上居
泥丸玉山上京之上而有三清所居則吾
身朝謁髙尊直待功成行滿乃感帝君而
録籍身常清靜潔戒精嚴行此道誦特不
退者自有天頒勑詔來徵身騰紫雲而臼
日飛昇天闕也如漢祖天師誅妖馘祟葛
仙翁祭錬鬼䰟許旌陽斬蛟誅蟒皆得大
功行於世舉家飛昇學仙之道誠有之也













