








玄天上帝說報父母恩重經
妙縁無修妙行無積從修有修修縁證妙從
積有積積行通妙妙本從無修積自有廣演
妙縁顯言勸修烜赫妙行示相有積妙縁妙
行旣通修積若世衆生一念一動縁行俱在
迷惑本來毀無失有如人父母誕生男女始
相不見託相爲有有中有相相化萬狀艱難
苦惱憂慮悲戚悉從相起我旣託相日惱父
母令我父母日夕悲酸我相既有父相母相
日漸衰朽縁我相故令我父母始相沉埋父

母男女輪轉無巳是此有相同歸苦惱我從
今日從我相中悉滅貪嗔悉破嶮峻持念平
等用報始相使我始相大得快樂無諸苦惱
世世生生託相全具不致衰朽然後滅除始
相令無相著將此無著同滅始相我相始相
悉歸無著相旣無著不見不有不起不爲無
礙無障無閉無塞自然去累不堕苦海普願
飲信日持奉行
玄天上帝説報父母恩重經

玄帝報恩聖號
志心皈命禮玄元應化武曲分眞垂念我等
衆生有相託生父母懷躭十月乳哺三年辛
苦百千殷勤寸念令我父母日漸衰朽我今
持念平等悉滅嶮峻貪嗔禮帝爲師祈恩報
本願我見在父母福壽增延過去父母早得
起生大聖大慈大仁大孝八十二化報恩敎
主佑聖眞武冶世福神玉虛師相玄天上帝
金闕化身天尊
昔泰清大帝第八十二次化身托聖父淨

樂國王聖母妙祥天主降生爲太子纔七
歳即離親去國潛身人太和山中修道歴
四十二年功成冲舉位鎭北方爲玄天上
帝感父母生恩之重故説此經若有善信
男女體玄天聖訓以孝道存心持齋三年
禮念聖號一萬八千遍以按道經一藏篇
目之數以答父母三年乳哺之恩有志之
士又能尋詳經義精進道功雖億劫四重
之恩皆可以報而九幽三途之苦亦可以
濟矣豈但報父母之恩而巳哉傳曰仙經

萬卷忠孝爲先又曰一子學道則九祖生
天其斯之謂歟玄門嗣教浚儀趙宜眞書



















