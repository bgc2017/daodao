








太上泰清拔罪昇天寳懴結三
爾時元始天尊於始青天中座碧玉寳連劫
仭之臺與無鞅(音養)聖衆說凝寂含元微妙之
法放大光明普照十方無量世界無量衆生
有縁無縁悉皆得度爾時光明照見北方酆
都羅山諸大地獄一切群生受諸罪苦始見
鑊湯地獄牛頭獄卒驅無量罪人入於鑊中
其湯沸涌入則糜潰經其一劫呼其姓名是
男是女應聲而出肢體復完形狀如初又被
獄卒驅入一獄名曰鐵床上有鐵銏(所諌切)下

有大火無量罪人悉皆而上須㬰之間骨肉
焦爛又經一劫復爲獄吏呼其姓名是男是
女應聲而起肢體復完形亦如初又被獄卒
驅入一獄名曰火城周匝圍繞悉是鐵垣上
有鐵網猛煙毒𤔵炎熾其間銅狗鐵蛇口吐
大火忽開其門火𤔵流迸罪人悉入門亦復
閉一切罪人骨肉焦爛隨𤔵上下飛踴觸網
聲振天地過於雷霆又經一劫獄門又啓獄
吏呼之完而復出又被獄卒驅入一獄名曰
鋸解將此罪人鐵板夾之一一鋸解血流成

河自頂至足解之爲二又經一劫獄吏呼之
復合爲一又被獄卒驅于碓下剉斬萬段及
以鐵义义入磨内皆成血泥又經一劫獄吏
呼之完具如初又被獄卒驅入一獄名曰刀
山劒樹之獄有一大山崔嵬嵳峩皆是刀尖
上有大𣗳枝葉根榦悉是劒刃罪人入者刃
鋒剌足劒刃割身皮膚異處流血成河如斯
受苦又經一劫復爲獄吏呼其姓名一一復
完又被獄卒驅之而行於其衆中有一罪人
在世之日曽看道典稍知宿命因縁果報覩

此光明心中黙念我等受苦皆因前世造諸
惡業招此苦報於地獄中經無量劫冥冥長
夜應無此光必是元始天尊放大光明拔度
於我遂謂衆曰爾等生世惡業深重不知道
典不識正眞信邪倒見欺罔幽明故受此苦
無由出離爾等幸㑹獲瞻此光可隨吾念元
始天尊聖號懇切至誠願離此苦一切罪人
聞是說已瞻禮光明應聲齊念冥官獄吏不
能禁止牛頭獄卒變成善人須㬰之間無量
罪人枷鎻自解乗光明而去皆生人道太上

曰衆生造罪死入北酆鬼考罪魂𡨚對難抵
鐵城猛𤔵車裂鑊湯炮炙刀山毒蛇碓(音對)磑
(音外)寒冰凛冽劒𣗳嵯峩聞者悲酸那堪自受
冥冥長夜似蟻循環常居地獄若不悟其苦
因預修懴滌則罪垢日深當罹此苦萬劫千
生何由解脫汝等自當一心懇禱歸依上眞
願當來世不墮此中常聞道典得悟道法獲
覩慈光頓蒙超度稽首䖍誠歸命信禮
太清普慈護世諸尊聖號
歸命信禮太清仙境天尊

歸命信禮解𡨚釋縛天尊
歸命信禮福聚裝嚴天尊
歸命信禮妙樂無爲天尊
歸命信禮隱顯無礙天尊
歸命信禮眞㳺自在天尊
歸命信禮太明圓極天尊
歸命信禮智炬赫奕天尊
歸命信禮太極無量天尊
歸命信禮開天啓德天尊
歸命信禮皇極遐裔天尊

歸命信禮顯示丕圖天尊
歸命信禮圓鑒洞照天尊
歸命信禮恢弘寳胃天尊
歸命信禮持璇景㑹天尊
歸命信禮鈞和布福天尊
歸命信禮超度無極天尊
歸命信禮紫虚太曜天尊
歸命信禮崇仁惠化天尊
歸命信禮虚凝太寂天尊
歸命信禮大慈大惠眞人

歸命信禮拔苦度厄眞人
弟子某式憑眞誥䖍禮上眞懇禱至誠一心
懴悔原夫湛湛一眞陵谷遷而不易茫茫二
曜塵劫壞以難停人生幻影之中孰免沉淪
之苦嗟乎世人徇末忘本遂物縱情戀釜之
蟻壤壤貪生撲𤔵之蛾悠悠赴死是則本乎
愛慾無愛慾而無苦輪造諸罪愆有罪愆而
有地獄造罪業者莫不由兹三業六根背眞
取妄妄識顚倒終始愚迷流浪生死漂沈苦
趣是以目視妖艷之色耳聽優笑之聲口習

不經之書居近惡邪之黨㳺恣畋獵之樂唐
突上眞輕誣聖典侮慢君師不敬尊親貪取
他財心無猒足殺害有情全無惻隱事無依
㨿有昧自心便於巳身不思他苦曲取人物
不念他艱動靜有爲殊虧軌則恣縱三業殺
生偷盜穢亂邪婬慳貪嗔恚愚癡妬妄語
綺言兩舌惡罵如是等罪當墮地獄今對聖
前誠心發露已作之罪不敢覆藏未來惡業
更不敢作歸命信禮普慈護世諸尊聖號
歸命信禮崇眞溥覆天尊

歸命信禮遐臻妙德天尊
歸命信禮善功藹世天尊
歸命信禮德無量天尊
歸命信禮善化導天尊
歸命信禮普光曜天尊
歸命信禮拔世苦天尊
歸命信禮消罪障天尊
歸命信禮福濟圓滿天尊
歸命信禮光接萬有天尊
歸命信禮愛物天尊

歸命信禮救世天尊
歸命信禮體含萬像天尊
歸命信禮包括覆載天尊
歸命信禮開明息苦天尊
歸命信禮舒光拔難天尊
歸命信禮太虚無極天尊
歸命信禮毓元養皓天尊
歸命信禮除災蠲忿天尊
歸命信禮應號賜福天尊
歸命信禮博施恩恵天尊

歸命信禮源功自化天尊
歸命信禮大慈大惠眞人
歸命信禮拔苦度厄眞人
弟子某式憑眞誥䖍禮上眞懇禱至誠一心
懴悔蓋夫熒熒不滅縱之可以焚大麓㳙㳙
不止壅之可以浮巨舟凡夫造罪源乎一心
若不絶源終難制止相近之性習以爲常日
造一二遂積萬千始于方寸之情迷至此罙
天之罪業謂天可罔謂人可欺善惡之懲以
爲虚誕日就月將鬼簿潜録惡貫罪盈人怨

神怒天曹之善記削名地獄之罪籍添字人
間造罪隂不赦原萬劫千生滿猶受報或墮
餓鬼或爲畜生饑渴焦勞鞭撻楚痛不遇上
眞聖力拯拔永淹此苦終無解脫雖有勝因
竟何懴悔弟子某幸生人世值此聖因獲安
覆載之間得沐亭育之德兢兢自居日愼無
懈尚恐居近惡鄰㳺習惡行耳聞目視心念
身爲不自省知暗成罪釁旣昧蠲除之法難
迯墜墮之殃是以今對道前特伸懴悔伏願
往愆宿垢一禮而蕩滌無遺聖號玉書一誦

而塵勞頓盡福自天鍚善假人爲身位清虚
閫閾怡泰見存者壽筠長茂福禄日増亡逝
者神識不迷逍遥雲路削罪名於黒簿注善
字於丹臺一念所祈萬靈咸祐某無任志誠
懇禱之至



太上泰清拔罪昇天寳懴


