







嘉熙元年十月二十七日<md:KR5c0174_HFL_003-001a>

道士章元樞編華蓋山事實
按華蓋山峙於臨川廬陵二境之間其在圖則屬撫州崇仁山
之高三十有五里周迴四百餘里中有紫玄之洞卽浮邱公與
王郭二眞修鍊升舉之所華夷圖所載寶蓋山是也又按温州
永嘉縣亦有華蓋山其洞周迴四百里名容成太玉之天冲妙
先生李思聰有詩云山如華蓋勢穹崇霞織冰崖黛潑濃危聳
層霄數百里狂奔四海一千峯冷光突兀<md:KR5c0174_HFL_003-001b>三生石老翠嶙峋五
粒松玉帝祠宮朱殿外遶壇花蘸水溶溶又按杭州餘杭縣亦
有紫蓋山其山有紫玄洞其得道之仙未詳載記惟崇仁之華

蓋自晉以來靈響浸著州縣祈禱無不獲應有顏魯公碑沈仙
翁實録該載甚詳宋熙寧中本州守令以碑銘奏于朝特加寶
號若三眞顯化之地不知幾焉吾邑山巖猶可究竟異鄕蹤跡
難盡搜尋元樞自冠褐之後因訪問尊宿聞知詳細今逾一紀
矣念念三眞之跡而未原事實今者天與之幸<md:KR5c0174_HFL_003-002a>得遇全文又得
李君公諺所箋注在前皆有依據歲月廷長香火愈盛或加剏
建在沈君尸解之後不載記傳使後來無由討論元樞輒不揆
庸愚廣加搜訪凡所目擊或得之傳聞無不悉書而備誌之將
以闡揚眞風皈崇聖化使四方之士修禳祈禱各隨其方而加
敬焉將見福遂願心無感不應所謂道在邇而不必求諸遠也

儻能依二眞遺言平直忠孝濟貧拔難隨力爲之依此行持旋
卽昭應今有華蓋景跡并三眞隨方顯應之地凡是<md:KR5c0174_HFL_003-002b>洞天福地
觀宇峯巖以至創立壇場悉皆譜錄於後

洞
紫玄洞迺浮邱先生王郭三眞君燕處之地檢校神仙圖錄功
過之庭在第一峯之下萬丈峭壁之中洞之門面三陽之地
象八卦之形上下懸絶東西壁立而洞旁有石髮石耳奇花
異草怪石巨塊不可名狀惟三眞上升壇前可遙望崔嵬蒼
石間隱然有石門二片青芝綠竹叢生洞巖白雲紫<md:KR5c0174_HFL_003-003a>霧簇乎
境阜懷藴金碧蓄洩風雷蓋上靈校籍于中神仙棲息之府

也厯代方士或忘命攀緣而上捫蘿踐草有若猿猱傍觀心
膽爲碎由朝至暮將及洞門纔離數丈必有非常之風透體
徹骨冷如冰雪不容前進仍洞府之限正如崑崙又若蓬島
上闊下斂無階而升不過引手叩頭而返嗟乎仙聖異境非
身能輕舉者豈造次到哉
雷洞在第一峯之陰嵌空懸絶四山瞻望無路可通天將雨霧
則雷洞之間雲升一縷<md:KR5c0174_HFL_003-003b>有若飛煙須臾蓊冥彌漫八表風雨
立至雷電交馳神化倏焉莫測其妙謹按太玄仙品明科經
略云浮邱王郭三仙眞君主隸掌吳楚分野人民生死罪福
五穀豐歉水旱等籍故有仙官三十六員雷神諸司千將萬

兵各領其職也昔有塑工李某者自山上而下至中途忽見
黑雲奔湧中隱隱如雷漸近霹靂一聲雲氣中間見雷神徧
身皆青握斧駕車如是者三魂飄颺驚怖倒地及抵山下乃
知一雨滂沱時山上<md:KR5c0174_HFL_003-004a>日出纖雲亦無今麻溪溪上有雷公嶺
亦二眞驅雷之地

凹
煎茶凹乃浮邱王郭三眞於此烹茶殆今名存
血木凹乃王郭二眞遣將吏收縛誅斬精魅之處血射其木所
以名之距正壇七里

臺

下馬臺乃浮邱眞君升壇下馬之所
著碁臺乃二眞弈棋之所<md:KR5c0174_HFL_003-004b>
翻經臺乃二眞看經之所

嶺
退心嶺初登華蓋半山之腰一嶺橫踞愈高愈嶮朝拜之士至
此非篤志堅誠者未免退心所以名之
劍脊嶺在三峯之間兩旁下視萬丈懸崖僅有一徑遊人莫不
驚怖以謂如履劍脊也若志心稱三眞之號願賜祐助則履如
平地心安神定不以爲難
打鼓嶺李元晏於此置更籌謂之打鼓嶺又<md:KR5c0174_HFL_003-005a>云擊鼓助戰之所

距崇仙觀二里
華大嶺乃王郭二眞隨從之僕名華大成道於此嶺朝參因以
名之後訛爲畫樹嶺距崇仙觀三十里

坑
淨水坑朝眞之士於此盥漱淨穢之所
止馬坑浮邱公升壇於此止馬
𢀿坑仙瓢也王郭二眞洗瓢之所
止晚坑李元晏統兵至此值夜之所
納坑元晏公兵過州縣應副糧料於此納粮<md:KR5c0174_HFL_003-005b>食

壇

浮邱壇迺浮邱燕處之所今丹井猶存
王喬壇迺王子晉朝師浮邱之壇
著衣壇迺二眞著衣見師之處
五嶽壇乃五嶽聖帝僉議人間罪福之所
王郭壇乃王郭二眞遙望閤皂之地今載崇眞宮圖
上升壇屬建昌麻姑山丹霞洞仙王峯石殿後古老相傳乃浮
邱公弟子清虛眞人王<md:KR5c0174_HFL_003-006a>褒上升之地每歲春夏攝蟲形如蠅
身入座砌壁使不害稼秋蟲脫殻化去靈驗非常迄今如是

巖
隱仙巖在第一峯之陽絶嶠人蹤罕到或攀援陟之者毛髮皆

聳及至則洞室空濛層崖晃朗世言昔有仙人隱居其中而
歲久莫得傳焉
金雞巖乃浮邱養仙雞之所羽毛爲金色每歲大稔則金雞必
現否則隱之近有樵者<md:KR5c0174_HFL_003-006b>時於巖口拾得金雞屎其堅如石
龜鳳巖屬崇仁地名广石麻陂上距縣正南長安鄕二十四都
其巖廣闊開朗中安華蓋三仙之像兼有石門丐福之士四
序紛然凡所祈叩響答昭彰
禮石巖石峯圓聳勢欲傾倒如高簷下覆有若朝天禮斗之像
橫徑三十餘丈中可容人正向朝瞰最高有華蓋仙亭向北
處亦有窩泉清不涸俗名裏石

華仙巖屬宜黃縣北三里仙桂鄕二都巖懸<md:KR5c0174_HFL_003-007a>拱似橋又名橋仙
巖下有觀曰元寶蓋王郭二眞經遊尋師之地高約二十餘
丈深約四五丈橫闊十餘丈

丹井
浮邱丹井在山西玉庭觀仙殿前冬不涸夏不溢蓋仙眞之遺
澤在焉玉庭觀舊爲玉庭館浮邱公調琴之所也王郭二眞
君相繼於此修鍊冲升仙橋山橫陳乎其前仙女峯屹立於
左眞神仙宅也至今丹井宛然時有光瑞宋末觀宇頽圮奉
香火者視<md:KR5c0174_HFL_003-007b>爲傳舍至咸淳乙丑有觀近進士張希逸號綠峯
張炎發號清壺張普生號雲岫禮請葛溪冲虛觀道士無隱

吳好生遠來起廢於內給水濟人求之者無不應效張公著
號天牖兄弟等又念靈跡不可湮晦遂出力鼎創法堂一所
及勸率衆信重新修建仙殿門廊自此香火復興金精蕭冰
崖酌此水有詩云仙家舊館玉爲庭白日山頭笙鶴鳴我來
酌此丹井水洗我讀書雙眼明<md:KR5c0174_HFL_003-008a>
仙人巖在建昌南城縣五十里有王郭二眞祠乃經行之地亦
有隱仙蛻骨於巖者至今顯應
伏虎巖屬建昌距南城縣五十里王郭二眞跨虎過此迨今名
存鄕人創菴崇奉仙祠又名虎巖山

景致

玉庭舘浮邱調琴王郭敬聽之所自後浮邱冲舉王郭二眞亦
於此地上升今名玉庭觀<md:KR5c0174_HFL_003-008b>
雞鳴山李元晏統兵起早至此雞鳴故名
馬軍營元晏屯馬軍之所近有戰坪
百鹿源浮邱眞君燕居於此百鹿馴之因以名焉距玉庭館相
近
弓山王郭二眞遣仙兵與李元晏凡兵戰罷雲中墜下桂枝弓
一張於此山迨今名存其地多生弓弦藤蓋當時遺跡也
鵝公垍仙鵝展翼之所今仙鵝池祈眞觀例係顯跡
掣傘洞朝仙之人到此多有被疾風掣去傘<md:KR5c0174_HFL_003-009a>者

鍊墨竈距崇仙觀稍遠與烏龜峯相近乃真仙製墨之所
鍊丹井在第二峯之側香潔而味甘居山者藉此而飲每歲冲
升之月傍有仙鶴花產焉
煎茶泉在第三峯之下二眞嘗取水烹茶

奇異
瓦箭王郭二真化李元晏凡兵所射之箭落地皆變化爲瓦至
今彼地有之猶有人得<md:KR5c0174_HFL_003-009b>之者
瑞鑪三峯之上自產之物仰覆三層其形甚古可辟瘟灾故名
曰瑞鑪人能至誠叩禱隨意掘地卽獲否則終日求之不得
自晉迄今不知幾年而瑞鑪之感應愈掘愈有未嘗吿盡圓

齊堅潤儼如陶冶之爲聖化如此
橫兠王郭過江以木橫江而渡今謂之橫兜其樹尤存又名橫
槎屬崇仁鄕
丹砂王郭二真君在聖寶山撒丹砂於山頂<md:KR5c0174_HFL_003-010a>悉化爲石其圓麗
宛若丹砂一名藥圓子
石甲王郭二真君化凡兵甲胄器械悉皆變化爲瓦使無所施
爲其勇山下亦有老宿收得者
石髮多生紫玄洞上洞下精細如髮可爲蔬茹又聞亦可繫縳
物色一名王郭線或有人得之將與葷味同煮卽化爲水
馬跡正在戰灘乃當時李元晏所戰之地迨今馬跡騾跡石上

猶存
虎跡石距上仙觀近乃常日王郭二眞跨虎<md:KR5c0174_HFL_003-010b>於此少憩遺跡尚
存又名虎跡石在崇仁河亭上路傍

祥瑞
金燈生於清夜必天氣朗清山寒風寂乃見初生三五十點散
爲一二百巵合而復散少則復多須臾之間百千萬點上下
相接星燈渺蒙相映
金船有如星之移躔霞之曉夕亦若飛煙一抹過電駿奔其狀
靡常隱顯莫測
圓光圓若車輪或大或小現於紫玄洞上五<md:KR5c0174_HFL_003-011a>色輝華光芒奪目

歲當冲升之時及良辰吉日眞仙降現於其間或一位或三
位見者皆獲禎祥
仙鶴間或翔現鄕老傳云往古鶴現多是三隻最巨白餘小者
不可數記多在一二百隻宋之國初尤甚近歲雖現祇三隻
而已
靈芝世傳三峯之內產紫芝玉芝金英草太清草仙木英芝皆
山中得道遇焉
仙藥三峯之上草木世有疾者禱而採服無不愈者<md:KR5c0174_HFL_003-011b>
朝元相宋紹興中八月晦日道民曾彥通詣山朝拜至第二峯
日方午忽祥光屬天只見朱砂大擁一輪圓光直上頂門出

五色金光圓光中有聖像衣上清服秉簡朝天是時同行謝
有成亦見之鄕老謂之朝元相輪曠歲或一現
投龍潭正在紫玄洞之下昔朝廷嘗遣使投奠金龍玉簡潭深
無底鄕人每於此祭賽求雨謂之打龍潭
藏書源正在紫玄洞之下萬丈峭壁有樵夫<md:KR5c0174_HFL_003-012a>曾誤入其中獲金
經數卷持歸夜夢道士三人來取次日奉還尚留下他日再
遊不得其路迨今其書猶存字不可認歲旱坊團迎書叩雨
旋獲昭應距玉庭觀近
大雨鼎俗名黃水桶其初出之際本自山間每鄕坊迎請禱雨
立獲感通乃二眞所爲之鼎或傳云今爲天官所取不復有

也
流珠坑正在此山之北乃當日二眞遺珠使龍戲逐之地迨今
有珠潭及珠坑距本山近<md:KR5c0174_HFL_003-012b>
石崖靈篆在紫玄洞上嘗有志人遊隱仙巖過一巨石復有可
行之地見峭壁之上有篆文光彩煥然筆勢遒勁因以小石
記于片石持歸同志者卜日再往時晴日方午大雷震動疾
風甚雨走石揚砂摧折巨石不復再見而靈篆得傳於世矣

靈篆<md:KR5c0174_HFL_003-013a>









此篆本山道士散施四方可辟萬邪治療百病凡妖惑疫疾
用此制之無不珍滅在在處處神物護持
收食苗蟲歲歲至栽插之後應諸傷苗害物之蟲盡皆收攝在
山周迴巖穴之間殿廡道院等處如毬堆積不可勝數居山

者指曰香蟲不尔則飛襲擾人揮之莫去及乎稼穡登場方
令散去
毛公庵在第二峯之陽故有基址藥臼存焉

十二峯<md:KR5c0174_HFL_003-013b>
浮邱峯江南福地華蓋名山絶頂之所號曰正壇位應浮邱真
君
王仙峯位應王仙真君
郭仙峯位應郭仙真君
仙女峯三仙上升仙女奏樂之處
香鑪峯變現瑞鑪之所朝拜士庶多有求得者

五真峯浮邱王郭三真君及黃仙吳仙五人燕寓之所
綠竹峯王郭二真君手植綠竹之所<md:KR5c0174_HFL_003-014a>
駐仙峯地名斜田上有三仙殿宇
集仙峯地名苦竹其上皆箭簇石光瑩可愛山之下靈泉出焉
冬夏不竭
白銀峯地名烏龜坪
道嶺峯在崇仁鄕三十八都上有三仙祠
石榴峯在崇仁鄕五十一都當日二仙曾遺石榴於其地距咸
口觀之北

三十六福地

天節山玄元觀
婺州金華山<md:KR5c0174_HFL_003-014b>
筆架山永興觀
玉笥山華蓋亭
撫州天慶觀今玄妙觀
靈谷山隱真觀
閤皁山王郭壇
同造山丹霞觀
羅山望仙觀
廣昌中華山

建昌軍麻姑洞
仙王峯祥符觀<md:KR5c0174_HFL_003-015a>
南豐縣會郭橋
南豐縣軍山
仙巖山元寶觀
金石臺仙隱觀
峩峯山龍泉觀
仙遊山昭清觀
景雲玉清觀
永崇善修觀

義興無爲觀
石步遶仙觀<md:KR5c0174_HFL_003-015b>
看經九真觀
北塔凌雲觀
繆坊招華觀
逸人居招真觀
芝草山玉田觀
響石寶臺觀
玉亭上仙觀
雲橋崇仙觀

已上靈跡並詳載沈仙翁述二真實錄注更不重書<md:KR5c0174_HFL_003-016a>
吉陽徊仙觀王真君修真之暇經遊吉州登吉陽山憩於山下
徘徊良久壇前樟木其大數圍乃王仙手植樹下有丹竈至
今存焉今徊仙觀屬廬陵縣距城四十里
太和迎仙觀郭真君經行到吉州太和縣距縣六十里觀曰迎
仙乃郭真君遊憩之所王真君來會郭真君迎之於此云
駐舄佑仙觀王郭二真離迎仙十里之間駐舄利佑民庶今立
觀曰佑仙距太和六十餘里<md:KR5c0174_HFL_003-016b>
洞口王仙觀吉州太和縣距縣百里地名九州洞口上有王仙
山觀傍鍊丹竈猶存并手植紫荆花樹其大數圍至今花時

不減晉時觀亦名王仙云
値夏太霄觀吉州廬陵縣地名值夏有觀曰太霄乃王郭二真
經過之地正值盛夏因以名焉至今鄕老呼其地曰値夏
大篙渡永興觀王郭二真之吉州近城十五里阻大江舟人見
難二真取篙擲水乘之而過兩岸觀者瞻敬今名大篙渡登
岸處<md:KR5c0174_HFL_003-017a>有觀曰永興檢法曾大鼎云二真到日盛暑蚊子如市
二真以扇驅之誓曰蚊蚋遠去至今永興獨無蚊蚋
