






<md:KR5c0174_HFL_004-023b><md:KR5c0174_HFL_005-001a>
　　沈道者傳
沈庭瑞五代南唐時人住筠州高安縣故吏部郎中彬之仲子
也(沈彬亦得仙事載稽神錄)天性孤介形貌秀徹初名有鄰南唐保大中棄
妻入于玉笥山梅仙觀精思院(今名承天宫)易名庭瑞性坦率嘗不
由刺字直造縣宇前期吉州刺史到山戲之曰沈道者何日道
成庭瑞應聲成詩曰何須問我道成時武帝壇前自有期手握
藥苗人不識體含仙骨俗爭知書符解遣<md:KR5c0174_HFL_005-001b>龍蛇走動印還教山
嶽移時看玉皇飛詔下參天鸞鶴自相隨每遇深山古洞或數
日不返嚴寒風雪常單衣危坐或絶食經月或縱酒行歌緣峭
壁升喬木若猿猱之狀骨肉相尋便卻走避忘情混俗人莫之

測嘗寄食閤皁山中作異俗輩盛夏向火同道者往往問其故
終不答宋雍熙二年正月內於玉笥山先不食七日至上元日
早晨辭道侣歸所居院集仙亭讀人生幾何賦畢無病而終命
其徒以度人經一卷土星畫像一軸爲殉如其<md:KR5c0174_HFL_005-002a>言而葬之後二
年二月二十日有閤皁山道士曾昭瑩來自閤皁遇沈于葛仙
壇曾問所往云吾暫到廬山尋知己乃以前所藏經畫贈之別
詩云南北東西事人間會也無昔曾遊玉笥今又返元都雲片
隨天闊泉聲落石孤丹霞人有約邀共煮菖蒲昭瑩攜至玉笥
話及方知沈已亡具述途中相遇出所留經畫及詩示人衆皆
駭異卽其壟而觀之見其土交橫坼裂傍有穴尺餘得片紙遺

詩云虛勞營殯玉山前殯後那知已蛻蟬應是元神<md:KR5c0174_HFL_005-002b>歸洞府更
無遺魄在黃泉靈臺已得修真訣塵世空留悟道篇堪嘆浮生
今古事北邙山下草芊芊開塚而視惟有空棺耳

　　詹太初
詹太初字元祚本武夷山冲佑觀道士宋熙寧中來灑掃華蓋
山一日縣宰郭公峻請禱於山纔出邑太初卽以詩迎謁云鶴
報星郎入洞遊匆匆攜杖別浮邱崎嶇走出白雲路踴躍來迎
清政侯瑞氣遠浮山鳳喜朱衣高照野花羞敢邀朝斾歸茆結
紫笋黃精願少<md:KR5c0174_HFL_005-003a>留遂相友善且以丹砂療其痼疾宰歸語同寮
有張縣尉欲觀聖境因往訪之行未數里太初亦先知之以詩

謁于道周云梅仙隊仗訪蓬萊野叟寅緣欲款陪旗腳界開青
嶂色馬蹄踏破白雲堆山川發秀森林杪猿鶴聞風出洞隈應
有真人相笑語仙翁果老裔孫來坐未交談有田婦過尉注目
而意不在太初太初曰楚人沐猴而冠耳尉怒已失太初及登
山問太初何在其徒對曰前日晝寢寤忽鳴鼓退去矣暨歸縣
宰謂尉曰君行未久<md:KR5c0174_HFL_005-003b>太初詣縣退職尉方悔悟然其退山退職
及遇尉於塗中始信其非常流也

　　毛道人
毛道人失其名字不知何許人建炎間居華蓋山人爲結庵於
三峯之側冬夏單衣自種植以爲糧多歷年所時人但呼毛公

莫知敬重惟以癡癲待之口不談時事逢人輒笑一日至山巓
語人曰明日去矣但往視其庵亦旣焚爇莫知其所惟藥臼存
焉紹興甲寅元日至承天宫遇道士姚彥章授以銅印姚不<md:KR5c0174_HFL_005-004a>受
笑而持去泊于官廳夜每扃戸常不寐朝而出外未嘗啟關凡
三教文書無不成誦每遇神祠多所毁棄居民聚衆以辱之雖
傷甚流血用水洗滌卽無痕損好登高木以兩足倒懸枝梢嘗
道過安城不度橋而入水者慮其溺死俄而登岸衣不濡後嘗
題詩於南陽養素庵云仁者從來好樂山樂山宜隱向深灣包
藏遯世慕高潔浣濯靈臺養素閑杜老每思千廣廈盧仝惟愛
數茅間卷舒遂作忘機客榮辱窮通事莫關爰隱於此自是不

復<md:KR5c0174_HFL_005-004b>見矣

　　饒處士
饒洞天撫州臨川人初爲縣吏後夢神人曰汝用心公平執法
嚴正名已動天矣夢覺而悟遂以洞天華蓋山夜見上升壇前
五色寶光上衝霄漢尋光掘地遂獲金函一枚開視有玉篆仙
經題曰天心經正法處士遂獲靈文莫知其妙居常隱形精思
感徹一羽人謂曰子宜見譚先生名紫霄可以師焉自兹數年
尋厯獲遇先生於南豐旣蒙教導頓悟玄<md:KR5c0174_HFL_005-005a>理仍攜處士謁見東
嶽帝君帝曰奉三仙道旨令授子寶印陰兵處士受已再厯諸
塗制命陰魔馘滅凶妖祈禳水旱嘯命風雷役神使靈救人利

物於是四方慕道者凡數百人從游一日率諸弟子登華蓋之
巓授以至道而誓曰護氣希言絶利聲色立功爲上謝過次之
救人疾病灾荒水旱爲上功忠孝和順仁信爲本行行此者道
合陰隲雖未拜太上亦居仙矣又曰今名綠竹峯真仙之會子
被召不可留也揮手別諸弟子鼓風揚塵行及<md:KR5c0174_HFL_005-005b>奔馬倐爾不知
所之自兹正法流傳矣

　　感應朝山求藥
丞相張無盡作青城山丈人觀記云洞府之深則神可修而凡
可度草木之靈則壽可延而疾可愈今華蓋之山左右前後一
草一木烹而飲之可以療病考驗古今信有之矣每日三峯朝

拜紛集未必全是賽願其間多有苦於疾痛叩仙求藥者無不
應焉凡欲求之必先章醮或誦經號建大勝緣其或無力者秪
許朝拜亦可卜之杯筊或就西北之境或<md:KR5c0174_HFL_005-006a>許東南之隅隨地採
之悉是妙藥煮則香氣噴馥飲則疾痛頓除長剪深鋤連根和
葉不問其名一發收取藥草入手又須卜懇或以酒煮或以水
煎疾安之時當伸謝悃凡求藥歸家置于淨堂大仙案上以香
供之始覓淨器煮焉要須過熟至誠遙望絶頂叩齒服之亦宜
齋潔無不效驗前後顯應奚啻千萬今環山別有天然妙藥所
恨不盡識其名今書所聞無慮數件敬錄於後
　　半夏　　草烏　　桔梗　　山茵陳　　黃精<md:KR5c0174_HFL_005-006b>

　　龍鬚草　　細辛　　牛膝　　鬼臼
邑有羅撫幹彬無嗣日夕默禱華蓋朔望就昭清醮奏種種祈
叩希賜夢應至紹興辛未忽夢紫衣道士一人以李子三枚相
惠其間一枚稍壞次日詣華蓋謝夢此想是三子也次年果生
一子至甲戌年又生一子後再生一子名燁者雖長入學然不
免夭亡果應一李朽壞之夢仙之夢應靈感如此

　　化將官齋以遺兵士觸穢
紹興末國朝招軍一日有將統領新招萬弩<md:KR5c0174_HFL_005-007a>營兵二百餘人入
昭清華蓋壇上宿穢汙糞狼藉不可具道至夜將領忽夢道士
三人自雲中現求齋將領遂拜禮云某在此目今未備可少候

再拜已而忽失道士次日早具以所夢白聞師長知觀元道行
同入殿燒香則睹塑像儼然似夢中所見者將領深自思省此
大仙非求齋也想軍兵觸穢多矣上真欲其潔齋亦潔之義也
再拜旋卽起軍不得住此將官亦可謂有敬信者矣

　　樵者獲紫玄洞下仙書<md:KR5c0174_HFL_005-007b>
華蓋紫玄洞下一日有樵者姓盧因至其處採蓆草愈覓愈有
不覺行至一洞見有石兀牀榻几案備足案上香鑪一所餘香
噴馥傍有經書數卷其正中一卷方看及半樵者瞻敬已而收
書歸家莫辯其旨乃與鄰居姓黃之家出示其書不可識因藏
留迨今猶存其本元取六卷歸後盧樵夜夢道士來取遂還五

卷仍留一卷今在黃僎家收掌每遇祈禱叩之隨應去玉亭觀
八九里之間福此一坊民感賴焉<md:KR5c0174_HFL_005-008a>

　　郭真君化身湖北救人難病
乾道間湖北有一土豪家貲巨萬宅染時疾一日忽有道人登
門教化僕搖手指曰道人你去無所有主人全家不安道人曰
是何疾苦僕答曰時行瘟疫道人曰我能呪水使病卽安僕曰
果如此主人看道人要什麽如命供應且候我歸報覆主人纔
聞喜不自勝遣僕傳語留坐隨卽汲水與道人呪勑道人得水
吸入口內盥漱數四然後委僕急將入與主人公喫自大至小
每人飲之所病當愈不<md:KR5c0174_HFL_005-008b>俟終日僕將水入主人叩齒飲之周旋

合家所患清涼頓覺强健旋卽使僕重重傳語道人未審道人
高姓道人曰予姓郭問所居何處曰子居撫州崇仁縣地名何
處曰在華蓋山下草庵主人知其姓氏居止急令安頓門下炊
飯打麫以待直欲款留遽言子適過此知宅中有灾故來拯救
病旣安予已約一道友前之名山不克久駐主人曰可住寒家
雖一年二載亦不爲多何故便去道人曰我一二日間便轉來
不須見慮挽留不住而去主<md:KR5c0174_HFL_005-009a>人候之累日彌月積年終不見返
於是遣人備信物厚幣齎到山下徧尋郭道人庵經日無有樵
夫鄕老喚之曰此山下素無郭道人庵豈非山上郭真君顯化
如此汝當速齎香紙重作醮謝其人如所言登山謝之回至邑

中胡家店安下徧告知識嗟乎真仙化身靈感昭著如此

　　華蓋巖警戒劉廚裸露
乾道末五月中旬宜黃縣之附郭三四里有巖曰華仙觀名元
寶本王郭顯應之地巖竇<md:KR5c0174_HFL_005-009b>奇怪石梁橫亘上下遠近弗有是爲
美觀是月觀修雷齋有劉廚者平日慢易於仙佛略不信之是
夕寢于三仙閣仙本在絶頂因修殿移在閣中劉廚裸露無所
忌憚便旋之類就閣簷而下殊無避忌良久忽覺有路自閣而
下劉隨路往焉遽至竹山之間前進不得方知落在草莽長聲
求救衆人啟關視之但見赤體在竹山之下問之但云急救衆
人披榛踐棘揭劉上至平處移時神定方語及云初小遺之際

便見有路可行因而乘便下去<md:KR5c0174_HFL_005-010a>但見竹山四圍目前黑暗所以
方覺大聲求救始知得罪於王郭二仙而仙真慈悲使不致大
傷但顯其過而昭其靈聞者莫不心怖知畏

　　夢華蓋真仙衣衮冕服
淳熙己亥二月一日正王郭沖舉之日元樞奠香茶焚賀疏至
夜於二鼓後忽夢在本觀陞殿之際遽見華蓋三應真君相貌
端嚴儼如平昔及觀首飾則各垂旒冕以至衣裳幃帳望之偉
如也傍觀兩隅則星位羣仙各衣<md:KR5c0174_HFL_005-010b>凡衣鮮艷殊異方讚嘆瞻禮
遽爾夢覺元樞細思此事若以意想而成則華蓋不應有旒冕
之服今切想三真仙奉上帝錫命恐人世未知故以夢示元樞

使喻及信敬者如浮邱功行昭著爲列仙之冠然王郭真君恐
又非江南主者之任當別有爵封權柄今錄于此姑俟賢士或
濟夢感而暗合則此疑可釋矣

　　山南老人應王家求嗣
饒州有王省幹因朝華蓋到邑與元樞邂逅語及華山景物王
遽云吾師曾聞山南老人<md:KR5c0174_HFL_005-011a>否某應云不知君何故言此渠云予
前身是也某遂問其故曰先君無嗣徧禱弗應訪諸老宿云君
欲繼承不遠千里求華蓋方可遂齋潔登程累日始到絶頂命
黃冠建醮焚詞許每歲一朝俟有子則大作勝事以酬仙貺迨
至第三載宿山之夜忽夢道士三人相揖曰謝汝遠來汝本無

子今遣山南老人與汝爲嗣言訖夢覺擁被而已詳味其意喜
甚不俟天曉盥潔陞殿百拜以謝歸日妻遂懷喜月滿果生一
子自後齎質信就山修造建醮<md:KR5c0174_HFL_005-011b>謝恩每歲不缺至某長成又攜
某同往朝拜自後只某獨來某見今有子五人荷仙之賜曷勝
報稱予親聞其說故敬書矣

　　羣仙尊讓浮邱坐次
紹興問邑之善友塑巴山四仙華山三仙玉隆十二仙像工畢
擇日詣巴山安奉本意爲巴仙而設羣仙附焉一日登山列位
敬以梅欒鄧葉居正位傍分諸位循次而座方定炷香起立禮
文致醮之初遽爾風雨交作雷電震耀衆皆不安燈燭明滅不

容致敬咸謂怨<md:KR5c0174_HFL_005-012a>有觸犯會之杯筊皆不之答以至近憂遠慮祈
叩弗應至於再四內一尊宿越班而告仙曰豈非梅欒鄧葉西
山羣仙而以教主華蓋浮邱超應真君置于座末爲之不安羣
仙有尊讓請居正中之位盍是此事則願求吉卦言訖一擲獲
吉衆皆擲地驚嘆仙凡意向旋卽移浮邱居中梅欒鄧葉左右
分座其次許吳王郭班序羅列已而再祝曰如是仙位已定告
乞風息雨止庶幾衆信安逸無致畏懼勝緣克就皆仙之賜須
臾霹靂一聲雲收霧<md:KR5c0174_HFL_005-012b>捲星河耿耿磬韻揚揚異香襲人誠意愈
恪遂獲旣事

　　檀香華蓋金像記

檀香金像象華蓋三仙真君故知郡熊公故事公諱溥字博文
政和中因處上庠晨夕景仰旣第司錄容州郡有火灾風勢狂
急公具冠裳再拜像現空中斯須頓息宰建德方寇搶攘公齋
冥禱竟免於難守海康公素以家山仙跡勝遊施之奉仙昭清
觀基焉遂像奉香火于本觀像飾嚴潔備極精巧嘗有偷兒<md:KR5c0174_HFL_005-013a>利
其直夜規取之靈響震耀懼而復還時亦嗟異元樞素聞其事
念欲鑱石以傳不朽一日會熊公諸孫言及後得表兄禮州教
授吳君琮作記復以聖像刻碑傳諸四方誠奇事焉

　　真仙降附童子
本邑將仕郎吳經昨傳授上清祕法於紹興丁丑中秋詣山朝

拜忽真仙附降童子據案而坐言語異常須臾索紙筆書云三
峯峭拔萬仞聳空洞天岑寂吾處其中仍跋云中秋<md:KR5c0174_HFL_005-013b>之夜吾會
正一真人鄧葉二公下赴汝家回眸少頃跪領仙翰嗟嘆無已
是晚宿于仙壇乃周回四顧眺望聖境因思巴山有圓光亭居
於壇側今兹勝地尚闕此亭殊未滿意儻真仙報應令經建造
卽當遵從是夜監山道士江若沖密禱真仙欲求仙旨令經建
造符水亭經初不知其端翌日拜辭壇下遽蒙真仙再附童子
勸作符水圓光亭經當思圓光亭乃經所願今添符水亭未審
仙意江若沖方言此意乃若冲默禱併蒙感格也經卽領<md:KR5c0174_HFL_005-014a>仙旨
於戊寅中元建造迨至落成時方中秋敬往表懺又蒙童子報

應許現圓光翌日午間遽見紫玄洞中烈風颼然雲霧交集暴
雨隨至少頃洞中擁出五色仙橋遠跨橋仙觀踰時乃收經感
仙意厚遂再命工鏤鍾一口以序本末永鎮靈壇迄今見存可
考

　　誦華蓋真君聖號免溺死
華蓋山下地名辟富有陳四客鄕人呼爲花四郎其家祀仙甚
謹長子往高郵軍作商舟行溺水其餘皆死獨其子急呼大仙
聖號抱<md:KR5c0174_HFL_005-014b>桅竿順流一日一夜不知所在近泊蘆林有二老人棹
一小舟來救扶𢱲上岸以火燎甦飼以糜粥近二三日稍覺輕
健二老舟中略無所有又以餘糧相遺囑別云此去猶有三五

程未有人家望此前行必達所在渠依所言前進果逢徑而歸
其家以爲已死備孝禮終七齋僧方罷但見羸形狼狽及門舉
家皆疑以爲鬼物久之方信始詢其故乃云臨危之際以念華
蓋浮邱三仙聖號求救之功得以再活<md:KR5c0174_HFL_005-015a>

　　誦聖號免山崩壓死
山近地名七富有一鄕民偶忘姓氏累世奉祀三仙紹興間忽
然山崩俗諺謂之山嘯所居前後左右同時崩摧一家同聲誦
大仙聖號求救四簷之外盡爲深坑獨一家如在高臺之上更
無餘地因以全活自後遷基其地亦壞

　　村僕喫肉登山獲警戒

曹坪陳早偉明乾道間春月治疊朝山隔宿叮囑佃賓二十餘
人準備肩輿行李等類凡<md:KR5c0174_HFL_005-015b>預在行者無不齋戒內獨有鄢牙推
兒其日渠家買猪頭烹煮欲熟父云兒係陳都巡宅帶汝上山
不可喫肉其子云上山自是本主干我甚事咀嚼之後卻隨例
登山醮奏罷歸至中途忽爾不見當陳早云想此僕隨後必來
夫何抵夜未到次早使人上山尋邏到血木凹下忽見笠子一
箇微有小徑下至半嶺又見頭巾一枚久之又見行李在焉更
無損動卻以別僕拈歸徧尋其人忽在山北地名至晚坑側猿
懸三門前虛空縳起立地不記<md:KR5c0174_HFL_005-016a>人事迨晚𢱲歸以火炙醒次日
方能言語問之云約到半山忽見四人着緋力士扯揭而下不
