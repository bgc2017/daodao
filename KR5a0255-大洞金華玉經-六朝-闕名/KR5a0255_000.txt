








大洞金華玉經果二
夫得受大洞之訣洞一上道雌一合變當先
誦帝君上願玄母八間金華隱書斯乃九天
帝君懷中禁書也若傳授弟子當先告齋前
後各一日又清齋一百日乃得付之中齋七
十日下齋三十九日對齋苦行而相傳授焉
不審其人無齋而傳付者經師當死受者失
兩明焉齋不苦切經師當病受者失口焉施
重於經師防輕覽也灾加於弟子慎口目矣
愆重禍於七世患結生於𡨋考若得此經受

便施行不得愆犯懈替宣泄之約一如上法
饌經師於三齋如奉君父焉考幽室於閑林
如寂無人焉存五神於紫房如真靈之在焉
非君師父子兄弟之施者必勿受矣示虚真
之物用明守禁之難犯也非君師父子兄弟
之室者必勿履矣示止足之勿廣明隱逸之
抱一也非君師父子兄弟之服者必勿服矣
示天親之勿多明盈溢以自裁也研天精之
妙覺絶萬累之近想而至行彰於辛苦絶跡
同於無景三餐足於山澗宻誠著於遂往爾

乃聲馳於五老之室德舉於三清之上保内
凝於明玉使衣巾鮮而不穢念三元於泥丸
守九真於形宅吐納五華呼吸玉液朝暮求
仙於空同寢息啓神於太漠孜孜不倦勤勤
不𥼶如此之人始可與言大洞之門戸預求
道之妙想矣奉之者登三晨遊太霄違之者
没三泉入太幽
夫傳授之者當令經訣再出勿頓授者也先
授法訣者欲令其施行存思精錬五形感念
紫房流穢蕩情專貞抱一旦夕期靈故大丹

隱玄號曰金華經三元玉晨是曰雌一精也
按存修雌一三年之後乃又得誦大洞真經
三十九章耳今受此訣赤得施行施行訣事
必獲神仙不必俱持大洞真經而一通之也
夫存感篤誠合真對景三元見矣自獲此經
玄虚降授黄老告符運靈引曜五老散華空
中受文即登太無
帝君十二願篇目曰願天願地願風願雲願
隂願陽願太空願太無願太虚願大有願自
生願生神也玄母八門行間篇目曰願玄母

與我俱生於生氣之間與我俱存於日月之
間與我俱保於九天之間與我俱食於自然
之間與我俱飲於匏河之間與我俱息於玉
真之間與我俱寢於仙堂之間與我俱遊於
三玄之間
兆在别室常當讀是經不忘須㬰此爲内願
帝君開善八間者矣今五嶽諸仙及神州仙
女猶酌瓊漿而按珍果說大願陳八間期太
素奉三元志霄晨爲玉真㧞七世入廣寒豈
况世中之庸猥五濁之微賤者哉當可替而

修聞而不爲耶夫形神雖精苦於生生而七
世有罪而不解者巳亦必無仙翼也是以須
啓大願陳八間以釋其積結耳七考既福兆
乃可不死不死者乃得道之宗本爲仙之根
始志行是業者可不勉勵於長存哉
九天帝君十二上願九靈玄母八間神門文
廻元五通禳除世殃上福七祖身致神仙靜
於宻室散香正煙而讀大洞金華經曰
北極天皇太一帝君玉清紫虚二景明圓無
上大道太素三元四方五老六盖七晨八上

九靈隱道廻元玄母五通金華髙仙司命天
師主生大神太微天炁以醮因縁上願九玄
護魄扶魂明真元炁並來在身仰招旡上五
通大仙俯逮无下隱道廻元七世積罪今爲
結散受福南宫灑香八門願天願地願風願
雲四願一合定籍長生天盖胎根地助曜靈
神風八扇景雲流盈我與帝君同飈上清觀
眄北玄解帶玉庭慶加七祖玄考科真上願
四達壽與日傾中願亦四領理帝君書願隂
願陽願太空願太无三五明神七九所居帝

君元父定生之初玉皇凝駕常在我廬我存
紫房泥丸桃康凝隂固血魂生太陽靈空映
暉太无履長空无九炁與我黄裳七考介福
受仙南宫下願亦四長生仙府乃願太虚又
願大有神存九天形遊真宇帝君混合徊遊
七九禍去我室福來我取惡言消亡順言善
愈復願自生天地爲父復願神生和氣爲母
廻元五通有除罪垢福冠七葉超生彌乆願
言髙皇帝君合唱唱音逸霄八響萬暢靈翰
逆衝千真同償從劫至劫常㑹十二慶大哉

帝君恩萬福廻元又願八間玄母造神八間
之唱九靈洞眄
上願玄母與我俱生於生氣之間得使紫景
映虚天人合符飛真凌羽而我與之俱天樂
娛心離脫百憂七玄稱慶上靈所扶
次願玄母與我俱存於日月之間三光之際
大帝併軒青旄緑盖華軿繡帔錦服玉帶擕
提五老同賔四大入晏華寒出眄八外
三願玄母與我俱保於九天之間乃凝真圎
曜夷心内錬炁溢靈堂感神萬千身昇九霄

考福重玄散帶空同撫輪累天吉享七世更
生爲人我保太真與日同年
四願玄母與我俱食於自然之間永離三徒
長㑹自然七寳玉粒金丹紫芒隱芝右掇左
拾夜光鳳胎虎沫雲琅瓊霜竒味一御則身
拂太空
五願玄母與我俱飲於匏河之間而流津萬
崖旣清且甘廻水玉精靈潤碧藍上注絶霄
流源神堂横波鬱踊鼓扇太空浮遊浩清飲
嗽東蒙髙揖霞晨竒樂滄浪七考得仙介福

洋洋體誓九河所向咸康
六願玄母與我俱息於玉真之間浩哉上座
澗邈霄清五老羅室玉華告靈西王飛軒策
羽流軿與我俱息九玄之庭慶鍾七考受胎
更生身槃瓊宇神栖圎明
七願玄母與我俱寢於仙堂之間幽妙靈房
玄華四陳朱宇鳳構光明映軒金床玉榻紫
惟龍門上坐玄皇中席天真我處其右𢹂帶
纒綿大福七考受書更生
八願玄母與我俱遊於三玄之間乃逸轡太

漠廻軿三玄五老扶胥王母比肩儛輪神丘
停駕九天定書太上受位爲真雌一九混從
億至千洞經八響七祖獲仙從劫至劫常㑹
八間八間在何永我因縁五老降福道德詵
詵萬氣上生固保泥丸願言既畢日月同年
大哉虚生玄母動静八門行間
徊風大混合帝一之道存修九圖
修本經存祝名都畢更閉兩目存此百神變
成白氣如日煙之狀從玄虚中來入口中鬱
鬱良乆覺白氣下從下部孔中出又從玉莖

孔中出又覺白氣從兩脚底兩手心中出並
冠纒一軀上下手足混合一身





與白氣同煙上下不相見也






良久白氣怱復變色成紫雲鬱鬱又從我口
中入頭中及至五藏之間充滿腹内








良久紫雲又從兩足底兩掌心大孔玉莖孔
中出冠繞一體




良久鬱然上下與紫雲合形不相見也





須㬰存紫雲之氣充满左右及一室之内又
存見口中出風氣之扇紫雲之烟乃回轉更
相纒繞結






忽成一真人男形也始生之狀長四分號曰

大洞帝一尊君名父寜在字合母精是守死
關之衆神回風混合共成帝一之尊君也


又存此尊君來入我口中舌下復從舌下徑
上昇紫房六合宫平坐外向尊君左手把兆
五籍右手把兆五符尊君口之左邊有日光
徑九分尊君口之右邊有月光徑一寸尊君
口舌吐徊風之氣吹此日月之光皆鬱鬱或
白色或赤色令光氣下入兆五藏六府百節

一身之内洞徹朗然内外如白日之狀良久
忘身忽然事訖





此圖眉間略畫形像即存如第八圖大在
紫房六合宫即泥丸宫是六合






乃心祝曰
大洞帝一太素尊靈父寜母精
二合雙成百真大混一徊始生
身結八烟變胎元嬰日月寳光
洞我軀形太一在上與帝合并
泥丸保玉五藏華明長合日月

手執洞經位爲仙翁神升上清
三十九章金符羽庭
此是徊風大混合帝一之道畢也萬變百化
洞真太一之法極盡於此矣
夕夕常存大洞帝一尊君在兆鼻下人中中
央白日常存在口内上齒之外鼻下人中上
脣之裏也尊君形皆當向外坐立起居在意
存之存尊君口中衘日光徑九分照明萬丈
同朗兆身夫一者帝之真一也一之所變歸
一者也讀洞真經時亦存帝一尊君在兆面

前以尊神口對兆之口間令相向聽我讀洞
經之音以散七世之結焉
帝一尊君諱父寜在字合毋精日夕恒憶之
勿忘辟萬試滅千患除惡魔致神仙也若兆
體中有疾痛不寜處急存帝一尊君令口吐
日光白氣熏我痛疾處痛疾即愈也
帝一尊君形如始生之男不着衣服身長四
分耳所謂大混反胎始形之真也
大洞内法存修雌雄真一十三圖
按九官前後逐官相沓向背遮影不能對見

難以正面圖畫今據排次第即在右側作正
面畫却沉若側身畫即又存想不正請存各
官真神益面向前正坐其中三真者即二真
相對今如隱居注首寸與明堂共得一寸雖
正畫成亦係在右邊也精詳存用如經九年
白日昇天
















大洞金華玉經











