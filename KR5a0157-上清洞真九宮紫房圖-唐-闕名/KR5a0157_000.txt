








上清洞眞九宮紫房圖












































































九宫紫房三丹田訣
夫却入者從南却徃就項後之北是也兩眉
間上却入三分爲守寸雙田却入一寸爲明
堂宮却入二寸爲洞房宮却入三寸爲丹田
宮却入四寸爲流珠宮却入五寸爲玉帝宫
明堂上一寸爲天庭宫洞房上一寸爲極眞
宮丹田上一寸爲玄丹宮流珠上一寸爲太
皇宮
凡一頭中有九宫也
兩眉間上丹田宮心絳宮中丹田宮臍下三

寸下丹田宫合三丹田也赤子居上丹田眞
人居中丹田嬰兒帝君居下丹田也
丹田中有上元眞一帝君居之即合二人共
治丹田宮守三元眞一之道是也
守寸雙田者其裏有黃闕紫户絳臺青房共
搆立守寸之中左右耳守寸左面有絳臺右
面有黃闕其宮眞人岀入皆從黃闕絳臺中
間爲道故以道之左右置臺闕者以司非常
之氣伺迎眞人之徃來也守寸雙田中有二
大神居之

明堂宮中左有明童眞君右有明女眞官中
有明鏡神君此三君共治宮中並著綵錦衣
腰帶四赤鈴口銜赤鏡鈴並赤玉也貌如嬰
兒形坐俱向外面或相向也
洞房宮中有三眞左爲無英公子右爲白元
君中爲黃老君三人共治宫中此飛眞道也
丹田宮正四方面各一寸
流珠宮司命之所行其道妙矣
王帝宮玉清神母居之
天庭宮上清眞女居之

極眞宮太極帝妃居之
玄丹宮方一寸紫房緑室朱煙滿内其中有
泥九太一眞君治之貌如嬰兒始生之形也
坐金牀玉帳之中著紫繡錦衣腰帶流火之
鈴流火之鈐者無質而赤光動之聲聞十萬
里蓋上清中黃太一眞人之寳鈴也正坐玄
丹宮向外左右無侍者故謂之太一眞君也
夫三一者乃一身之靈宗百神之命根津液
之山源魂精之玉室是以胃池體方以受物
腦宮圓虚而適眞萬毛植立千孔生煙德備

天地洞同太玄故名之曰泥九泥九者軀形
之神也
太皇宮太上君后居之

上清洞眞九宮紫房圖





