






太上洞淵說請雨龍王經
道君昔於三天之上以觀世界伏見諸天諸地疫氣流行人多
疾病國土炎旱五穀不熟兩兩三三莫知何計爾時
天尊乘五色雲來臨國土大作神通變見光明與諸天龍王仙
童玉女七千二百餘人宣揚正法普救眾生大注洪流應時甘
潤汝等眾生不信殃沉九祖幽魂苦爽名係鬼官之中百劫千
生終無出日若能勤心受持讀誦功德深遠人民無災各各延
夀長年無有中傷
道言國若有難兵戈競起人民相食天地震動日月不明其國
但於福德之方宮苑之內或有泉池之處置九龍之位立五聖

之形轉念比經禮虛皇上帝鎭國天龍當得妖氛自滅兵革不
興君臣有道龍德相扶天下太平恆居祿位是時諸仙等眾聞
此演說悉皆利益普潤含靈俱起作禮各願受持
太上洞淵召諸天龍王微妙上品
東方靑帝龍王南方赤帝龍王
西方白帝龍王北方黑帝龍王
中央黃帝龍王
日月龍王星宿龍王天宮龍王龍宮龍王
天門龍王閻羅龍王地獄龍王天德龍王
地德龍王天人龍王飛人龍王蓮花龍王

花林龍王五嶽龍王山川龍王义加殺鬼龍王
伽羅含鬼龍王小吉龍王金光龍王金色龍王
陽炁龍王陰炁龍王醫藥龍王獅子龍王
鎭國龍王鎭宅龍王錢財龍王井竈龍王
金銀龍王珍寶龍王庫藏龍王富貴龍王
五岡龍王五穀龍王金頭龍王衣食龍王
官職龍王官祿龍王江海龍王雲海龍王
淮海龍王山海龍王淵海龍王國土龍王
州縣龍王城市龍王靈壇龍王風伯龍王
震動龍王雷雨龍王大雨龍王㪚水龍王

天雨龍王
道言告諸眾生吾所說諸天龍王神咒妙經皆當三日三夜燒
香誦念普召天龍時旱卽雨雖有雷電終無損害其龍來降隨
意所願所求福德長生男女官職人民疾病住宅凶危一切寃
家及諸官事無有不吉如有魔王及諸邪鬼若聞此經不去者
頭破作七分令絕根本吾所說此經所厭者伏所禳者郤如有
國土城市鄉村頻遭天火燒焚者但家家先書四海龍王名字
安著住宅四角然後焚香受持水龍來護
東方東海龍王南方南海龍王
西方西海龍王北方北海龍王

各各浮空而來神通變現須臾之間吐水萬石火精見之入地
千尺復有大水龍王主鎭中央隨方守鎭掃除不祥
道言若善男子善女人家奉龍王若能書寫常安龍處及著庫
藏之中皆以淸水淨果依時供養或是月朝月半祭龍之日讀
誦經文呼召龍王家當富貴無有虛耗庫藏盈溢此經神驗不
可稱量是時四眾聞此演說歡喜無量八萬四千龍王一時踴
躍天地震動龍神俱會大雨洪流普救眾生一切天人同時稱
善稽首奉行
