








素問入式運氣論奥序所七
　　　　朝散郎太醫學司業劉温舒撰
夫醫書者乃三墳之經伏羲觀天文造甲曆
神農嘗百藥制本草黄帝論疾苦成素問因
知其道奥妙不易窮研自非留心刻意豈達
玄機且以其間氣運最爲補瀉之要雖備見
黄帝與岐伯鬼臾區問對分糅篇章卒無入
法稍難施用余性識偏陋竊慕眞風棲心聖
典稍有歲月雖吏役塵勞之暇亦未嘗暫捨
筆萃斯文乆以盈軸莫不究源附說解惑分

圖括上古運氣之秘文撮斯書隂陽之精論
若網之在綱珠之在貫粲然明白箋明奥義
咸有指歸詎飾文辭庶易曉晤使覽者經目
頓知妙道幾過半矣詎敢沽譽且畏醫藥之
差誤遺人夭殃絶人長命爾元符己卯歲丁
丑月望日序





素問入式運氣論奥目録
卷上
　五運六氣樞要之圖　六十年紀運圖
　論五行生死順逆　　論十干
　論十二支　　　　　論納音
　論六化　　　　　　論四時氣候
　論交六氣時日　　　論日刻
　論六氣標本　　　　論五行生成數
卷中


　論五天之氣　　　　論五音建運
　論月建　　　　　　論天地六氣
　論主氣　　　　　　論客氣
　論天符　　　　　　論歲會
　論同天符同歲會　　論南北政
卷下
　論太小氣運相臨同化論紀運
　論歲中五運　　　　論手足經
　論勝復　　　　　　論九宫分野
　論六十年客氣　　　論六病

　論六脉　　　　　論治法
　五行勝復論





目録(畢)


