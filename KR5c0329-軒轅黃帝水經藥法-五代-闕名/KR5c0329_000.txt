








軒轅黄帝水經序如八
蓋聞萬古之靈變化自別艮以一氣爲初三
才並立㸃化凡軀而成聖煉就凡石而成寳
本自然也世間草木一秋而有變化人遇之
服而延年千載何況萬年之變異爲水豈不
能超凡入聖本亦自然之理也昔徐乆居山
徧歷學場可謂煉丹而未滿長吁歎息而已
因遊天台蓮溪洞邊見古仙不知何處人也
古仙曰吾還丹妙訣君肯爲之徐乆稽首曰
曽爲之乆矣未能得成古仙曰還不還勿勞

心耳神仙之道自輕耳因於此從之五載後
見古仙指草爲龍方知其道矣稽首拜曰伏
望吾師慈悲憫物伏濟沈淪未敢禮也願求
一小術耳古仙曰子當證道而已天時已至
吾有水經一卷可付於汝時古仙道言未畢
忽覩三人齊至古仙曰此三人亦有分成道
授於四人水經後不經半紀皆成其仙道得
遇此水經者得成道了性三千餘人所有之
藥所製之法皆按隂陽列篇于後聖異靈通
變化無窮萬无失一時歳機稔甲子辰日序

軒轅黄帝水經薬法
第一神砂石水
神砂一斤研如粉細以井花水飛三次曬乾
錦綵龍芽四兩苦酒一升入銀石器中同熬
之酒盡爲度再以井水飛去錦綵龍芽草末
日乾爲度後以膽石硝石各四兩同硏細後
取活竹筒一箇大小得用所上取一丸約如
彈大便取前藥研細膽石硝石一半在内以
朱砂末入在内上更鋪地一半膽硝石末蓋
之上以漆骨末九封口入隂地中三尺深埋

四十九日取出成水傾入銀石器中其色光
耀目又如人服之一蛤盞能則時盡退水澤
穢立可長生目視鬼神無寒暑至百日外自
覺身輕晝夜無𥧌不畏險阻舉步如飛越若
風兩之疾至一年之外自有隂靈侍衛降虎
伏龍預知萬事應若如神服二蛤盞九霄之
上九地之下變化出沒無所不通無所不解
自然靈聖服之三盞百日自然天眞之道脱
離尸骸直超三界可作上仙之體證無爲物
外之身也

第二雄黄石水
雄黄一斤研如細粉以井花水飛三次日晒
乾以胡葱二兩苦酒三升同入銀石器中煮
酒盡爲度入鋃石器中其色紅黄別無他効
只可伏死一切飛走之物如或前法
第五海浮石水
海浮石一斤研如細粉以井花水飛三次用
海帶二兩爲末苦酒三升同入銀石器中煑
酒盡爲度耴出以井水飛去海帯末又以膽
硝石各四兩同研細匀入藥如前法向隂地

中五尺埋五十日成水取出傾入銀石器中
其色異别無他効如人服之一蛤盞只可入
水不溺服三蛤盞謁龍王自然於契矣
第六水晶石水
水晶石一斤研如粉細以井花水飛三次紅
蓮花蘂四兩爲末苦酒三升同入銀石器中
煑酒盡爲度取出傾入井水内飛去蓮蘂末
以膽硝石各四兩同研如粉細匀入藥如前
法於隂地中深埋三尺四十九日取出成水
傾入鋃石器中其色光明瑩白如霜雪如人

服之一蛤𧣴别無他効只可入火焚如履堅
氷並無畏懼如人服之二蛤𧣴炎如盛炭卧
着床席服之三蛤𧣴晝夜常坐火炙之中萬
無一畏如常居止屋室也
第七陽起石水
陽起石一斤研細如粉以井花水飛三次用
不灰木二兩爲細末苦酒三升同煑酒盡爲
度取出井花水飛去不灰木末以膽硝石各
四兩研細匀入藥如前法於向陽地中深埋
三尺四十九日成水取出傾於銀石器中如

人服之二蛤𧣴别無他効可離地百尺而可
延年三百嵗
第八玉石水
玉石一斤先以鶴虱四兩五靈脂半斤淡漿
一升同入磁器中浸三七日取玉石以鶴虱
三兩五靈脂四兩苦酒三升入銀石器中同
煑酒盡爲度以井花水飛去草末晒乾約半
時間外其玉石作聲自然粉碎以膽硝石各
四兩研細匀入藥如前法向隂地中三尺深
埋四十九日取岀成水傾入銀石器中其色

青塋如明光相似别無他効如人服之三蛤
𧣴只可延壽一千歳乃眞玉液也
第九金晶石水
金晶石一斤研如粉細井花水飛三次以神
草龍芽二兩苦酒三升入銀石器中煑酒盡
爲度取出再以井水飛去神草龍芽末以膽
硝石各四兩硏細匀入藥如前法入隂地中
三尺深埋四十九日取岀成水傾入銀石器
中其色黄深毎汞一斤入前藥水半蛤𧣴同
攪匀少時其汞自乾如以火扇之自成金汁

傾出自成赤金其色可愛别無他効
第十銀晶石水
銀晶石一斤研如粉細以井花水飛三次鶴
頂草二兩爲末苦酒三升入銀石器中同煑
酒盡爲度取出以井水飛去鶴虱草末膽硝
石各四兩研細匀入藥如前法向陽地中三
尺深埋三十日傾出入銀石器中其色如玉
毎汞一斤入前水半蛤𧣴攪匀須㬰而乾如
以氣扇之成上等好銀亦可㸃熟茆成寳矣
第十一大青石水

第十二大碌石水
第十三白滑石水
第十四砒霜石水
第十五白礬石水
第十六𥐼砂石水
第十七硼砂石水
第十八望精石水
第十九寒水石水
第二十井泉石水
第二十一大赭石水

右件水法造化同銀晶石做造只各加枸杞
草木半兩煑皆只可乾汞㸃茆伏一切飛走
之物悉皆伏火也
第二十二磁烏石水
磁烏石一斤研如粉細以井花水飛三次用
蛇麻葉二兩爲末苦酒三升同入銀石器中
煑酒盡爲度取出以井水飛去蛇麻葉末以
膽硝石各四兩研細匀入藥依前法入隂地
中深三尺埋四十九日成水取出傾入銀石
器中其色黑瑩如人服之一蛤𧣴别無他効

只可百刃交加之中其刃不能傷害也兼可
破一切頑硬之物堅柔手到自然碎拆也
第二十三醉茆信水
取信三兩爲末置鐵釜中以盞合定入桑葉
灰汁三斗下釜中文武火熬之火候調匀煎
灰汁盡取岀藥入甘咼中煉之作汁傾岀研
爲未使用碎茆取赤茆十兩熬作汁㸃藥一
兩在內攪動候聲息時取出傾向滾酒內黑
咼器再入咼依前熬之點自然成如此三徧
自然如白雪每茆十兩入山澤艮六兩一處

熬之自作西汁自然白也千火不變作造甚
好白若凝脂嫩如春雪當可濟世千年不還
也歌曰
白玉霜逢灰汁熬神仙妙訣醉時茆生成別
日分十褁曽持十兩用鍋熱熬成茆屑爲金
汁汁内時時㸃白膠神光脫換爲眞物性還
只在一千朝
第二十四紫英石水
紫英石一斤研如粉細以井花水飛三次以
茜根二兩爲末同入苦酒三升入銀石器中

煑酒盡爲度取出以井水飛去茜根末膽硝
石各四兩同研細匀入藥如前法陽地中深
埋三尺四十九日成水取出傾入銀石器中
其色紅紫如人服之三蛤𧣴只可教毒酒不
論盃數餘外別無他効
第二十五烏石水
烏石一斤硏如粉細以井花水飛三次呵子
二兩爲未苦酒三升入銀石器中煑酒盡爲
度取出以井水飛去呵子未膽硝石各四兩
同研細入藥如前法向陽地中深埋三尺四

十九日成水取出傾入銀石器中其色輝黑
如人服之一蛤盞移時返老還童面有少容
髮鬢如鴉去痾亦可延年三千歳别無他効
第二十六禹餘粮石水
餘粮石一斤研如粉細以并花水飛三次以
瞿麥二兩爲末苦酒三升同入銀石器中煑
酒盡爲度取出以井水飛去瞿麥末膽硝石
各四兩研細匀入藥依前法向陽地中深埋
三尺三十日成水取出傾入銀石器中只可
變化黄白二物銀銅鐵錫先以慢火燒紅於

前水中蘸之可應手而成赤金并能乾汞永
成寶也
又金芽石水
金芽石一斤研如粉細以井花水飛三次以
槐花子四兩爲末苦酒三升入銀石器中煑
酒盡爲度取出以井水飛去槐末膽硝石各
四兩硏細匀入藥如前法向隂地中深埋三
尺四十九日成水取岀傾入銀石器中只可
黜化黄白二物銀銅鐵錫向慢火中先燒紅
入前水内蘸之可應手而成赤金也

第二十七黃烏石水
黄烏石一斤研如細粉以井花水飛三次百
合二兩爲末苦酒三升入銀石器中煑酒盡
爲度取岀以井花水飛去百合未膽硝石各
四兩同研細匀如前法向陽地中深埋三尺
四十九日成水取出傾入銀石器中只可變
化黃白二物毎銀銅鐵錫先以慢火燒紅入
前水内蘸之應聲而絶可立成赤金也
第二十八麩金石水
麩金石一斤研細以井花水飛三次仙靈脾

四兩爲末苦酒三升入銀石器中煑酒盡爲
度又以井水飛去仙靈脾末膽硝石各四兩
硏細入藥如前法向隂地中三尺深埋四十
九日成水取出傾入銀石器中其色深黄可
變化黄白二物同前物水內蘸之候聲絶成
紫金也
第二十九紫雲毋石水
紫雲母石一斤研如粉細以井花水飛三次
遠志四兩爲末苦酒三升人銀石器中煑酒
盡爲度取出以井水飛去遠志末膽硝石各

四兩研細入藥如前法向隂地中三尺深埋
四十九日成水取出傾入銀石器中只可變
化黄白二物立成紫金之體其色異也
第三十空青石水
空青石一斤硏如粉細以井花水飛三次以
降眞香二兩爲末苦酒三升入銀石器中煑
酒盡爲度取出井水飛去降眞末膽硝石各
四兩研細入藥依前法向陽地中深埋三尺
四十九日成水取出傾在銀石器中其色碧
如人服之一蛤盞以安息香擦於人中遇有

危難亦在方位而去不復回顧使萬人之中
皆不能見其體乃隱形之道也
第三十一銀芽石水
第三十二白母石水
右二味法式同下項第一朱砂做造只各加
入仙芽末一兩其變化靈驗並與神砂水同
聖異不可一一具陳其物輕泄恐殃九祖
龍芽易名辯證
對節龍芽(益母)銀鬚龍芽(葱)
地膽龍芽(兎絲子伏砒點硫黃)青樹龍芽(春樹)

地盤龍芽(荷葉花同)道生龍芽(编竹)
側栢龍芽(栢子)酉苗龍芽(雞腸草)
已上伏製五金八石不失胎光
仙力龍芽(韭)花寳龍芽(牡丹)
異花龍芽(芍藥)玉汁龍芽(萵苣)
金麥龍芽(羊蹄)無心龍芽(半夏并砂點銅)
已上伏製丹陽成寳點赤金爲世寳
金絲龍芽(章柳)金蘂龍芽(菊花)
桑笋龍芽(桑葉取霜㸃硫黄)長生龍芽(耐凍)
三黄龍芽(地黃)二氣龍芽(荷葉伏汞)

仙衣龍芽(松蘿製五金八石㸃化伏砂)
懸毬龍芽(茄子點銅)
已上伏製硫黄不走
紫金龍芽(章柳)碧玉龍芽(竹)
木耳龍芽(佛耳草)白雪龍芽(秃瘡草)
地錦龍芽(衣斑)天刃龍芽(菖蒲)
慈砂龍芽(南星)味甘龍芽(甘蔗星㸃銅)
已上伏製雄黄不走
天焰龍芽(蓮花)耐凍龍芽(夏枯草)
中央龍芽(黄草)青龍龍芽(葛根蔓)

永青龍芽(松)金精龍芽(大㦸)
纒樹龍芽(凌霄花)禽住龍芽(舍松)
金色龍芽(兎絲子)玉英龍芽(柳絮)
地丁龍芽(車前子)赤爪龍芽(波菜)
帖索龍芽(半甲)味棠龍芽(杜黎兒)
已上㐲製汞法朱砂九轉成大藥
玉瓶龍芽(蘿蔔)五葉龍芽(馬齒)
烏石龍芽(黑荳)淨土龍芽(獨德菷)
金苑龍芽(椒)萬丈龍芽(藤蘿)
圓紫龍芽(仙靈脾)地參龍芽(知母)

甘露龍芽(甘草)紫背龍芽(油㸃葉)
鹿茸龍芽(藍葉作霜㸃砒)
已上並伏朱砂精英留連伏成寳
金鈎龍芽(酸棗)金花龍芽
五鳯龍芽(管仲)
已上並伏五金八石成大藥
通頂龍芽(谷精草)地骨龍芽(枸杞)
已上伏朱砂異色而日如寳
天寶龍芽(赤芥)懸豆龍芽(槐角)
錦砂龍芽(桑葉)錦鎻龍芽(㸃銅接續焰硝)

已上並同
水浮龍芽(浮萍)虎爪龍芽(萱草)
香爐龍芽(紫蘇)
已上伏製硼砂㸃五金八石
碎焰龍芽(護宅草伏硇砂㸃金)香附龍芽(莎草根伏雄)
已上並同
詩曰
龍芽花發正當時採取根苗連葉枝
依法製成眞大藥金石得見立降之
軒轅黄帝水經藥法(終)
