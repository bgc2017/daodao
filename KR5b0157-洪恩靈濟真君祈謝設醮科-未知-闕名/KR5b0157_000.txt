








洪恩靈濟眞君祈謝設醮科壹七
法事
各禮師存念如法
請宣神呪
五星列照煥明五方水星却災木德致昌
熒惑消禍太白辟兵鎭星四據家國利亨
名刋玉簡字錄帝房乗飈散景飛騰太空
出入冥無遊宴十方五雲浮蓋招神攝風
役使萬靈上衞仙翁
鳴法鼓二十四通

太上玄元五靈老君召出(臣)等身中三五功曹左
右香官使者侍香金童傳言散花玉女直日
香官功曹使者三炁正神速上關啓查邊魏
趙刀五大元帥岳許二元帥天丁力士左右
神官以今嚴陳醮禮謹欽奉
聖㫖
其諸意㫖巳録上聞願得正眞生炁下降流
入(臣)等身中令今所啓之言速達
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君(道前)
請稱法位
具位(臣某)與臨壇官衆等謹同誠上啓
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
聖父齊王忠武翊亮眞君
聖母仁壽淑善仙妃

聖妃涇國夫人順助仁惠貞應仙妃
衞國夫人善助慈懿恭靜仙妃
聖兄唐王洪王鄂王廣陵王聖舅護國公奉
國公聖婿武安侯寧國侯聖子保大侯彰信
侯保信侯保寧侯武寧公聖姪昭德侯安定
侯太寧侯聖孫武昌侯南昌侯聖子聖孫聖
姪列位公侯唐王后明肅仙妃洪王后仁慈
仙妃鄂王后順懿仙妃廣陵王后善慶仙妃
聖女冲懿仙姬明懿仙姬聖婦善懿夫人仁
柔夫人惠順夫人昭懿夫人順恭夫人明哲

夫人恭懿夫人靖懿夫人昭穆夫人慈孝夫
人聖婦列位夫人上清大洞籙天機院雷霆
省天文院地府諸司承行官將驅邪捉祟傳
符勑法消災度厄逐凶辟怪監壇護法觀察
廵捕將軍太歳尊神十二月將本命元辰星
官風雷雨部仙衆左右丞相太宰少宰六部
尚侍内府公卿左右注生注壽上宰左右司
禄司福上宰左右侍從通事舍人百官庶司
所屬曹僚列位公卿左右福禄司所屬二十
四司曹官典左右引進仙官内侍順成夫人

昭華夫人容華夫人修容夫人修儀夫人昭
儀夫人内典婦功夫人絲枲夫人筦庫夫人
帳籍夫人度支夫人女府女史列位才人女
祝女御列位貴人内殿内侍内典列位聖眷
夫人燕喜堂内注生司天一注生神后太一
監生神后司禄司命上相夫人守胎衞房夫
人保胎護命夫人左右慈訓夫人保傅夫人
左右掌籍夫人掌印夫人諸宫乳哺夫人抱
送夫人撫育夫人托生化婆神永安留守查
元帥武安留守邊元帥節度使左監門魏元

帥都統軍使右監門趙元帥都監軍使先鋒
刀元帥五帥部下精兵猛將左右岳許二元
帥左右行宫侍御從官司禄司勲司士司書
列位曹僚司農司稼典絲掌葛列位曹僚司
市掌貨考功飭材列位曹僚厨官優官伶官
天捷神捷人捷掌卜掌籖掌杯掌鸞傳夢童
子神局節級直殿直符香官使者靈濟宫土
地合屬威靈恭望
洪慈俯垂昭格伏以句龍能土柱能榖乃興
社稷之祠周人尚臭商尚聲以通神明之德

豈犧牲特爲之血食然蘋薠可薦於王公聖
而不知是謂之神神而能明乃入於聖恭惟
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
正直爲德禍福動人潜地而地潜天而天莫
測威靈之妙曰暘而暘曰雨而雨獨專造化
之權赫赫厥聲洋洋如在上佐斗眞於北極
黙叅玄學於東華與道合眞惟神是守名登

金闕榮頒三十二字之封道契丹臺深得五
千餘言之㫖隨機赴感發誓度人旣蒙覆育
之恩敢昧謝祈之典恭迎法駕來降道場或
服仙珮之蹌蹌八鸞後唱或衣朝衣之濟濟
百騎前迎上下之仙眷森羅左右之靈官擁
衞酒陳菲禮德鑒芹誠衆等無任勤拳奉迎
眞馭
請兩班
請聖
鶴駕臨軒請陞醮座官衆上香酒陳初獻

磬舉散花
恭聞仁義著稱枝葉分偃王之裔忠武不屈
簮纓襲齊國之封仁聲肇著於閩中德譽逺
聞於海内勒名鐘鼎立傳史書出戍於峽江
之南吏兵之安堵如故立幟於鼇峰之上盜
賊之餘黨勦除頓今福地之安均荷堯天之
賜恩敢忘於結草詩可詠於甘棠死廟食生
封王可謂至矣德施民勞定國于今稱之昔
焉草木效公山之靈今也田疇息洪水之害
民船激石果聞黄旗救援之聲鄰火返風永

無曲突焦爛之患嘉定之蝗蟲不入境寳慶
之旱魃不爲災紅蛇見而雨沛九天神龍起
而雷轟萬里無跡可見夜何見於天燈無聲
可聞日何聞於絲竹事跡千年留石碣王封
累代侈金書致士民千里以來歸宜香火四
時而寅奉惟德是輔豈圖黍稷之馨非𩔖不
歆特重粢盛之㓗建功積善執戒清齋若非
上格於天心何以超陞於仙秩欽承
帝命仰沭玄風特書金闕玉闕之名頒降大
仙上仙之號道吾道也德吾德也化神化之

敎神敎之不惟誇一時而榮一身抑亦光乃
前而振乃後親睦是敎燕喜有堂上瞻聖父
聖母之尊嚴下列聖子聖孫之富貴聖舅名
登於紫府聖兄廟食於金陵神后夫人專掌
注生之籍聖妃仙眷環居内侍之班或分福
禄之司或任公卿之職權尊五帥勇冠三軍
乃武乃文在左在右廟鎭七閩之地其甚盛
蔑以加諸德叅五嶽之靈非至聖孰能與此
(某)等席神之庇遺我以安一飲一啄初不敢
忘三沐三薰敬之如在祗迎寳馭少鑒鬯人

齋事之勤爰集羽流敢獻碧落空歌之瑞(臣)
等百拜恭祝
當今皇帝億載萬年爲父母保子姓以安全
千禄百福宜君王𢌿皇圖而永久(某)等欽承
惟謹敢怠宣行所有誠詞謹當宣奏
宣詞
按如詞㫖巳具敷宣伏冀仙慈俯垂省覧恭
聞捍患禦災禮特嚴於祀典報功崇德職宜
進於仙階荐膺金闕之緹書榮侍玉皇之香
案二氣吐納深究出青入玄之方七液周流

有得回紫抱黄之妙在身爲獨善之羙於人
施兼濟之功所感必通無求不應救民疾苦
何須扁鵲之方卜地隂陽黙授景純之學問
婚者宜家宜室祈嗣者生子生孫求仕者勸
之以忠孝立身行商者告之以仁義爲利農
力於穡工精其能近者恱而逺者來顯諸仁
而藏諸用皈心嚮道皆蒙啓迪之恩戴髮垂
髫俱托帡幪之庇以今(臣)等欽承
聖㫖用建醮因答謝眞庥祈敷景貺伏願
聖德凝純

神功丕著九天鍚慶來浩浩之福源二景齊
明開巍巍之夀域百昌均被庶績咸熈衆等
設拜上香酒陳亞獻
知磬舉散花
伏聞一片羅池碑終古難磨其英氣千年東
華洞至今孰紹於眞風洪惟守土之神積此
彌天之行骨像合仙於廣惠文章並駕於栁
侯若非星宿之儲精必也山川之孕秀有詩
歌賦頌之可述須嚴大書特書至於屢書言
吉凶禍福以無差未免初瀆再瀆煩于三瀆

灼見顯幽之理預明倚伏之機貌重而威畏
之如嚴霜烈日道髙且逺仰之如北斗泰山
盛德昭昭皇靈剡剡以今(臣)等欽承
聖㫖崇建寳齋昭答靈庥祈敷景貺伏願
皇圖鞏固並山嶽以同堅
聖體𥙿安等乾坤而齊永六宮恒吉萬國咸
寧衆等設拜上香酒陳終獻
宣狀
送聖
伏聞鼇峰聳傑可攀天上之星辰龍首軒昻

沛作人間之雨露良以感恩於平日將何酬
報於今時清供載陳愧乏玉饔金醴仙家所
茹無非火▲交梨今則寳篆香殘銀缸熖冷
星冠羽服歩虚逺徹於瑶宫霧輦雲軿隊仗
將旋於金闕徒切馳情於戀戀更祈降福以
穰穰衆等䖍誠再拜奉送
送神
復爐
香官使者左右神君侍香諸靈官當令設醮
之所自然生金液丹碧芝英百靈衆眞慶㑹

在此香火爐前當願
宸衷孚達眞鑒無遺十方仙童玉女接侍香
煙傳(臣)向來所啓之言速達徑御
九天金闕明道達德大仙顯靈漙濟清微洞
玄冲虚妙感慈惠護國庇民洪恩眞君
九天玉闕宣化扶教上仙昭靈博濟髙明弘
靜冲湛妙應仁惠輔國佑民洪恩眞君聖前


洪恩靈濟眞君祈謝設醮科
