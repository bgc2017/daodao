








二經同卷服八
太上洞玄三洞開天風雷禹歩制魔神呪
經
太上洞淵三昧帝心光明正印太極紫微
伏魔制鬼拯救惡道集福吉祥神呪
太上洞玄三洞開天風雷禹歩制魔神呪經
爾時
昊天玉皇上帝在浩劫天宫玉虚殿内與諸
天諸地日月星宿飛天神王諸大菩薩天人
等演說開天風雷禹歩制魔神呪經爾時

玉帝告水府扶桑大帝曰爾管下方地水二
氣吾觀水府多有妖龍蛟蜃妄興風雨飄蕩
人民地界虎狼蟲蛇野犴夀命年深變成精
恠不歸正教逐其本性妄求淫祀恠亂人民
以要血食或強魔惡鬼橫殺衆生深可憐憫
汝當救之於是扶桑大帝上白
天帝曰賤臣軄主二司不知衆生以何法救
之
上帝曰吾徃昔不就王位捨其冨貴修行八
百劫中頓悟大乗果證清淨自然覺王如來

教諸菩薩復經如是兩劫奉
元始符命得證浩劫天宫玉虛帝主開天理
地是時日月交蝕星辰失度各相吞并爭其
分野吾召八天雷神以伏衆星吾以神通錬
之制禦魔王星宿神通莫測吾能使一雷神
手提太山移於他方吾能使一雷神口吞四
大海水了無㳙滴吾能使一雷神踊身十八
由旬口吞日月食諸星宿吾能使一雷神口
吐猛火徧諸世界焚燒妖魔皆歸正道所得
日月星宿各安其方守其分野星宿朗明始

分晝夜吾今分付汝三洞經籙可於凡世傳
修行有道之人所有雷神隨其寶籙聽受符
命宻呈速現擺撼乾坤之驗張斬妖殺𠈚之
靈受持經籙之人常誦此呪增助雷神威光
付與雷神合其正道以契此心爾時
玉帝即說開天制魔神呪曰
五雷威神與帝同生受鍊玊帝
降伏衆星猛吏萬隊夜义千羣
七頭百臂巨口金精身長萬丈
吞食鬼精行有風雨坐有雷霆

雷公霹靂電毋眞靈風雷鼓吹
天地皆驚誅龍斬恠日夜無停
千神拱手萬神咸遵五嶽五帝
四瀆源君江河淮濟十二溪眞
九地之下泉曲幽㝠北都羅鄷
洞淵太溟九天之上日月星辰
飛天神王一一咸聽地司水府
明有鬼營常行正令育養羣生
敢有作過符命所召雷霆奉命
誅斬燒焚威不可當罪不可逃

列位九天玉帝唱謡神功赫赫
霆怒揚威斬妖殺恠雷電星飛
婆羅威震膽利吹輝復由陳旣
卑鑑緋衣鼓流微妙南魯擲衣
付煙石義夜威斗中須迎太王
阿奴上言鼓千和毋嗔住阿烏
輪輔明壽奎避遠圖福謡眞易
雷霆隠緯誦之萬徧與神同契
光明日月威神加備壬癸亥子
常誦此經神靈助祐與道合眞

上帝神呪勿傳非人輕泄漏慢
殃及子孫至誠誦之役使雷霆
上朝帝闕下濟幽㝠若依吾教
諸天唱名雷霆護衞號曰眞人
急急一如玉帝律令
爾時水府扶桑大帝與諸天諸地日月星宿
飛天神王諸大菩薩天人等衆皆大歡喜信
受奉行於是扶桑大帝而作誓言臣於下界
廣傳流行救世之人是時
玉帝重吿扶桑大帝曰若無此經籙使凡世

之人不能制禦妖邪役使雷霆爾當於世廣
随傳庋勿示非人令救天民吾遣三官鼓筆
檢察功過分毫無失有功之人吾遣天符召
之金闕量功深重登品仙軄於是
扶桑大帝開具
聖㫖仰謝天恩朝辤而退

太上洞玄三洞開天風雷禹步制魔神呪經


