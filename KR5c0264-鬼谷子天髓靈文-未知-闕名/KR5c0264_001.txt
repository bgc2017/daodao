










鬼谷子天髓靈文卷上薄五
夫水濂洞主鬼谷子祕密天文大道測天地
之機曉造化之本天生眞性逐嗜慾而迷不
知生死難曉幽微之理道德陰符總明大道
之機照夜内丹並是聖人之道夫在世凡夫
迷惑眞性不達眞理故名異術乃祕之初以
傳孫子龐公如後學之人習吾眞法行之皆
得避難逃生免死凡世憂煎逼迫免山河水
起之厄免刀劍劫賊之厄免生魂鬼聚之厄
免狂鬼咒詛之厄免百萬軍陣之厄免水火

盜賊之厄夫吾祕密天文者名爲六天正訣
又名六神文又名隱形藏體之術又名驅神
入室之術又名魂遊三界之經又名水濂幽
微之教又名超脱生死之論此吾教法之内
有眞訣神符第一隱形藏體符第二驅神入
室符第三魂遊三界符第四超脱生死符第
五火假四大符第六周天隱迹閉形符或在
世修行之人收吾正法眞經習吾眞教達吾
糟粕者須是淨心淨性嚴持香火于年通運
達擇良辰吉日善心之時須是志心謹具香

燈嚴持齋戒朱書神符默持神呪四十九日
神符即顯應矣
若在世男女收吾大訣天書者須是虔誠志
心持意欲傳授者須用結壇威儀有三等壇
上等結壇授持法者須用五方羅五段各長
四十九尺玉環四十九對鏡四十九面正青
紅同心四十九付燈四十九盞錢馬食各四
十九付中等而結壇以授持法者用五方羅
五段各長三丈六尺金環三十六對鏡三十
六面正青皂同心三十六付燈三十六盞錢

馬食各三十六分下等結壇授持法者用五
方羅五段各長二十四尺銀環二十四對鏡
二十四面正紫皂同心二十四付燈二十四
盞錢馬食各二十四分
右件三等授持法者傳授金櫃藏祕如行
此法須是揀擇運通年達好日良辰方可
作壇持法不虚矣
隱形藏體符







此符用硃砂志心向北斗禮二十四拜方執
筆望北極取氣吹筆上書符服至七七四十
九日身形出入行走人不見百萬軍陣之中
過將此符用硃砂書於心一道兩臂各一道
並無妨害須是志心記之
驅神入室符




此符行持服至百日密持呪百日使六丁神
現目前隨意使用由己但書符須用硃砂志
心誠意冥心向北禮二十四拜方可執筆收
北氣吹筆尖上書符
䰟遊三界符




此符服至百日神魂意使是如書符用硃砂
禮北極二十四拜面北取氣書符爲聖也

超脱生死符




此符服至百日生死去住或假屍可以書之
依前書符望北極禮二十四拜罷想自己身
常思别人屍殻或少年之人或清秀之人亦
借之
火假四大符




此符亦用硃書冥心望北極禮二十四拜取北
氣吹在筆上可書服至百日覺自身口中氣
並是火焰身上只如火燒相似惟見莫怕任
意逐火而去惟存此符持呪吾此符并法不
可怠慢依此嚴潔清心受持不得輕泄戒之
呪筆
天圓地方六律九章神筆一下萬鬼滅亡急
急如律令勑攝

乾元亨利貞日月與吾眞神水通入服不是
去通身急急如律令勑
逐日持呪
太上老君太上道君元始天尊長生保命天
尊八卦護身天尊延壽益筭天尊法身藏化
元君腦神精根泥丸君眼神明上應元君鼻
神主龍氣君齒神羅㬋清元君耳神天空閉
宫君舌神正倫君重樓十二大眞君脾神近
命君膽神虚空君腎神玄武敬君腸神樹魂
魂靈左青龍神右白虎神前朱雀神後玄武

神六丁六甲神精藏下元神君胎光幽精爽
靈神界除守護三尸神彭質彭琚彭矯各住
其位就得長生吾奉
太上老君急急如律令勑攝
呪每日志心於日晨朝時向聖前密持一百
八遍持至四十九日自覺己身空中如浮雲
相似不得驚怪法欲成也如此後要逐日持
念大有神驗祕之祕之志心用天之訣行用
血氣之功夫血氣者穿九宫度八卦運眞氣
一十五度先舌柱上腭定息一十五度下有

津叩齒一十五度漱液烹津度滿做五度咽
之此行血氣之功行罷覺己身萬竅中汗自
出此是驗也微覺頂内有簫韶之聲行九還
七返之功成七返者是心頭悶而恰震之相
火輪送頂左右五日進火一度三分日爲滿
周而復始返本還源記之
行閉形隱迹之功式天清地寧六塵不起心
氣散亂想心火送在宫轉一百八遭光轉五
十四遭若是次氣本胸氣來覺時心頭恰似
清風相似心頭悶不多時太陽金丹隱迹之

法延年一百二十歲形壽祕之祕之
水濂洞鬼谷子祕訣天文玉虚集三洞天心
玉虚大帝三茅眞君妙寳梵心感應眞經上
書因師知得長生訣行火知時節先認取嬰
兒姹女後鍊得黄芽白雪捉得擒來收入鑪
中更撈出水中九盞照佛燈光如不滅鍊成
氣人難别須知道無寒無熱無日無月無時
更把鑪中養就一神胎又不是父精母血得
斬一齗三尸六賊便就金丹向外人休說
水濂洞主鬼谷子祕密訣天文玉虚集三洞

天心玉虚大帝三茅眞君妙寳梵心感集眞
經上
夫人禀天地而生不知五行造化因道而生
蓋世人迷情不捨貪婬慾而身亡爲財色而
遭患或修善之人未得善應或遭惡業未逢
惡果持齋戒爭如有物外超凡境或學攝養
豈聞隱迹分明散影之術今乃編感應之術
也七曜符鍊共成九章以傳於世度脱衆生
若在世男女等衆修持此符者須是神性清
淨各按禁忌方可齋戒修持此法至日靈應

常於眼前見矣所有在世男女收吾此法須
是齋戒受持誦呪語無不應之此書是三清
宫内祕密之法中再的其符録以濟於世各
度羣生以證其妙訣普勸受持衆等各保護
此文祕密之書不可輕示非人戒愼其符法
呪并齋戒禁忌科編於卷中日之眞假避體
藏形隱迹分明去住散影之法謹傳於世不
可輕泄祕之
戒忌葷羶
三元五臘四時八節三七三八十五生日本

命日甲子庚申壬申
右戒持法之人不可食葷羶如食此法不
靈矣
戒色慾
三元五臘四時八節三七三八十五生日本
命日庚申甲子壬戌大風大雨大雪大寒大
陰大星落大喜大怒飢飽之日
右件行法之人不可不記之如犯此法不
靈矣
戒食味

牛肉狗肉黑魚肉鼈肉五辛薤蒜葱胡荽韮
辛酸苦鹹
右件此物如行法之人食之傷神役性有
觸此法不一愼之
水假符



右符硃書用流水服之至日望北斗取氣念
呪書符服之四十九日過河不用船服至百

日如見水入去恰似宅舍中不濕衣服至千
曰逢水度化不可輕泄
金假符



右符硃書用水銀末用爲符丸彈子以硃砂
水書吞之此符服至四十九日夜夢劍戟林
中行是魂服百日見劍芒使度化持呪符見
一切鐵器化眞形人其中方假其體此符書

時望北斗取氣持呪吹在筆上書符祕之
火假符



右符硃書用水銀化葉符爲九子亦用南流
水吞之服至百日似借火做刑更用自己身
邊眞太陽火相應自己火者取二手相擦至
百日自己身火成方假凡火此法昔日軒轅
黄帝以持此法跨火龍以朝三界此取太陽

氣吹在筆上書篆之
木假符



右符用檀香心煎湯吞之更用自己身持用
雷驚棗木作一神枕枕頭作時須用方圓七
寸二分高二寸五分曉時但存想形體似在
枕中方假服符呪持四十九日神枕化爲自
己身形質相似更持百日斷斷法成志心不

退千日神枕大出遊方惟留下神枕在房内
便是自己身體若在家中有人葬埋去如自
己身欲來時人盡驚怪都言道死去如何在
來至時猶人說似破開墳惟見棺内只是一
神枕此法乃是替身自己死一迴去如是其
時别造一枕延年十二月此符望東方日未
出時取氣吹在筆上卓十二下然後書符記
之
土假符






右符用硃書神土半錢用茯苓末多許爲丸
符如彈子相似服此符至百日身如風雲相
似上坡下澗如神符左右訣如人習持此法
在世修行心談生死如要離世幻度人時怕
去火庵中宿卧每將鏡壁上照面想己身形
影收用墨書放庵壁但凡至百日自家修行
者以無别人到處房内不令婦人雞犬見之

犯法不可見此符望四方取氣吹在筆上方

可書符
書篆符籙持點光呪曰
上有東流點光香水入服萬邪藏三二但左
有青龍白虎右防
祝筆呪曰
筆爲利刀硃爲百藥神符到處萬邪消亡急
急如律令勑攝
三洞天心玉靈大帝君畢上卿眞人祕訣
夫天髓陰陽爲本性有善有惡有賢有愚修
善者天神佑護修惡者即有惡報横遭其事

蓋如上古軒轅黄帝下有一切羣仙無有不
習吾法救度羣生普降諸仙夫隱閉藏形天
術約有數端文字皆是通仙之徑路入大道
之玄門此書少許文字蓋自古達道眞君皆
口口相傳不記文字此書是紫微洞主處收
藏自後傳度與魏夫人收授謝自然授與張
使張使收書滿宅中符書授至三年之間忽
有一日午書來張使騫聞笙歌之聲果然有
天神先來報所詔滿宅白日上昇如此之日
張使藏作於終南山隱之儀文若或有修行

達道之人得遇吾眞訣非關今世蓋爲宿縁
有道之心方獲見吾文字如世人收吾祕訣
者須用公勤行專百日之功護其果無不神
驗矣當時畢上卿眞人留傳此經度脱衆生
欲離苦海是作津梁證無上之仙人若一切
人須是志心行持百日之功無不靈矣無不
應矣其吾法號名爲九曜耀都祕密經文隱
神符九道不可輕示他人其經三十年方可
傳授一人或二人不得輕傳非徒之輩苟學
之人不容易契之當折墮傳之人永墮地獄

不得出離九祖落入無間地獄受苦無乃萬
劫不逢眞經文字如在世之人收吾書者志
心受持如人收經不與人者折墮藏經之人
記之記之
若在世人之修行此經者功成行滿遷名於
紫府位列眞仙如在家修行不得教婦人雞
犬見之恐遭折墮其法不成只有世間人閉
行藏影或爲官軍行有逼迫有劫賊刀兵或
被妖精相纏或有賢賔或爲扶危濟難種種
方便或救患人亦可得功成行滿伏待慇懃

入仙官職位加其功德不可細說如有輕視
罪無邊際此文祕密藏之
書符呪曰
天圓地方九二天章神筆下處噴雲攝傍吾
奉北極紫微帝君急急如律令勑
逐日行持六戊神呪曰
日出東方赫赫火光六戊神符急駕雲章乗
雲下降斬邪除殃天神助我萬鬼消忘吾奉
北極紫微帝君急急如律令勑
驅六甲神跨南方赤馬符

將此符用硃書早取井花水於庚申日早晨
取太陽未出時依前持呪書符此法昔日有
眞人服至三百日跨赤馬引六甲天神眞至
金階殿下是時漢武帝亦見大驚遂請先生
飲酒先生纔大飲酒西北上有火起先生噀
酒一口救火因此武帝請先生住先生不肯
住跨赤馬去便不見了如在世欲授持法者
須要志心功成行滿三年之内此法應之



去住分明散影符
符依前修持呪書符服至百日自己鏡内常
照相形驅呪罷將身湧便入時人不見或得
滿宅上昇祕之



點勘生死運命符
此符依前篆感天師差仙童夢中急報應來

此法昔日王喬每行法時人不依後至死衆
人方喪其心眞修行傾城都傳持此法大有
神驗也



引神離殻符
此符書服至四十九日或百日須是逐日將
自己身形殻諸物處掛染逐物而行其形離
體到照此法甚妙百日功成就




投胎换舍符
此符依前書服至百日或三百日欲嫌自身
醜陋衰老者將親身自見者死屍年六十亡
已來男女身體私是與件作行人些小利養
但教留屍體埋了自家去房作法持畢將身
打一擁相新死屍去不多時新舍覺便將些
小糯米粥下神魂惺惺定省自來家内屍前

照顧休教人知便同來葬埋了若欲再用之
無不應也此法習時惟忌婦人見之秘之秘
之



驅三尸離體符
此符依前書服至百日三尸離身自驅不使
人心惑亂作爲既除了三尸證仙位長生之
道也




持符神劍獲讎符
此符依前書符欲授持一道香鑪上呪罷燒
作灰用淨水吞之四十九日此道約年功德
後逢此寃讎魂魅一切讎寃之人並用此符
香鑪上度之一道呪罷依前呪更想讎恨之
人處逢意便獲令先學持法人者忽然不教
人見祕密之法不可稱揚秘之秘之




驅六戊神將噴雲符
夫書此符前别有呪持課篆符須揀擇命年
通日辰用帳幙了自己寢房不令教妻女同
親人相見恐觸破了法不可教見凡夫持前
法者須帳幙了淨房用燈六十盞錢馬六副
食六分如此安排了揀擇庚申甲子日作法
授持記之高上玉虚帝君畢上卿眞人祕之




右鬼鏡
凡有人欲吞符服水七日前用黄錢七貼素
馬七箇先去閣室中供養七日後用時須擇
庚申日或滿日日未出時去面東禮拜了燒
錢馬等便符服水上飄只一處隨水喫了夫
習調神符一道元三界六甲靈飛之法能知
吉凶厭長生不老先知禍福之由求祭福神

應靈之法日是我父月是我母五星是我兄
太乙是我朋友
奉請東門崔判官北門許判官西門李判官
南門鄭判官善惡二部童子大力鬼王牛頭
獄卒小力鬼王來降道場爲吾助法力
奉請星辰運日月交天甲王來降道場爲吾
助法力
奉請知地下附屍寳物隱九京地甲神王來
降道場爲吾助法力
奉請知奴婢走失逃亡人甲神王來降道場

爲吾助法力
奉請知灾星邪祟鬼魅擾人甲神王來降道
場爲吾助法力
奉請患眼可交解鬼神之語通目神王來降
道場爲吾助法力
奉請謁藏身形隱伏神王來降道場吾助
法力
奉請能知降伏驅道善使十二通神王來降
道場爲吾助法力
奉請六丙六乙六丁六甲神王爲吾助法力

奉請六十甲子王來降道場爲吾助法力
奉請年直月直日直時直六丁六甲神王來
降道場爲吾助法力
奉請東方青帝青龍符神王氣入吾身來降
道場爲吾助法力
奉請南方赤帝是朱雀符神王氣入吾身來
降道場爲吾助法力
奉請西方白帝白虎當降神王氣入吾身來
降道場爲吾助法力
奉請北方黑帝是玄武當降神王氣入吾身

來降道場爲吾助法力
奉請中央黄帝勾陳螣蛇當降神王氣入吾
身來降道場爲吾助法力
求祭福神應靈之法
迷呪
呪星星落呪日日沉呪山山崩呪地地裂呪
水水絶呪火火滅呪病病除呪人人安呪死
死生呪鐵鐵剛
天甲符
夫天甲符者本師要知天上星辰隕日月交

蝕移年中旱澇得五穀相宜四時祭竈符化
孩兒聲傍邊心報問劫念呪文遺去說在前
符在後



地甲符
夫地甲符者本師要知地下伏屍盤泉地寳
神物瘞藏闇昧難尋者當祭此符即知地下
深淺此符化作小童子有物即現身覓了些

物孩不度形至北斗星下全念呪祭之即現
也



人甲符
夫人甲符者或有人家奴婢走失逃亡或走
還不知去處本師要知去處即祭人甲符化
作童子前向心言吾知姓名去處遠近州軍
四方各報明矣




鬼甲符
夫鬼甲符者或有人家男女及小口心風邪
祟鬼魅攪撓疼痛虎咬瘧子乆瘴夜夢不祥
本師要知祭此符化爲童子前心報知姓名
潜藏去處爲置送之家即安矣



通目神符
夫通目符者每遇辛酉日半夜子時燈下硃
書符五寸絹上用灰晝壇三重燈三盞水二
鍾劍一把香盤灰城一重放此通目符在盤
中赤足下念前呪祭之三次了燈燒此符作
灰淋水平旦寅時供養眼見一切鬼神闇將
資才物色而去






伏藏符
夫伏藏符者有人家被暮賊驚散走劫一切
物色去要追伏者作灰城三重劍三口鏡一
面茶一盞淨水一盞念前呪一遍祭了呪曰
以水向東噀木摧折向南噀火出滅向西噀
金剛缺向北噀水枯竭向上噀天柱折向下
噀地獄烈向賊噀速足蹷祭畢時賊神限至
三日捉盜賊與師矣失物自來詣門請





塚墓神符
夫塚墓符者即有人家河水漂流塚墓骨殖
難尋者用絹一寸上寫塚符在絹上夜至星
象全時置壇場祭了到早起後得日出時觀
覷墓上飛符牒隱隱入谷中往地府化童子
到人住處是骨殖也若是陽人化陽人陰人
化陰人只去符上辯之即知此事矣







鬼谷子天髓靈文卷上



















:JUAN: 


鬼谷子天左髓靈文卷下薄六
混天移地法
凡有此書者欲要行者先須積行三年積成
齋戒香湯沐浴用雷驚棗木裁成十二信印
秘於正月一日子時置壇白茅鋪地鹿脯香
茶酒果燈燭各十二分天□(菖蒲)地酒(乃泉水也)離
壇傍伴勿語向天門上道不許人知見於寂
靜無人處置祭物披頭仗劍請聖默念呪曰
唵護勾那涯查眞武咸麻薩薄陀衍哆顯頤
叱頤叱鳴金希希咄咄(七遍)

跣足嚼舌噴血向天門將印稱香度過跪坐
持刀開十二信印畢香洗過各置祭物依前
念呪七遍跣足嚼舌噴血天門上左手持天
信印向天門上印一印言道速疾當有黑風
從天門上起有戈甲之聲内忽見頂天上地
神人手持鎗鋭刺其本身忽現龍虎之形舞
爪張牙奔自身來披心勿驚低頭持護身眞
言自然去矣護身眞言曰
速降吉祥吾今敢當衝吾者死害吾者亡吾
降正法上聖皆降急急如律令

虔誠念呪靜勿懼少時變化紫雲壇畔上酒
香跪拜受法自有王者上聖來至自然善降
清心信禮祭畢至明將祭物自食飲飲者隨
東流水去之亦勿人見其印方二寸四分厚
六分錦袋盛之勿離其身勿觸穢犯天髓靈
文經十二印信訣
天信印地信印人信印龍信印虎信印雲信
印風信印金信印木信印水信印火信印土
信印凡此十二信印應用之使勿得交雜則
應神機知此文者不脱身殻免離六道悟入

仙鄉凡有灾難不測之禍病患臨危用香烟
度過持念一遍應時消散回凶就吉除灾去
難
天信印



此印能開使用迴天住日留月變晝作夜夏
雪冬雷遊日看月隨意而成將左手恰乾亥
用右手執印天門上印一印向震天門則仙

女下降問其所願者皆成若欲日月宫遊翫
先將雲信印靜沐浴鋪淨蓆用雲信印印之
起雲乗空至月宫將天信印印開月宫看月
仙仙童捧持欲迴印地若要變晝作夜將印
用水盆中印日其日便沉作夜若要住日用
竹杖竪仰照日不敢動要没取印將印天南
角即夏月降雪要住收印若要冬月雷聲印
天心即雷震地
地信印


此印能動地摧山竭海伏鬼降神開山建河
成溝斷澗隨意皆成若要地震將印印地户
上其地震動欲止將印印天罡上即不震將
印印山山推印海海竭印鬼神鬼神吿求龍
虎降伏若要山開將印印山路立開自有山
神引路若灾危厄難將印大道寫水字中心
則變江河萬人不敢過若欲成溝澗將印印
十字道印成萬丈溝澗也

人信印靈萬勝寳



此印能行兵用人决勝無窮千變萬化動使
草木金石皆化人形隱異體隨意而入凡欲
臨軍用人若逢林木將印印林首樹噀水一
口喝變其林皆盡成人各持戈甲若要隱形
持淨草七枝面向門持即先踏七星步萬人
皆隱不能見形若有急難將印頭爲老翁印

足爲童子印腰爲婦人印面成走獸印膊成
飛鳥隨形皆化印背成林木印胸成大石皆
須用水成而若要入石木土將印之隨意所
入將諸物持印噴水即見其無淨潔忌葷隨
身帶水
七星禹步
後天八卦巽爲地户坤爲人門乾爲天門
艮爲鬼路
從地户起行入天門上出萬
人並皆不能見之衛軍必用

此乃返䰟術藥聖用

龍信印降龍寳



此印能降龍乗駕異物成龍騰雲入霧蛇蟲
變化一印皆成吞雲吐霧凡要變龍將白練
三尺亦印頭尾中心書龍字噀水一口喝變
三聲主化成龍騎跨任意欲要止印地凡要

追海獸將印印水面其龍獸出水面上驅使

任意若要自己變龍時將印印心上喫水三
口言變三聲立化成龍乗雲吐霧千里之外
將印諸物色噴水要成大蛇書蛇字要成龍
書龍字皆噴水持印隨意皆成
虎信印伏虎寳



此印能伏虎殺虎便降伏一切虎豹狼蟲山
中異獸兼有殺虎符有禁山術中全一卷内

若要山中猛虎食人唤樵夫時將朱印絹上
於山林樹上貼之其虎伏於樹下其虎不敢
動移也欲要殺時印於鐵板上埋枯樹下若
要迫虎時將印印桃板上青袋盛佩帶其虎
自追隨相就如羊若山路遠行將印印大石
上其山滅迹無虎狼遠去千里之外也若要
自己變虎時將印印背上噴水變立成虎風
生虎
雲信靈印起雲寳




此印能起雲登空解生五色祥雲駕雲昇天
遊日看月去住自然往來得此印遍巡四大
神洲若有得此印法將印印之足下雲生遍
地欲要乗駕雲復印雲上起一印起一丈二
印二丈欲落將印印上自下欲上天看月精
誠齋戒香湯沐浴將印印地生雲起至月先
用開天門印如天雨不止欲生五色祥雲用
青布上硃書五方金木水火土用印字上五

方生五色祥雲
風信靈印生風寳



此印能萬里生威風行軍過舟起寨迎敵吹
沙起石隨機而應用昏天暗地擬印時行迴
風印則凡若遇敵用甆碗一隻用硃砂書速
生風三字隨向擲空處用印照之其風速至
摧山折木也若渡水過船用其風勢亦如前

用若欲昏天暗地用上件法向鬼門用印照
之黑風立起不辯晝夜若值逆風迴避將印
迎風碗書迴字向空擲去印則迴
金信靈印碎劍寳



此印能梯金要鐵印白刃不能傷斷劍折鎗
一切刀斧無害彤弓朱弩到身而迴不損纖
毫若臨兵陣欲敵相持印用硃砂印於白練

上七顆向陣燒灰用一碗淨水攪印灰向陣
噀之及兵左膊各一印去敵即如綿刃不能
及折一切箭矢至身則盡迴如要驗時用雞
五箇籠裏罩定内有一隻雞翅底暗帶一顆
用迴以箭射雞其帶印者不損分毫神驗
木信印返木寳



此印能生一切草木及乗駕空中能使用木

禽木獸搬糧運草凡駕乗枋木用印印兩頭
噴水念疾字如枋起空欲住處喝住若圍軍
陣困兵無糧將木做造一飛鳥形像付印肚
上其飛禽去軍陣帶糧往來用水依前建高
堂大宅亦依前用夜行之如晝勿泄漏之
水信靈印泛波寳



此印善變水溢江興雲致雨建井移河渡海

乗波隨而所願若求波浪祭水宰白馬帶駒
者向北祭用印印鐵劄上投江河中不移少
時雷震降大波濤若值大江河欲過將印印
於履若建井迴河將印印地面上其水自至
矣
火信靈印列暘寳



此印能發萬里火灰木燒山焚營燋寨燬火

火炎起烟衮海煎波凡用火印夜行之若起
萬里火將印印南方丙上取氣吹印上向方
位照之其火從印中出焚蕩無涯欲滅水印
救之欲焚舍室草木用印印青紙上褁圓石
人投擲於室上火發無救若避難逃形將印
印山大石立成火山也
土信印長春寳




此印能生一切草五穀菓實瓜菜能印土成
金變石作玉入土印印地將五穀種之噀水
一口生二口長三口成形像四口結實五口
熟若要種諸菓木亦噴水一印水一口生七
尺七口水印成如前法用印印石成玉印土
成金印枯木生芽印樹冬月開花發隱地入
玉無不在也
此書天之祕文出世離凡之妙法若修仙求
道之士知此文者奪一紀年功燒金鍊藥無
不成就凡行天髓靈經須精誠齋戒齗五辛

除六害積脱塵之福行修眞之功德勿輕視
靈文巳汙穢觸犯禍及身矣若傳下士罪深
無疆萬金不傳之祕也
天髓治國安邦章
此書能治國安邦馳名遍世無窮自在千變
萬化出有入無撒豆成兵撒草成馬一夫决
敵百人起風雲穰氣色變晝作夜迴風住雨
續骨接筋驅一切鬼神常握乾坤都於目下
若要離凡超
聖乃上天梯也凡欲行法積功行度衆生忌

五辛持大呪敬神祇隱凡世勿泄天機精解
義奥堅心守志此法行能住世鬼谷子曰上
士得之乗雲上昇中士得之鬼順神驚下士
得之掌國權兵莫泄天機名太清眞人行用
此法先齋戒沐浴嚴潔精誠於孤靜無人處
五月五日七月七日三月三日應吉重日置
灰壇祭物于左
灰壇



此壇三重外方二丈四尺第三重内方一丈
二尺於北斗下置用之五方旗子各按五方
位用祭物置壇上鹿脯七分酒七盞食七分
果七分燈七盞淨水七盞香花供養茅香鋪
地更用野狐心一具老猿猴心一具野鵲心
一具蛩鷮心一具
右件四心托在壇畔斟酒上香對北斗披
頭仗劍持呪呪曰
奉請北極大帝眞武將軍速令下降助吾神

力急付壇場馨香珍味吾奉帝勅行法于世
急急如律令虔心獻酒焚香少時有紫雲蓋
壇雲中忽見青足勿驚祭畢時將四心用盤
托向壇前祝曰狐心靈靈猿意清清靈知靈
怪聽吾令行眞魂勿散靈魄同生式付杵臼
碎汝魂精吾今使用一一皆成急急如律令
勑
右件祭畢雲收祭食隨東流水去之用杵
臼將四心搗之祝曰藥靈藥靈吾奉太清
逢人人死逢鬼鬼驚千搗千聖萬搗萬靈

立降眞氣使吾上昇急急如律令持杵搗
千餘下後入藥同搗
鬼臼(半兩深者)鬼箭(半兩陳者)鬼扇(半兩斷者)鬼督郵(半兩茸者)
雄黄(半兩好者)人參(半兩形者)茯神(半兩)茯苓(半兩)龍腦(半兩)
麝香(半兩)
右件搗羅爲末鍊千歲松脂爲丸硃砂爲
衣如小彈子大如修合時並不許雞犬婦
人孝子見之觸犯著此藥飛走變化用錦
囊盛之甲子日早辰左手持一粒念呪一
遍用開心符一道調淨水吞下一粒次念

呪曰
符水清清造化身成入吾五臟助吾魂精千
年不朽萬歲莫傾吾今祝呪换吾身形金丹
一粒立去天廷急急如律令
開心符燒灰調服



此藥名换殻丹又名視鬼丹初服一粒雲行
四步五臟六腑表裏通徹行汗出熱水浴之

第二日二服似覺渾身毛竅如針刺熱痛三
日下血三五升勿怪之换血臟服至七日藥
行泥丸宫换腦髓頭痛如劈不可忍也服解
痛引子
人參茯苓石膏赤箭甘草附子
木香
右件各分停爲末乳香水調下二錢日進
三服則止愼勿飲河水至百日任意服藥
經二十七日渾身變换體輕身健眼如碧
桃臉若紅蓮走如奔馬三七日心開無物

不知無書不解心開意朗眼中夜放一丈
光明出現十里見鬼神狀日月中烏兔心
如達知未來之凶禍神人自告百日功成
千變萬化坐在立亡隨意而用
猛獸符



通身符



若臨灾危自己要變百尺鬼神時將符書就
星吞之飲水喝言長百尺青身萬人皆懼也
右凡要變百歲翁將香水吞成皓首翁矣
老翁符



天隱符




若要隱時書就此符向日吞之即時隱矣無
人得見每月一度吞之
戰勝符



如交敵要槍刀斧不能及將符書成四十九

道燒灰用水五七椀攪匀教軍人共飲之皆
不損身體刀斧自斷折著身似鐵石
神兵符



若臨軍過之先用香鑪一枚須要淨水一椀
向北用皂旗七柄鼓一面師人皂背子披頭
念呪執筆書符想自己眞武形像符成就燒
灰嚼舌噴血并水符灰向北方振鼓揺旗教

衆軍𠮧聖字黑風當北方罩軍兵皆成一丈
鬼神青面黑殺將軍百萬軍不可當也有河
莫過過則禍矣呪曰
壬癸將軍助吾威風千兵浴體立化神身逢
山山碎遇海竭津吾奉眞命不得乆停急急
如律令勑
右件前符藥神呪並是精思用意勿差錯
但是符錯呪不眞藥不精則不靈矣
凡有世人命帶攀鞍驛馬將軍有權握之人
若遇此書立國安邦功勳遍世天人可動

草豆法
若要撒豆爲兵斬草爲馬縱横自在萬里蕩
蕩無憂依法用兵於七月七日五月五日依
前再畫灰壇香盤淨水大豆一斗二升淨草
一束安於壇心披頭作呪從此夜初起念呪
至五更收壇了畢每日淨室焚香持呪至四
十九日臨欲行兵行住坐卧默念一遍此法
立成從壇心用香度草豆呪曰
天眞敕奏驅使草豆大變神兵爲吾行營急
呼速至不得乆停聽吾神呪各付眞形神水

一噀草變豆成急急如律令
右件先將草豆呪香上度過念呪七遍噴
水吾於草上言攝攝攝攝罷收壇持天羅
呪四十九日持千遍每日先服起靈符一
道後念呪畢日自驗之
起靈符



早辰硃砂書符燒灰用淨水向日吞之默念

天羅呪唵去薩佛唏唵薩佛夷霞紛紛絀絀
叱迦𠯖呢耶怛姪陀羅陀羅唵喥嚕喥嚕烟
無夷鉞陁跋陁跋利囉呢曼茶嚕吽勾那嗏
持呪時先須齋戒沐浴焚香日念千遍至四
十九日足將草一把約一百二十莖大豆一
升二合於淨處將草撒於寬廣處無人之地
試法含呪一遍披頭天符噀水將用刀子細
剉噴水一口喝七聲變人七尺變馬五尺用
兵多少隨意加减如持呪至四十九日呪成
自聞草人之聲是驗如變人將使用行戰東

勿至林西勿至金北勿至山謹正如此是眞
五形返法據凡人用之切記返禍矣急呼急
應若遇甲子旬呼六甲神本命日用銀錢細
馬祭之依如軍令中要精嚴若得上卷凡百
觸犯禁戒産婦腥血並不爲害若曾習六壬
遁甲自知逆順若要歸形將呪倒持一遍後
念還呪一遍自成草豆還眞呪曰
草豆靈靈速化本形吾今祝呪各歸太清急
呼急至所願皆成急急如律令
呪畢噀水噴軍自不見矣若軍卒要馬但

靈神廟宇中焚香借但用緋綜綳子繫一
紙馬脚根上如眞騎用自然應用驗過夜
依然用草喂之勿近穢污水漿傍畔壞法
矣
借馬呪
速仰吿應靈神借龍馬足踏青雲十里渡江
塵急急如律令勑
廟中焚香將故紙馬畢各用緋綳子繫了
日行千里不倦過水解下過了却繫如遇
敵若無槍刀各人持小沙石土磚瓦向陣

抛擲當有自損力加萬倍若值無糧草書
鏁腸符燒灰向水中飲之則不飢渴力加
十倍百日不飢馬已用之如用開腸符一
道已如前用則無害矣但若行此之人但
有安淨眼前藥心開自曉解一一精細驗
用勿差互萬無一失矣
鏁腸符




開腸符



凡欲超凡出世此書神仙機長生之逕路祖
父子勿傳千金勿示太玄妙術玉帝靈文焚
香念呪鬼怕神驚人若授者得福無邊洞曉
乾坤明達五行知陰陽逆順若傳萬載祐國
助君保天下當有長存世不俗通能曉天之
意善解鬼神機但得此書錦袋盛之常令供

養乃名山洞府巖穴中隱閉收藏得三五年
有香氣出於此地靈花芝草自然生金玉成
形凡有諸鬼祟邪魅魍魎狐狸山魈纏綿不
去者但將此書焚香度照其諸凶禍奔走他
鄉粉骨碎形無不應驗若有志心人傳授須
齋戒良善清潔不淫精心信禮對天尊設誓
積行救人可以傳授若傳下士庸愚禍殃九
祖凡世之萬物惟人最靈朂貴象天地五行
造化成陰陽交感精血成就故自假合完形
有生死上聖帝君不能此寓形宇内亦知歸

往往愚士歷歷頗周不曉造化或服金石望
脱殻飛昇或鍊氣運用望延年住世或聽邪
說居山絶粒然是神仙之法亦有飛昇住世
得此者宿世靈明之胎塵外長生聖體自感
人妙訣天降長生之術變動仙機通解聖意
似此觀之萬中無一餘者愚人不知聖理妄
學明人狂作聖意累劫白骨過於須彌山積
世孤魂北邙餓鬼又不知死限目前由望長
生住世神仙有限可修歳遠可待古今世人
知生不知死寄塵如盲目登山居世如夜行

涉水有悮徒學没於苦海吾合留術於世也
點檢法
凡欲長生住世不死之道須知命運遠近方
可修眞養命去除死籍陰部無名玉策添字
吾入仙鄉不死之道
右點檢術先齋戒沐浴七日至三月三日
未日出時執刀斧於山中採荆杖一百二
十莖各長一尺二寸五色線繫之封裹東
南角懸之勿得觸污又至五月五日日未
出時又採杜荆杖一十二莖各長一尺二

寸五色線繫之封褁於西北上勿令觸犯
又七月七日日未出時依前採荆杖三十
枝各長七寸五色線繫之懸在東北上不
得觸犯又九月九日日未岀時又採杜荆
杖一十二莖五色線繫之封吊西南上勿
令犯污右四次將荆枚各吊方位不得交
雜不潔勿令人知見至十二月一日夜取
四位荆杖於淨室中供養持呪常夜不闕
夜用紅花油燈七盞九蒸九曝燈心二十
一莖然燈七盞香花果茶淨水各七分從

月一日夜供養荆杖常夜焚香念呪七遍
香度荆杖呪曰
靈荆靈荆土木長成吾今嚮祭要汝知之知
某年命現在靈荆十月則現限到無形吾今
祝呪聽吾令行急急如律令
右從十二月一日夜起如法供養念呪七
遍常夜不闕至十二月三十日小盡二十
九日守至年除日五更初時燈七盞合爲
十一盞於室内無人知見獨自西北持呪
一遍跪坐將燈向南明照一駢白璧或屏

面將先一百二十莖荆杖除當年外數手
持一枝向燈其影現壁上便過再捻一枝
如前至命終盡之年其荆影不現用紙筆
記之次將第二次採者十二莖荆杖香上
度過祝曰敢吿杜荆願吾祈月如前照之
至限無影亦以記之次收第三採者三十
莖依前吿祝至限上無影記之次取第四
採者一十二莖依前祝吿至限無影切記
紙筆將荆杖斗下燒之將灰並獻祭並隨
流水去之積功修行至限盡年月日用鬼

谷子還生法禳之死籍除名長生住世不
記年月入仙之道與天地同畢共山河齊
年自古達士皆行此法長生成就還生禳
死法至限年月日前齋戒沐浴於淨室内
鋪蓆藁二寸厚枕七寸頭南絶粒不語卧
七日服鏁腸符至限前一日於合作墳處
掘地深二丈四尺墓前棺槨五穀各一升
二合放棺内至日棺内南首卧伸足至時
都假符要五穀秕内辰下散髮右手握黄
土一把口内含水飯一口左手恰乾亥地

字出墳向鬼門足踏七星步便去勿迴頭
千里外陰部除名玉榜上添名世人皆見
死矣此禳假還生法勿泄天機唐時軍人
候獨翁得此法禳之住世九百二十七歲
白日駕朱鶴飛昇至後諸仙經内並不載
此術七星禹步鎖腸符並於卷前不重載
都假神符合付於右前用手内土口中飯
離百二十步去之無畏
都假符





右件前符用十二月絶養己身一道朱書
展於棺内載於己形皆不見自己身死於
此也
造化靈藥
此藥乃神異之書有通神驗聖奇術驚耳駭
目之靈方觀其夏雪冬雷興雲致雨隱形匿
貌變白延年有謂藥術之精微天書之玄妙
者愚人得之樂然爾如磁石引針琥珀拾芥

河車伏汞揄耳採金陽燧取火獺膽分盃蟹
黃聚鼠奇方豈是聖歟蓋以藥性相扶氣類
相感使之然也此方鬼谷先生所載又兼前
術時有驗者多乃揀去焦爲祕要藥術摘太
清之玄章遂以墨子之要心搜世藥幽微乃
術於世祕密流傳以成天髓靈經還性命若
有其人我死未滿七日然已死未爛壞者服
一丸者無不活矣如人患將死與一丸無不
效以三丸納口中須臾便活口齒灌藥無不
活有邪鬼帶一粒立去如修合先須齋戒如

健人服之延年不老名之曰
太一返魂丹
雄黃雌黄丹砂(各十二分)
置於生竹筒中埋地中丹砂用竹筒埋在
南面雌黃在此雄黃在中心各一竹筒口
以雲母粉塞之土三寸蓋竹筒頭上用灰
火燒七日七夜化爲水花未化再用火氣
呵取成爲限右將三水置銅器之中夜於
露中日出取之又下井水三尺内三水中
入天雄末五升修養藥候紅色一丸如十

二升鯉魚目大金器盛之部老松根養三
年後以祭之而收依前祕法用之
驅役靈魂
凡用紙人之法須曉鬼神之機呼便自在出
入行厨隨意東西要者之物所取皆得先通
犯法欲死之人已前酒食思之各得其名姓
年月日時欲赴法見一面與錢紙勸酒其犯
法人須謝言之意便向死人道與公即曰無
恩爲公靈明故來相訪既君知意與聚魂符
一道暗與丸抛酒中與飲之罷言汝欲命斷

歸聲而來其人知意法場對面五十步高望
見處手執大鏡一面周圍一尺二寸明照著
犯之人鏡面上書招魂符欲視刀過命既念
呪呪曰奉請北方犯法之人一炁念三遍取
炁吹於鏡内用白練褁鏡至淨室中此夜用
三盞香美酒食祭之於傍將鏡對燈呪曰
眞魂靈明速現本形吾今嚮祭要用隨聲魂
魄勿散救汝還生
念畢將鏡執向燈前現唤其名姓與其酒
祭食彩畫其像暗處常以嚮祭香花供養

要使用剪紙人長七寸呼名立至付其紙
人如其人使用無異壘七人可以動用驅
使其招魂聚魂二符令人魂魄不散爲丸
飲之
招魂符



歸魂符



取六月一日鷰巢中雛口中蟲七枚螢火蟲
七枚三月三日取科斗一十四枚陰乾烏卵
開破去黄留清將未投中却封了令雞抱之
其雞叫也盛取去密器中盛之如用取一大
豆來津唾塗於頂上夜有百尺霞光晝有紫
雲如置藥措甲中則措物色如箭如射用蟾
血和塗身夜作一塊火置口中唾則亦火出


六甲日造如要燒一切舍屋諸應情燒物用
藥一刀圭書塗上至夜則火無救如將小石
置藥少許沉在井則火生於井底水無害
要起毫象白氣
凡欲眉間現毫頂生白氣蓋乃先聖之作也
非凡俗所干今用之藥亦是受日月之精華
天地之秀氣成物之餌可以造化而成故鬼
谷先生留術祕之勿泄
眞陽起石(十銖)雲母石(七銖)白英石(四銖)鉛白霜(一分)
海浮石(一錢)

右件各以温酒洗過庚申日搗爲粉辛日
用白蟾蜍喉下有八字一枚去腸安在中
又海蜊蛤如蚌大者二枚磨令一合封蜜
安在内置泉水中養七七日藥成候泉出
白氣聚之成也如日未足封中有水再取
拭乾用蠟固濟封口停之則自成也去海
蛤蜍只取藥停於銀合勿透氣如欲現毫
將藥置一麻子大用津唾塗於眉間白光
自現毫象光輝如將一米大置茶酒中從
盞中光起數尺置指中向日光從指中頂

上白炁置諸物亦以現光也
登波術
右件取五月五日黑蜘蛛十枝如至日即
難得時可以預分布人亦使捕之至其日
暮著一不津器中以猪脂二合在内蜘蛛
自當食脂盡至七月七日取水馬七枝水
上長脚者是也復和上件蟲物一處於瓶
中埋舍北陰乾百日值成日取藥置在竹
筒中盛如江河急難取一刀圭塗足下走
水如登大石諸經少有載者無聖二術不

同常術
啓扉術
右建日夜半子時取小兒墓上木禹歩斬
之向北削長七寸三分將五采衣密藏之
用披頭髮以手摩門户即自開并一切鎖
鑰又五月五日取黑犬舌并齒陰乾以虎
脂塗百人手持之辰行入人家不能見手
捉犬尾不吠不咬人指卧人不能起睡人
不覺也勿泄非人此法記耳
脱殻現形術

凡行此術者先於靜室内置坐位面前吊大
鏡一面從甲子日起每日淨心對鏡中形象
行住坐卧想在己身目前在眞形早辰先服
分神散後對鍊神行四十九日常想留一神
在鏡中書現形符一道在鏡面上埋於大門
上深七尺七寸甆器中物蓋之欲起形時令
將小鏡子書現形符於鏡面上吹氣一口懸
於室中任意東西去住室中自有己一身或
坐或卧或立收鏡自己收之他人即見見之
合一身也

鍊殻分神散
蛇退皮(一條全者五月五日收)蟬殻(七枚全者六月六日收)龍骨
(一兩七月七日)白茯苓(一兩)茯神(一兩)遠志(一兩)人參(一兩)薰
陸花一錢伏翼心(一具酒洗焙乾)
右件爲細末每服一錢喫藥時並不得吹
攪喫至十日覺昏沉是驗也服之四十九
日爲定更不重復餘藥隨鏡埋
現形符



右件將此符硃砂書於鏡上想如己身在
鏡吹炁符上自然視現於此符絶上書時
勿觸犯云一一精誠鍊形鏡内足四十九
日要成如是不虔恪則難成矣一人分身
如前說坐卧之法坐則倚壁低吊鏡卧則
横符立則高懸想己身之法也
異容
若人有危難不測之灾未能建法成就急速
異形遽閃一難須用此術

故笠子(一箇)燒號丹(一分)白馬蹄甲(一箇燒灰)薩子花
陰乾老章鹿根(二兩)翼翅(一對燒灰)
右件六味各爲細末將一半置青膽中懸
東門七十日如急夜去一核大藥用津唾
塗於面上明日妻男認不得更將前散藥
時面東調時不得睡攪喫不得吹家屬不
識矣
知命丹
若人修眞習道須知死此藥則有驗或前七
日藥鼻中出有神聖之靈

辰砂(一錢)雄黄乳香青木香安息香(一錢)
伏神(一錢半)遠志(一錢)石違(一錢)蓽澄茄(一錢)人參(一錢)
半蓮子仁(七箇)太一禹餘糧(一箇)
右件一十二味並依州土持擇淨於甲子
日辰時不得雞犬婦人見面向東不語搗
羅爲末用石蜜和成塊念三清玉帝敕三
萬遍搗三萬杵於東南井内離水一尺至
戊子日丸爲雞頭大至後一旬甲子日甲
辰面東焚香念本命星官三百遍吞一丸
水下並不得食五辛酒肉房色至命盡七

日前其藥從鼻中出或夢中人告之自喫
藥至命盡並不染疾立坐而化祕之
此書蓋天下之玄文中髓自古及今超凡出
世掌國高賢皆以得甚妙自曉天文得其至
道如得此者亦非今遇蓋是宿縁莫能人視
福應無邊收者吉昌世有金玉非爲至寳有
神王萬載昌祕之


鬼谷子天髓靈文卷下











