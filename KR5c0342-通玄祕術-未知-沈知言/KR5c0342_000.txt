








通玄祕術序松六
夫人立身之本以道德修術固益肌體爲先
少年之盛豈顧後衰况人禀三才之貴圓首
方足悉符夭地之形不可以自輕失也知言
丱角之年樓心於道昔太和初於霅苕之上
遇道士馬自然示余祕訣兼玄通如意丸五
解之法知言顧慙幽陋罔測玄機時於其間
人寰採補延主往往得其一二洎咸通五年
春之准南有故友滎陽鄭公示余神丹諸家
祕要皆是濟世治療人間一切諸疾延駐之

門幷制伏五金八石㸃變造化辟除寒暑絶
粒休粮或箭鏃入肉取不去者不限年月深
逺㸃摩丹藥其鏃自出有造化之神功在三
卷之内好道後學覧之必瑩心駭目其於伏
火金石靈丹備在卷中知言輒編次之勒成
上中下三卷號曰通玄祕術以奉好尚君子
養生之本將貽同志幸勿輕傳耳
通玄祕術
金鵝山布衣沈知言集
鄭氏三生丹

伏火丹砂伏火北庭(硇砂)伏火龍腦(已上三味各一)
(兩半同研如麵以漿水拌令日中乾之後更細研之)磁石(一兩引針多者爲上)
(醋淬擣如麵也)鍾乳(一兩細研)赤石脂(三兩粘舌者爲上細研)
右入一瓶子内如法乾了入灰爐中坐瓶
子入灰三寸已來即以火二斤逼令通徹
即加火至十斤已來漸逼令通赤一炊久
藥成入水中以鐵匙打蓋淘冷空開取之
其藥靣上白色内紫金色光匙研如麺安
於淨地紙襯却以盆覆之一日出火毒後
以粟米飯丸如小豆大空心水下三丸解

百毒(若有人被毒於酒食中喫)治心腹痛傳屍病臭腋
䵟䵳邪氣惡疰氣及鬼疰氣攻心患者醋
調藥末三錢服之神効傳屍病人間惡疾
一家不計口數一人死傳飯一人乃至滅
族有福者得遇此丹服之一人痊愈則終
不傳也(其病是急勞黄瘦之疾也)若患發背瘡膿血不
止者不計瘡在心上心下醋調藥末匀於
簿紙上可瘡大小貼之隔日換兼服丸藥
不過三五上貼之其瘡漸漸皺歛自合忌
諸毒物味即膿血定十日半月平復如故

若患頭面上剌痛及頭旋風醋調木三錢
服之永除根本若曽服硫黄失飯石毒發
者服兩丸立効此是衆藥之君主後即不
發也
(凡燒鍊石藥多見不出火毒便充丸散服食之後補矣將息火毒即發但先出火毒)
(後脩合終不發)三消病黄連湯下以黄連末同爲
丸服之亦得隂黄背腫茶下三錢即止(背腫)
(是發背之徵也)口瘡蜜調塗舌上赤白帶下酒調
服之若經陣箭鏃入肉即以苽萋蔓根研
汁調藥塗於痕上其鏃自出婦人産後風

痛諸寨血氣衝心不可忍者醋酒調三錢
服之即止潻咬瘡痒者以荷葉湯洗了藥
末塗之即差一切毒蟲癎疾心邪犀角摩
水下三錢吐血不定依此服之神効
青花丹
空青(一兩研)定粉(一兩)白石脂(半兩)光明砂(半兩)白鹽
花桃花石(各半兩如无以磁石代之)
右件藥研如麺入缾子即以鹽花蓋其上
固濟之乾了以一二兩火於缾四面逼之
漸漸近缾子候熱徹四面著一秤炭火漸

漸燒之任火自銷可一餐久如瓶子沸更
伺候少時即住待冷定開取藥擣碎水飛
去却鹽味乾了入少麝香同研以飯丸丸
如麻子大毎日空心酒下五丸忌羊血冷
水此丹治霍亂肚脹冷氣小子疳痐腸風
女子血氣一切冷疾久逺服之珍妙
太陽流珠丹
本陽(一斤)馬牙硝(四兩)鹽花(四兩炒令煙盡)北庭(三兩)
右四味同研如麵入缾實按之上更以少
許炒鹽蓋出隂氣了如法固濟即坐一鼎

内下先鎔半斤鉛磹藥缾子了以鐡條擒
据定又銷鉛注入鼎令沒缾子固濟遍了
入灰爐中以火養令鎔常半以鉛爲候如
此一百日滿即出鼎内缾子別以火養三
日常以火五六兩日滿加火煆似赤即住
冷取出如琥珀色以寒泉内出火毒研細
以棗穰爲丸九如菉豆大毎日空心茶下
兩丸能破一切宿冷風氣癥癖結塊女子
宿血氣塊赤白帶下腸風㵼血多年氣痢
冷痃吐清水反胃吐食一切諸疾並皆治

之
黃庭丹
硫黃北庭(各一兩同研如麵)
右入一合子內如法固濟了入灰爐中養
常以火四兩養一七日復入於合底養一
日取出看太陽在合上北庭在合下又重
同研依前入合又養七日後更於合底養
一日即住取出看太陽不在合上已伏火
矣和蠟煑出火毒蠟黑如漆去蠟煿乾重
研令鈿以飯丸如粟米粒大毎日空心酒

或醋湯下兩丸破女子宿血氣身輕健此
丹服後百病不生其藥九伏在人身丹田
空中十年五歳後若更有身上或因打揲
損年深即發疼痛徹心念之云先曽服食
靈丹今在身有此疼痛願爲救療但以別
人手更互相摩其患處須臾覺肉内有物
如火來至痛處痛處即愈此是丹藥靈驗
也其功不可備述
華蓋丹
黑鉛(三斤絶上者佳即打拍爲方響片子鐡作筋穿之作孔以繩串之)

右取淨瓶甕盛米醋一斗將鉛片子懸於
甕中可去醋一寸已來以紙宻封固濟甕
中每一七日一度開換取鉛片出於淨紙
上小篦子及鳥羽毛掃取霜了即却安入
但七日一度開取經三四度後即須換却
鉛片子力劣矣毎鉛霜一兩入龍腦半分
同研如粉以天露水爲丸丸如梧桐子大
每夜臨卧時含一丸便卧勿語任尤自銷
此丹能變人頭髮如未白者常隔日舍之
一生不白如已白者含此丹至二十日後

抜却白者即生黑者不逾六十丸或至一
百丸鬢髮盡黳黒色光潤如漆或抜却白
者一毛孔内生兩莖黑者此丹世上希有
眞人金口所傳久而含之延駐顏色年五
十人如童兒之貌兼偏去熱毒風筋骨疼
痛一生忌大蒜
紫金丹
伏火北庭(五兩别研在後入於藥中)生地黄(十斤擣碎以生絺絞取汁)
杏仁失(五升去失皮研)金州椒(半斤)蜀附子(半斤炮去皮秤之)
右已上除地黄汁外並擣羅爲末便取地

汁於鐺中(銀鍋爲上)使炭火一斤已來以灰罨
四靣慢慢煎之勿令火急便入諸藥末以
柳木篦攪三百下後即入北庭又攪勿住
手伹㸔稠厚可丸丸如梧桐子大毎日空
心酒下一丸至十丸爲度每服後良久以
飯壓之女子服亦得忌羊血有娠勿服此
丹偏治丈夫五勞七傷一切冷病風氣久
服變白駐顔延年補益筋骨神驗之丹
黄英丹
玉屑(兩一)砒霜(一兩左味一升煑乾左味是醋也)蜜陀僧兩乳

頭香(一兩)人糞霜(一兩乾者以瓦一口炭火燒之令通赤用瓦蓋候冷定勿)
(令作灰取出)
右同研如粉以眞米醋多年者半升煎乳
頭香令銷即入寒食乾蒸餠末更重研如
泥以錬蜜爲丸如黒豆大偏治冷氣心痛
女子血氣心病發空心醋湯下一丸子所
患須臾即定先有病根不差者毎日空心
服一丸至二十服一切病皆除差女子心
病有根者止於三十丸一生不發懐孕女
子勿服服必損胎忌羊血毒魚等物

隂伏紫金丹
硫黄(五兩碎研水飛)鹽花(一升)
右布鹽花半升於小平底鐺子内次鋪太
陽末又以餘鹽蓋之別以一瓦器蓋定鐺
子面以水沒得藥上二寸已來以濕紙固
縫文火養長令魚眼沸七日七夜勿令火
絶水耗旋換添之時時開攪勿令粘綴鐺
底日滿乾加火鍜通赤冷以湯沃去鹽
味日中乾之以棗穰爲丸丸如小豆大每
日空心茶酒任下五丸忌羊血葵莱能治

女子血氣暖子官駐顔恱色若患腸風瀉
血不止兼赤白帶下曽服藥不差者服此
丹永除根本但是冷疾无不治之
太陽紫粉丹
硫黃馬牙硝汞(各三兩)
右以无灰酒五合旋點於鉢中研三味如
泥銀星盡即止日中乾之布於鐺内以椀
合定如法固濟乾了於鐺下以炭火三五
兩養經半日來漸加火至七八兩經一夜
時即住火待冷開取藥以白蜜拌令

於青竹筒子中盛貯米飯上蒸一炊久出
更硏細以棗穰爲丸九如梧桐子大每日
空心鹽湯及薑湯酒任下三丸治反胃痃
癖一切冷病无不差者有孕女子勿服損
胎忌鯉魚
勝金丹
朱砂(三兩別研後入)雌黄(一兩半)太陽(半兩)
右並研如粉先以桑灰汁於鐺子中銷二
黄成汁下朱砂末攪令自匀相乳入即下
灰汁約一斗半中煑三日三夜旋暖灰汁

添日滿藥成泣即住刮取藥入鼎子中以
文火逼乾隂氣盡重固濟令如法復以火
二十斤銀火銷至三五斤即住待冷㸔藥
已在鼎底作一片鑿取成白金研如粉以
甘草湯餘甘子瓷器中煑一日出火毒了
更研令極細以粟米飯丸丸如菉豆大每
日空心冷椒湯下三丸加至五丸治一切
風疾半身不遂口不收斂轉動不得者服
半兩便差忌羊血
綺金丹

京黄丹(二両)丹砂(六兩研)汞(六兩)
右並同研汞星盡令細如粉以濃甘草湯
拌令日中乾之入瓶中固濟以文武
火養一日後漸加火至五斤逼之一日後
以火十斤煆令通赤冷定取藥研細以糖
蟾之蘇(是砂糖也)丸如麻子大毎日空心冷椒
湯下一丸五十已上二丸朝服暮差久服
駐顔延年添益精髓補隂陽去腰脚疼痛
治冷風氣女子血氣子宫冷絶嗣者服之
有子破惡血去邪魅有孕勿服二十已下

米有妻室勿服服必衝破頭面反有所損
忌鐡粉牡丹
下元走馬丹
伏火北庭伏火硫黄(等分一兩研之如麵)
右取雀兒二十箇胸上肉及肝以苦酒三
升煑酒盡爲度研如麺泥絞却筋膜以藥
同擣爲丸丸如大豆大每日空心酒下五
丸補益精氣暖水藏其功如神
走馬四神丹
(二兩)悉悋脂朱砂(各一分如无朱砂以磁石代之)

右各研了入汞更細研令汞星盡入固濟
瓶先埋水一瓶子平地面坐藥於瓶上斷
沃出如此四五度了取出研令細入鹽匱
每日以火四両養四日後取少許火上試
伏即住便加火鍛令通赤族冷了取甘草
湯拌於飯上蒸一炊久後以飯爲丸如菉
豆大每曰空心津下三丸治丈夫女子一
切冷病去女子宿血暖子宮駐顔悅色興
隂陽補益筋骨壯氣脉神効
隂伏下元丹

汞太(各二兩汞曰水銀太曰硫黄)敗鐡(一斤釜底爲上)
右先取鐵打碎燒令赤投水中後於砂
内磨洗令淨去赤水如此三度磨洗令極
浄即入瓶中下汞及大入一半瓶水松釜
中重湯煑七日七夜水耗即添暖水七日
滿出瓶火逼令乾加火鍛令通赤去火投
於水中淘去鐵取丹藥澄曬乾入地埋三
日出火毒了以伏火北庭同研如粉栗米
飯丸丸如菉豆大每日空心茶酒任下兩
丸其功効自知如神

延生保命丹
錬了陽起石伏火硫黄(各四兩)雄黄(一兩生研如麵)
(以水飛之)石鹽(一兩)
右前三味同研次入石鹽更研以熟水拌
作一毬勿令水多拌了以三重紙裹日中
乾之又取白鹽十二斤撫成泥抜杵如漆
即止取一缾可盛得鹽盡者先入一半鹽
旋按之令實中心作一坑子可容藥毬者
即安於坑子内下餘鹽藥令至瓶口入灰
壕周廻以火逼令乾陰氣然盡以瓦子蓋

缾子口如法固濟乾了依前入爐瓶上三
寸灰灰上一斤炭火飬五日後退火缾上
灰一寸依前火一斤更养五日又去缾上
灰一寸加火至二斤更五日滿住火一炊
久取瓶出冷了打破瓶去蓋鹽匱取藥作
一團紫色不耗折又細研以沸陽沃沃淘
去鹽味露一夜明日以甘草湯拌重湯煑
一日久令乾更細研入龍腦麝香少許以
棗穰爲丸丸如麻子大每日空心酒下三
丸極泠五丸治男子女人冷病女子血氣

功力不可備述初服旬日忌房事羊血鯉
魚大蒜鼓汁等物
抵聖固陽丹
雄雀兒肝(二十四枚羅雀兒時㸔雀兒項下黑多是雄少是雌也)犬内
腎幷莖切薄片子(於丸上乾爲末)雄蠶蛾(四枚)十枸
杞子(穌炒)雄黄(一分如无雄黄以麝香代之)
右並細研如粉以雀兒卵爲丸如无雀卵
以雞子黄代之丸如梧桐子大每日空心
酒下五丸治男子陽道衰弱不興水藏積
冷腰脚煩疼行歩無力服之神効三服已

後自知得力不可具述
下元補骨丹
補骨脂(二兩)楮實(二兩)百饋(二兩)附子(二兩炮)桑螵蛸
(三七枚炙殺野田内小桑窠子螳螂寰子是也)茯苓(二兩)蛇牀仁(二兩)五
味子兩二
右並擣爲散蜜丸丸如菉豆大每日空心
酒下十五丸加至二十五丸治男子水藏
冷補筋骨建陽益精
御仙丹
鹿茸(三兩破作兩片酥炙令黄香更以生薑汁塗炙破爲末)天雄(一兩炮)

山附子(一両炮去黑皮後爲末)莨菪子(一两淘了須煑令牙生炒令黄)
(黑後研)硫黄(一兩纳煑令紫色)蛇牀仁(一丙)碰石霜(一兩)韭
子(一両吵末)桂心(一兩)伏火北庭(一両)龍骨(一兩)
右都一處研如泥以羊腎三五隻去脂膜
切辟砂盆内以藥同細研爲丸丸如梧桐
子大每日空心酒下十丸功力自知如無
羊腎以猪腎代之亦得
羊腎丹
白羊腎一具(去脂薄切片子於瓦上煿乾爲末)雀蘇(一兩白者雀糞)
(是)鍾乳粉(一兩如无以鹿茸代之)伏火硫黄(一兩如无伏火者油)

(煑令紫色)
右同研如麵粟米飯丸丸如梧桐子大空
心冷椒湯下二十丸良久飯壓補暖水藏
興陽道年五十人服之筋血壯如二十後
生服之功力自知
辟暑丹
雌黄(细研水飛)白石脂(細研水飛)丹砂(光明者研細曲灘黃況裏燒水)
輕飛如磁石飛生擣去赤水
右並等分各飛研更如法同研令乳入以
鍊白松脂爲丸丸如小豆大空心以湯下

四丸三兩服後夏月可以衣裘並無炎氣
相逼此術曽奉懿宗皇帝修合服食有功
効後又與司勳土郎中修合頗有神驗無
能知者

雄黄赤石脂(粘舌者水飛)丹砂(光明者)乾薑
右四味等分飛研如麺錬蜜拜白松脂丸
九如梧桐子大毎日空心酒下四丸十日
止一冬不寨冷不著綿衣可以赤體於水
中行坐此二術神仙所述宜敬重祕之

擲果丹
伏火北庭雄雀兒(二七箇去頭足腹肚留肝)雄雞肝(七具)
白羊血(平斤已上除比庭一味以眞酒四升浸文武火煎黄盡爲末)牛黄
(半両)白馬莖(一昗炙末)青金(半兩)人參桂心當歸
乾地黄芎藭芍藥防風黄蓍甘
草杏仁(去尖皮)郁李仁石菖蒲兔絲子
車前子決明肉蓯蓉草豆蔲黃牛
酥(已上各一大両)肉豆蔲
右擣細爲末入酥鍊蜜入前三味相和擣
三千下丸丸如菉豆大二十已下毎日空

心酒下五丸三十已上十丸兩日内有効
微轉只可減不可加服後飯辱此丸子治
男子無力虚小弱者服三十日增長未有
妻室者勿服緑曽近女子來入夢思故號
爲擲果丸
鹿茸散
雄蠶蛾(八分)陽起石(十分鍊丁者)紫菀(八分)遠志(八分)桂
心(八分)桑螵蛸(十炙)分黄蓍(八分)兔絲子(十分)肉蓯蓉
(八分)蛇牀仁(八分)鍾乳(十分酒研入之)
右並擣爲散空心酒下五錢服後暖即減

冷即加治男子五勞七傷補益筋血添精
起陽去隂汗夜多鬼交失精者一服有効
冷飲子
茴香(三分春夏使根秋冬使子)逺志(三分去心)附子(兩顆炮)京澤
㵼(三分)草薢(三分)肉蓯蓉(三分)桑螵蛸(二十枚炙)
右擣羅爲散分爲兩貼大羊腎一具去脂
膜切細以水一升半煎取五合去滓承露
一宿毎日空心冷服一合已來毎季四劑
能去温疫補下元神驗祕之
造化露粉(別有口訣)

五粒松花一云松黄在终南山太一峯者丄
南嶽者靈華山明星池邉者入神古者秦王
美人服之化爲毛仙衞叔𡖖亦服之其花採
取十碩置大松木甕中接春時草露浸之若
得麥上露最妙不可說兼石崖白蜜亦上好
也浸滿二十日㸔似爛即漉取花置栢木盆
踏令如粥即更用新露水淘取稠汁以紗羅
濾之置瓷甕中其滓更踏使穰盡爲度一如
造粉法澄取淀曝乾以栢杵臼擣爲末盛紙
袋中毎袋盛一升其粉亦有玉屑可煑和酪

服之甚美益人肥盛延年展皺有子甚健身
輕服玉屑一年行及奔馬二年可通道仙矣
練花粉(别有口訣)
又取前粉一升以白牛乳三升以大銀鐺煎
之使如稀鍚即盛大銅器中縛草船於大釜
中重湯煎之以五茄木爲箆攪勿住手使熬
如膏即更於日中曝乾擣篩爲粉餘粉皆准
此練法其粉亦有玉屑煑和麻飲服之甘美
生髪明目令二百歳老婦人有子三百歲父
有子服滿十旬靈不可說其粉鍊訖即別盛

紙袋中毎袋盛一升
釀仙醽(别有口訣)
又取大瓷甕可受兩碩八升取藥芽水一碩
五升置盆中以糯米一碩五升炊飯用前粉
水桃花杏花乾末各五大斗和蒸炊拌饙亦
用粉水拌其釜下所然柴亦用金鹽本五茄
也陽實木松木也餘者並不堪炊飯熟停寒
温適所即入大盆中取花鍊乳粉五斗妙麥
麺二十斤擣作末熬黄停冷相和盆中熟揉
相入取蓮子三斗茯苓八斤擣作末入前盆

中苣蕂二斗熬香擣作末和入盆中又取生
地黄汁二斗和拌即入甕中蜜封頭滿三七
日開㸔中心有一盞渌醽半赤如琉璃色是
藥精英酌而服之可以長生餘者盡壓取汁
别盛三瓷甕中即取金鹽花玉豉花共兩碩
分入三甕中更炊糯米兩碩分入三甕中必
使寒温得所仍以麹三斗擣作末和之使封
閉滿七日即熟澄漉別盛甚香美
服神驗
凡服法取雞鳴時於東方鋪五色綵爲太

玄老君座其服藥人著道士衣執簡在西立
面向東望太陽出處想上帝玉女如在目前
燒香啓請云
大道天尊願垂聖䕶使藥山神王幷甘露海
神持赤瓊花五添弟子醽飮使弟子服之延
壽還童即大濟蒼生忠孝君父啓請訖即取
白茅七束分爲七座座上各敷絳繒七尺取
銀盃子七箇共盛醽九合分置七座上呪云
上清妙醽太玄降精我今勤服令我長生呪
訖即各取盃醽盛一大五尊中分爲三服之

令人甚健初服十日令人體多汗十日已後
即無汗使人身漸香滑若瑠璃滿六十日瓊
骨鮮潤七十日丹田麗明九十日顏如桃李
一百日皓髮變青半年八十老翁却如三十
壯少令人力可百夫再一年神㑹通晤二年
可爲地仙三年雲昇可致也服此藥莫限早
晩須即服之仍量性多少若服至十石骨髓
俱換爲仙矣此方要妙萬寶莫傳如其輕泄
殃及七祖不授下士惟傳大仙尹喜頂戴廼
往洞府諸仙受此咸盡飛騰若欲合萬仙來

帥諸靈衞侍即取白龍骨爲粉幷赤金粉和
而服之百无所忌唯須齊潔合之无食臭味
謹如仙法其造藥訣列之於別卷
採樂芽訣(王月一日巳後採陽坡百草芽者是百草藥新芽兼採百草如藥牛)
(微小即軟根代之)欵冬芽(五斗)括蔞芽(五牛)巴㦸天芽(五斗)
(瓦匕㦸天芽以竹芽代之)麥門冬芽(五斗)柴胡芽(五斗)天門冬
芽(五斗)紫菊芽(五斗)覆盆子芽(五斗)地榆芽(六斗)旋覆
芽(六斗)連錢芽(五斗无連錢芽以細辛代之最妙一名積靈革)防風芽
(五斗無防風芽以紫蘭芽代之若得防風根取汁最上)茈胡芽(五斗)鼠粘
芽(五斗)車前芽(五斗)升麻芽(五斗无升麻芽以麻黄代之)忍冬

芽(五斗无忍冬芽取葉莖蒸壓取其汁皆无只以水蘇代之)萎蕤芽(五斗)白
茅芽(一頃)地黄芽(一碩)赤箭根芽(三斗)黄岑芽(五斗若无)
(只取嫩根一百斤壓取汁皆无以白蒿代之能令黒髪)菝葜芽(五斗)芍藥
芽(六斗)白芷芽(五斗)薯蕷芽(六斗兼别取根作粉和麹熬之共釀)麥
門冬汁(兩碩五斗)牛膝汁(一碩五斗)地黄汁(一碩五斗)
口訣曰藥草芽多温爲春陽氣盛必須揀擇
良者其陽坡百草芽取法且連根斸取即摘
取芽於乾土塊上試之汁入土不起者是良
收之土分起者不堪用去之若先曽服丹乳
金石等即多取前件藥芽少取百草芽




通玄祕術




















