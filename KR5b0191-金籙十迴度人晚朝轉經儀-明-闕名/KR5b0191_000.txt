








金籙十迴度人晚朝轉經儀
師堂序立
法事
高功跪啓
具位(臣)某重伸上啓
靈寳玄中大法師眞君靈寳經師君藉師君
度師君正一天師君女師嗣師系師君靈寳
監齋大法師眞君赤明開圖黍珠授受一派
宗師恭望師慈俯回洞鑒臣聞靈寳本章總
百魔之隠韻上品妙首敷十轉之玄功兹再

演於經科庸仰干於師造臣今入意以今引
領官衆升壇轉誦太上洞玄靈寳無量度人
上品妙經第九迴至第十迴敬爲祝延
萬壽保天長存全賴師慈主盟壇席庶使響
徹三天聲聞九地一切有情同沾利益專俟
恩命宣演經科臣等干冐師嚴下情不勝虔
禱之至領衆升壇恭行典式
唱道引至壇前序立
次第升壇上香
信禮

各禮師存念如法
玉音攝炁靈風聚煙紫虚鬱秀輔翼萬仙
千和萬合自然成眞
鳴法鼓二十四通
無上玄元太上道君召出臣等身中三五功
曹左右官使者侍香金童傳言玉女五帝直
符直日香官各三十二人出關啓所言臣今
爲某入意願得太上降賜十方正眞生炁流
注臣等身中令臣所啓速逹經御
無上三十二天元始上帝至尊御前

請稱法位
具位(臣)某大謝謹同誠上啓
太上無極大道虚無自然元始天尊妙無上
帝玄皇高聖太上玉晨大道君靈寳天尊妙
有上帝混沌萬變玄元老君道德天尊至眞
上帝昊天玉皇上帝元陽慈父大道君靈寳
玉母大道君南極天皇上帝北極紫微大帝
朱陵度命天尊后土皇地祇十方無極太上
靈寳天尊巳得道大聖衆至眞諸君丈人三
十二天帝君東華南極西靈北眞玄都玉京

金闕七寳瓊臺紫微上宮靈寳至眞明皇道
君上相上宰上保上傅玄中太皇上帝高眞
三十六部尊經玄中大法師五帝三官四司
九府日月五星南辰北斗二十八宿璇璣玉
衡列象星眞十方無極至眞大神飛天神王
長生無量度人君天眞皇人妙行眞人靈寳
三師監齋大法師侍經五帝玉童玉女典經
玉郎三洞侍經靈寳官屬三界五帝大勲魔
王三界官屬應感眞靈恭望洪慈俯回洞鑒
臣聞空梵成文雖隠顯龍康之劫法輪啓祕

有彌綸宇宙之功顧茲口誦以心惟諒哉聲
發而響應臣某倥侗何取僕遫無庸幸因緣
運之遭逢遂竊篇章而紬繹屬當夜奏再畢
經功分隂分陽考數巳窮於竒耦徹上徹下
䟽恩諒博於高卑稽首歸依無極大道
經心開悟解受持讀誦
至心歸依十方道寳當願衆生起心回向一切信禮
師普上法橋無有障礙
宿命讃
侍經宣第九迴開經科

敷座吟
静念如法
開經玄藴呪
請轉法輪
師題經
誦經畢
解座吟
侍經回向
智惠頌
師同齋官旋至上方上香再拜

臣恭以空洞靈章美成九轉雲營流響透徹
十方恭惟
上方無極太上靈寳天尊上方無極飛天神
王長生大聖無量度人君位鎭圓羅功施洪
覆寳珠勃勃親聞金口之說經雲層峩峩常
與玉京之聽政伏願臨下有赫申命用休隂
陽寒暑得其平物無疵癘日月星辰麗乎正
國有禎祥具有表文謹當宣告
宣表關
焚化

侍經宣第十迴開經科
敷座讃
請轉法輪
師舉經
存思如初
道言昔於始青天中(云云)大量玄玄也
觧座吟
侍經回向
智惠頌
旋至下方上香再拜

臣恭以行香誦經始終十徧祈恩請命表裏
一誠恭惟
下方無極太上靈寳天尊下方無極飛天神
王長生大聖無量度人君命式九圍光被四
表惟總御大小必承宣道化以旁周而普度
天人非推廣經功而莫可伏願錫之終惠介
以純禧大書特書不一書明標功籍有色無
色非有色均囿化鈞具有表文謹當宣告
宣表關
焚化

侍經宣普嘆經文
三聞經
師收經讃
收經得道普福天人無上玄元無邊睿澤當
願
帝王保鎭國祚安寜永樂太平長享清靜(和)
稽首歸依無極大道
師叩齒三十六通心拜十方而退東向心
禮三拜瞑目宻呪曰臣某謹誦元始度人
上品妙經十徧旣同乞發龍軿天神下降

役使六甲七祖飛升我騰上清呪畢叩齒
三通咽液三過北向心禮三拜瞑目呪曰
上皇天眞使我升靈清齋澡錬誦詠靈書
七玄披散上朝太盧廷年長存刻名錄書
呪畢叩齒九通咽液十過
納官如法
臣誦經巳竟向來所出臣身中三五功曹左
右官使者侍香金童傳言玉女五帝直符直
日香官各三十二人請還入臣等身中復於
宮室母令差互後召又到一如故事

師精思還宮畢叩齒三通咽液三過
發願
復鑪如故
仙靈仙官金童玉女五帝五嶽神仙眞人三
炁正神左右龍虎君天仙地仙五靈香官當
今召致十方正炁自然生金液丹碧芝英百
靈衆眞交㑹在此香火鑪前當願十方仙童
玉女侍衞香煙傳臣向來所啓之言速逹徑
御
無上三十二天元始上帝至尊御前

下壇前謝神王
具位(臣)某謹重誠上啓
十方無極飛天神王長生大聖無量度人君
十方飛天使者十天玉女十方一切神仙官
屬咸望洪慈洞回昭鍳向來欽奉
綸音崇修金籙大齋轉誦太上洞玄靈寳無
量度人上品妙經十徧仰勤鑒證幸已周圓
謹竭丹誠徑伸謁謝伏念某等骨相非仙血
屍尚穢宣行雲篆豈能應之手得之心諷誦
天書不過出乎口入乎耳存思迷謬音響號

呶未能致冥慧洞清之天而先招輕泄漏慢
之過仰祈春育曲賜海涵叩謝䟽文謹當宣
讀
宣䟽
䟽文宣竟諒賜鑒觀伏願聖心寛綽宇宙含
洪不加斧鉞之誅曲賜帡幪之造使經教昭
布乎寰宇而道恩光被于邦家法衆虔誠謹
當奉送
直壇引下壇詣幕謝師
師上香再拜

具位(臣)某重伸上啓
靈寳玄中大法師眞君靈寳經師君籍師君
度師君正一天師君女師嗣師系師君靈寳
監齋大法師眞君赤明開圖黍珠授受一派
宗師恭望師慈俯觀謝悃伏以屡控師垣宏
宣寳笈巳蒙開悟幸遂周圓恭詣師階特攄
謝悃臣向來引領官衆升壇轉詠太上洞玄
靈寳無量度人上品妙經第九迴至第十迴
巳遂周圓仰荷師恩克成善念徑殫愚悃謁
謝玄堂重念某體未洞眞故莫窮於玄奥學

不至道愧未造於清虚伏望大造垂恩玄師
錫慶俯憐末學不賜譴訶庶俾家國沾恩存
亡獲福善功圓滿品彚生成干冒師嚴臣等
下情不勝攀戀之至瞻仰天階傾心拜送
修齋
雲輿
向來
念善

金籙十廻度人晚朝轉經儀











