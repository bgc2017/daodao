








上清黄書過度儀階七
　夫弟子在師治受道不得過二十不過度
　二十外受道即過度當沐浴禁誡熏香也
　入靖必先啓師然後行事出入皆拜靖乃
　謝
　　　入靖
第一入靖陽立寅上隂立申上求過者長跪
言某以肉人千載有幸得染道化求法經時
未蒙過度稽首歸依乞丐生活便再拜師答
言今日吉合當爲橋梁求者重言願蒙成就

答曰當爲啓白弟子伏惟受恩復再拜師便
執手引之東向
　　　存吏兵
第二俱東向正立陽左隂右兩手相持叉手
立陽以第二指貫隂第二三指中間各鳴鼓
十二通各思所佩籙上功曹使者將軍吏兵
冠顯衣服羅列行伍衞臣妾前後左右當爲
臣妾致四方生氣消災散禍隨事分别關啓
皆使分明了然(如此一/過止)
　　　思白氣

第三各思丹田白氣大如六寸面鏡出在兩
眉中間漸大光明照耀之頭上下灌身帀體
徹見五藏六府九宫十二室四支五體關節
筋脉孔竅營衞表裏一切莫不朗然(如此一/過止)
　　　思王氣
第四各思王氣春思東方青氣潤澤我身赤
氣相之夏思南方赤氣黄氣相之秋思西方
白氣黒氣相之冬思北方黒氣青氣相之四
季思中央黄氣白氣相之仰頭以鼻納氣低
頭咽之下至丹田中上昇崑崙(三取三/咽之止)

　　　咽三宫
第五各思三元生氣正白來下周帀覆身因
仰頭以鼻納生氣言天一宫生氣當來生我
低頭咽之令滿腹下丹田中上昇泥丸(地水/如天)
(法/呪)咽訖仰頭以鼻納生氣天地水三宫生氣
當共來生我身低頭咽之令滿腹下丹田中
上昇泥丸(三宫生氣浩然正白覆身體貫達五/藏六府十二支干間如此一過止)
　　　啓事
第六啓仍俱東向長跪各鳴鼓十二通臣身
功曹吏出上仙上靈二官直使正一隂陽生

氣治病功曹左右官使者隂陽神決吏官二
人出出者嚴裝顯服住立臣前後咸受臣口
中辭語分别關啓某郡縣郷里中眞官注氣
考召諸官君將吏都候四始四面監察諸官
主考召四君將吏謹上啓
太上无極大道无上玄老大上三炁君將吏
太上老君太上丈人諸官君將吏天師嗣師
係師女師三師君夫人門下生炁諸官君將
吏眞人君將吏太和君將吏黄書契令腹目
君將吏九炁丈人逮召君將吏隂陽生炁度

道君將吏中胎眞人備白君將吏中胎赤白
備泄君將吏中黄戊已百節君將吏隂陽功
曹導化君將吏隂陽眞炁越道君將吏監察
内外開化君將吏消災散禍解厄君將吏天
節地節人節三旄建節四時八節五行爲合
三五功曹斗杓君將吏天地水三官考召諸
官君將吏此下里中營域中化神君將吏官
將百二十人故炁君將吏鬼賊君將吏(臣)某
惶恐白臣以頑愚癡下好道樂生前後某治
炁祭酒眞人某甲進受眞言要語八生大度

之法要當奉行謹有某郡縣郷里男女生某
甲年如干歳好道樂仙今來詣臣求乞過度
奉行隂陽五行三炁先從中元一生上元一
生下元一生三炁相結共成爲道願請監察
内外開化君吏還神復色𥙷炁君吏營域中
化神君將吏天地水三官考召諸君將吏當
爲臣及甲解釋三官考逮撤除死籍著名長
生玉暦得在種民軰中願(臣)及甲精神專固
生炁布染四支五藏各得無他所求者得所
過者度口舌伏匿事竟言功不負效信(臣)某

誠惶誠恐稽首再拜謹以上啓須報奉行
　　　姓屬(云云)
太清(云云)
　　太歳(云云)
　　　地網
第七越地網三過初一過言左无上中過右
玄老後太上合手慈父聖母解脫羅網除我
死籍上我生録
　　　天羅
釋天羅三過𥘉在无上中右玄老後太上對

合手生我者甲子王文卿師父康懐我者甲
午衞上卿師母妞生我活我事在大道與父
母
　　　四尊
第八朝四尊兩手相叉持向寅上一拜長跪
言甲寅明文章道父讃厥又縱厥十某爲(臣)
(妾)消天下大災師言(令有男女生某甲/從臣妾乞丐過度)弟子
言(臣妾令從師某乙/名丐更相過度)共奉行道德乞丐隂陽
和合生氣布流(臣)妾身中釋神專固各得無
他次廻向申上言甲申扈文長道母闡𢶫尤

戎拘爲(臣)妾散地上八方八𢰸次向子上言
甲子王文卿師父(可囊/夏堂)康爲(臣)妾消天下大
災次向午上言甲午衞上卿師母(乃丑/切)爲(臣)
妾散地上八方之禍(呪皆如寅上/法一過止)
　　　存思
第九對坐陽寅上隂申上求度者以兩膝著
外合手隂却兩手膝上陽覆兩手叉掩各𤥨
齒十二通思无上炁正青玄老炁正黄太上
炁正白三炁共爲一混沌狀似鷄子五色混
黄下詣丹田中(如此一/過止)

　　　十神
第十思甲子甲午十神易先思甲午衞上卿
乙未杜仲陽丙申朱伯衆丁酉臧文公戊戌
范少卿甲子王文卿乙丑龍季卿丙寅張仲
卿丁卯司馬卿戊辰季楚卿願遣此十神上
詣上三天曹師言(今有男女生某甲/從臣乞丐過度)弟子言
(臣妾今從師某乙/乞丐更相過度)共奉行道德乞丐隂陽和
合生氣布流臣妾身中精神專固各得無他
當爲甲撤除死籍著名長生玉暦過度九厄
得爲後世種民乙先思甲子至戊辰次甲午

至戊戌
　　　配甲
第十一配十二尊名言甲寅明文章道父讃
厥又縱厥十某甲申扈文長道母闡𢶫尤戎
拘師言(今有男女生某甲/從臣妾乞丐過度)弟子言(臣妾今從/師某乙乞)
(丐更相/過度)共奉行道德乞丐隂陽和合生炁布
流臣妾身中撤除死籍著名長生玉暦過度
九厄得爲後世種民次呼甲子王文卿師父
康(可囊/夏堂)甲午衞上卿師母妞(乃丑/切)次呼乙亥
龎明心道父橐顛託乙巳唐文卿道母▲(該/罷)

(切)次呼乙卯戴公陽道父契欺制乙酉孔利
公道母▲(慈卒慈/律二切)次呼甲辰孟非卿道父杵
祗藻東實甲戌展子江道母㜇(知御/切)次呼乙
丑龍季卿道父㧝寧𤦺男瓦乙未杜仲陽道
母媤
　　　五神
第十二思五神太歳神今月神本命神行年
神今日神願遣此五神上詣三天曹師言(今/有)
(男女生某甲從/臣妾乞丐過度)弟子言(臣妾今從師某乙/乞丐更相過度)共
奉行道德願爲臣妾解除三官考逮解脫羅

網撤除死籍著名長生王暦過度九厄乞爲
後世種民(如此二/過止)
　　　八生
第十三解手八生第一戲龍虎初左无上中
右玄老後太上臣今過度男女生某甲共奉
行道德乞丐隂陽生氣共生臣妾解除三官
考逮解脫羅網撤除死籍著名長生玉暦過
度九厄乞爲後世種民第二轉關初左无上
中右玄老後太上新出老君太清玄元上三
天无極大道第三龍虎交初左无上中右玄

老後太上老君太上丈人三炁君第四龍虎
校初左无上中右玄老後太上帝君天帝丈
人第五龍虎推初左无上中右玄老後太上
九老仙都君九炁丈人等第六龍虎盪初取
上元左无上中取上元右玄老後取上元太
上百千萬重道炁千二百官君第七龍虎張
初取上元左无上中取上元右玄老後取上
元太上太清道君太清丈人玉陛下第八揖
眞人初取上元左无上中取上元右玄老後
取上元太上天師嗣師係師女師

　右解中元二十四氣皆言今有甲乙乞丐
　過度共奉行道德乞丐隂陽生氣共生臣
　妾身願爲臣妾解除三官考逮解脫羅網
　撤除死籍著名長生玉暦過度九厄得爲
　後世種民都畢
　　　解結食(師爲弟子解衣帶結散/髪告者亦解賢者結)
第十四食生吐死法男左女右兩手相义俱
向王伸兩脚坐頭以鼻微微納生氣低頭咽
之俱卧瞑目以口微微吐死氣三卧三坐止
　　　九宫

第十五布九宫法首午天地相臨横畫爲乙
縱畫爲甲
　　　　第一子九陽行下元四隂行五共
呼子九
　　　　第二午九陽行上元四隂行五共
呼午九
　　　　第三卯九陽以左手四指覆横掩
隂右手五指上合爲九置東方共言卯九
　　　　第四酉九隂仰伸左手五指陽覆
右手四指横覆隂指上置西方共言酉九

　　　　第五中九天覆地載陽思肝心肺
脾四藏隂思肝心脾肺腎五藏合爲九共言
中五九位成
　　　(坤兌/二七)(乾/六)
　　　(離中/九五)(兩半/坎一)
　　　(巽震/四三)(艮/八)
共言水流歸末分八至丑陽以左足二指隂
以右足五指又以右手一指併足邊陽指掩
隂足指爲八置丑上共言艮八還作坎一隂
陽共言坎一又命木落歸本分六至亥純陽

右足手各三合爲六掩隂左足上置亥言乾六
還作震三陽以左手一指横掩隂右手二指合
置卯上令對腰言震三又命金剛火強分二至
未純隂陽以左手伸二指横掩隂手上置西南
對肩言坤二還作兊七隂以左手伸四指陽以
右手三指横掩隂指上置西對腰言兊七又命
土至四季分四王已陽以左手三指隂横右手
一指置東南對肩言巽四還思中宫五藏陽思
肝腎隂思心肺脾各竊言中宫五又命火強炎
上自處其郷不分位成又命二四爲肩陽以手

共注隂左眉上二又注右眉上四又命六八爲
足陽以右足注隂左足上六陽以左足注隂右
足上八又命左三右七陽以左手隂以右手共
注隂左腰三陽以右手隂以左手共注隂左腰
七又命戴九履一陽取上元三隂取上元六下
元隂陽各半一又命五在中宫主爲腹實共思
五藏陽腎肝隂心脾肺以心相摩五九宫位成




各言巽呼天門從乾得一便行五各言乾五
退報五又行五各言中退又行五各言巽五
退報五又言艮八髙舉散三從坤便行五各
言艮五退報又行五各言坤五退報又言震
雷動澤從兊得二便行五各言兊五退報又
行五各言震五退報又言坎不獨立從離取
四便行五各言離五退報又行五各言坎五
退報又言三五縱横齊等如一(四十五/氣畢)
　　　度甲首東卯度乙首南午卧
第十六躡紀第一陽躡紀下隂左邊卧乙卧

戴右手第二指甲起以左手第二第三指中
間相叉持乙指舉左足於前右足横後因舉
左足三摩乙心呪曰中央戊已百節君吏四
時八節千二百官君吏輔臣過某三橋之下
因舉左足從乙心度乙右南行西旋北轉至
乙右脇邊十一跡(第一隂躡紀下陽右邊卧/甲卧戴左手第二指乙起)
(以右手第二第三指中間相义持陽指舉右/足於前左足横後因舉右足三摩甲心呪曰)
(中央戊已百節君吏四時八節千二百官君/吏輔妾過某三橋之下因舉右足從甲心度)
(甲左東行北旋西轉/至甲左脇邊十一跡)第二散歩還申更叉乙
指舉左足於前右足横後因舉左足三摩乙

心呪跡如前(第二散歩還寅更义甲指舉右/足於前左足横後因舉右足三)
(摩甲心呪/跡如前)第三散歩還申更叉乙指舉左足
於前右足横後因舉左足三摩乙心呪跡如
前陽行繞三周帀還隂左卧陽起乗魁上行
三氣三取三元三咽畢(第三散歩還寅更义/甲指舉右足於前左)
(足横後因舉右足三摩甲心呪跡如前隂行/繞三周帀還陽右卧陽起乗魁上行三氣三)
(取三元/三咽畢)甲因起以右手捧崑崙左手摩泥丸
左廻三過因將面從左邊下至泥丸言左无
上三取上元因度右邊報之三過又以左手
捧崑崙右手摩泥丸右廻三過因將面右邊

下至泥丸言右玄老三取上元復左邊報之
三又以右手捧崑崙左手摩泥丸初左廻次
右廻又左廻合三周將從面上直下至命門
言太上三取三元因度右邊報之三即還左
以右手扶崑崙左手摩左邊中元左乳下左
廻三過直將下至泥丸言在左无上度右報
三乂以左手扶崑崙下右手摩右中元右乳
下右廻三過直將下至泥丸言右玄老復還
左報三以右手扶崑崙左手摩泥丸左廻次
右廻又左廻合三周將面上直下至命門言

太上因度右報三即還左以右手扶崑崙左
手摩丹田左邊臍下丹田左廻三過直下將
至命門言左无上又度右報三以左手扶崑
崙右手摩丹田右邊右廻三過直下將至命
門言右玄老復還左報三以右手扶崑崙左
手摩絳官初左廻次右廻又左廻合三周直
下將至丹田左右廻三下至命門言太上因
度右報三
　　　思三氣
復還左正偃卧思神左无上氣正青右玄老

氣正黄太上氣正白貫臣妾身六甲五藏支
干間左上右下周帀一身還治(臣)妾下丹田
中上昇崑崙山
　　　思一宫
太清玄元青氣左上右下繞一宫太素白氣
左上右下繞一宫太初赤氣左上右下繞一
宫太始黄氣左上右下繞一宫肝氣正青左
上右下繞一宫肺氣正白左上右下繞一宫
心氣正赤左上右下繞一宫脾氣正黄左上
右下繞一宫腎氣正黒左上右下繞一宫一

宫者下丹田中有眞人君治其中存思諸氣
皆圍繞一宫三重(隂右上左/下如上法)
　　　自導
思氣神都畢甲因以手自導以左手將左乳
邊至足言左无上三過止又以右手將右乳
邊至足言右玄老三過止次以左手將額上
直下下至丹田太上右手隨之如此三將三
言之便乗魁起不受三五龍行上復以右手
摩下丹田三便詣生門以右手開金門左手
挺王籥注生門上又以左手扶崑崙右手摩

命門縱横三言水東流雲西歸隂養陽氣微
微玄精滋液上詣師門甲又呪神男持關玉
女開戸配氣從隂以氣施我乙呪隂陽施化
萬物滋生天覆地載願以氣施臣妾身
　　　甲乙呪法
第十七甲呪吾欲乗天綱入地紀四時五行
各自當眞人不得動揺持紀綱五氣自附玄
且黄歸吾五藏自生光乙呪吾欲偃地承天
合隂陽四時五行各自當眞人不得動揺持
紀綱五氣自附玄且黄歸吾五藏自生光甲

以左手扶道父呪曰一君在吾前二君在吾
後爲吾禐除災害惡逆一切皆令消滅注左
三言左无上注右三言右玄老注上三言中
太上言臣妾有某甲乞丐過度共奉行道德
乞長生久視得爲種民注中央三言左无上
右玄老太上三氣共生臣妾身混沌爲一名
曰桃康舍止北極號曰子丹衣服五色赤幘
大冠金牀玉榻五色欄干珠玉斗帳正當命
門神男玉女侍兩邊陽氣左轉隂氣右旋上
至太清下至无下常遊九宫五藏六府之間

領録羣神案録召名不得逋亡長在我身與
我俱仙仰頭鼻三納生氣三五七九咽陽言
天道行乙言地道行便進入生門中令半首
又呪柳君妞君萬神生吾欲揺天動地五君
各自諦乙呪柳君妞君丹田府吾欲動地揺
天身中五神各自堅徑進淵底閉口以鼻納
生氣口吐之三琢齒言九一生其中小退還
半首度甲先行始生氣
　　　支干數
甲子旬生天始生丙寅地始生壬申甲戌旬

生天始生丙子地始生壬午甲申旬生天始
生丙戌地始生壬辰甲午旬生天始生丙申
地始生壬寅甲辰旬生天始生丙午地始生
壬子甲寅旬生天始生丙辰地始生壬戌次
行三五七九退報又行二四六八退報又行
五氣退報六咽(度乙先行始生次二四六八/退報又行三五七九退報又)
(行三氣退報取/上元氣三咽之)便躡紀下(不受三五/龍倒下)
第一隂躡紀下陽右邊卧陽卧戴左手第二
指隂起以右手第二三指中間相叉持陽指
舉右足於前左足横後因舉右足三摩甲心

呪中黄戊已百節君吏四時八節千二百官
君吏輔妾過某三橋之下因舉右足從甲心
度甲左東行北旋西轉至甲右脅十一跡(第/一)
(陽躡紀下隂左邊卧隂卧戴右手第二指陽/起以左手第二三指中間相叉持隂指舉左)
(足於前右足横後因舉左足三摩乙心呪中/黄戊已百節君吏四時八節千二百官君吏)
(輔臣過某三橋之下因舉左足從乙心度乙/左南行西旋北轉至乙左脇令成十一跡)
第二散歩還寅义甲指舉右足於前左足横
後因舉右足三摩甲心呪度跡如第一(第二/散歩)
(還申叉乙指舉左足於前右足横後/因舉左足三摩乙心呪度跡如第一)第三散
歩還寅悉復如前(第三散歩還/申悉復如前)

右過陽三繞周帀行三繞帀隂還陽右卧陽
起乗魁上行三炁取上元三咽畢(右過隂三/繞周帀行)
(三繞帀陽還隂左卧陽因起乗/魁上行三炁取上元三咽畢)
第一陽躡紀下隂右邊隂卧戴右手第二指
陽起以左手第二三指中間相叉持隂指舉
左足於前右足横後因舉左足三摩乙心呪
曰中胎眞人長三寸二分填乙絳宫攝録生
官三萬六千神長守乙體與乙俱仙因舉左
足從乙心度右南行西旋北轉至乙左脅令
成十一跡(第一隂躡紀下陽右邊陽卧戴左/手第二指隂起以右手第二三指)

(中間相叉持陽指舉右足於前左足横後因/舉右足三摩甲心呪曰中胎眞人長三寸二)
(分填甲絳宫攝録生官三萬六千神長守甲/體與甲俱仙囚舉右足從甲心度左東行北)
(旋西轉至甲右/脅令成十一跡)第二散歩還寅更义甲指舉
右足於前左足横後因舉右足三摩甲心呪
跡如第一(第二散歩還申更叉乙指舉左足/於前右足横後因舉左足三摩乙)
(心呪跡/如第一)第三悉復如第二
右過隂三繞周帀陽還隂左卧陽因起乗魁
上行三氣取上元三咽畢(右過陽三繞周帀/隂還陽右卧陽因)
(起乗魁上行三氣/取上元三咽畢)甲言天道畢乙言地道畢
悉三叩齒各呪曰三五成日月出窈窈入𡨋

𡨋眞氣入正氣通神氣布道氣行姦邪鬼賊
皆消亡視我者盲聽我者聾敢有謀圖我者
反受其殃便二十四息止小退言太初君令
半首呪曰一君在吾前二君在吾後爲吾破
除災害惡逆一切皆絶太隂中又小退念太
素又退太始君出朱門便龍倒下隂右邊以
左手扶崑崙右手摩中元三言左无上右玄
老太上三取上元氣摩下元呪曰水流歸末
木落歸本金剛火強土王四季因度還左各
正身平卧叉手過泰清十二叩齒三五七九

咽鼻微微納生氣至三五七九二十四氣都
畢
　　　還神
第十八便思還諸神隂陽各以兩手交額上
各思解氣无上氣正青還臣妾左腎中三玄
老氣正黄還臣妾脾中二太上氣正白還臣
妾右腎中五脾氣正黄右上左下還臣脾中
四腎氣正黒右上左下還臣腎中(隂宫左/上右下)七
肺氣正白右上左下還臣肺中六心氣正赤
右上左下還臣心中九泰始氣正黄右上左

下還治玉堂宫中八肝氣正青右上左下還
臣肝中十太素氣正白右上左下還治長命
宫中太初氣正赤右上左下還治絳宫中太
清玄元氣右上左下還治(臣)妾左腎中太清
氣正青右上左下還治建髙宫中太素白氣
右上左下還治臣右腎中肺爲華蓋宫心爲
絳宫肝爲紫微宫膽爲長命宫脾爲明堂宫
胃爲太倉宫腎爲雙合使者五城十二樓常
與赤子俱各還吾宫室中
　　　王氣

第十九各以兩手相摩令熱以摩面及身體
春思肝爲紫微宫其色青潤澤有光青氣從
鼻中出大如九寸面鏡漸大覆面一身鬱青
夏思心爲絳宫其色赤潤澤有光赤氣從鼻
中出大如八寸面鏡漸大覆面一身通赤秋
思肺爲華蓋宫其色白潤澤有光白氣從鼻
中出大如六寸面鏡漸大覆面一身皓白冬
思腎爲雙合使者其色黒潤澤有光黒氣從
鼻中出大如五寸面鏡漸大覆面一身黤黒
四季土王思脾爲黃庭宫其色黃潤澤有光

黃氣從鼻中出大如三寸面鏡漸大覆面一
身薰黄便以右手自摩兩乳間又下手三摩
左右邊丹田又偏下手從臍下摩之無復數
竟叉手過頭上引氣從兩足上兩脛中上至
關元中夾脊膂三道上(隂右青左白中黃/陽左青右白中黄)逕
入泥丸中竟髮標復引氣還下(隂左青右白/中黄陽右青)
(左白/中黄)從髮本額上兩眉經面如中下入口鼻
喉嚨經五藏下至兩脚十指復還上手如前
法三上三下還藏下丹田中
　　　兒廻

第二十嬰兒廻(陽屈左脚在右脚下以右手/持左脚大指引之因右轉隂)
(屈右脚在左脚下以左手持右脚大/指引之因右廻轉仍以兩脚相距)陽先以
右足距隂左足隂以右足距陽左足次又陽
以右足距隂左足隂以右足距陽左足一徃
一還竊言左无上右玄老太上如此三徃三
還止
　　　斷死
陽將膝鵠座以兩手從額將上至足以兩手
各引足大指坐又以兩手歴兩膝一過(名斷/死路)
隂對作因望元元陽以兩手將丹田經命門

歛還至玉父以大拇指及手肧厲面上舉手
髙頭於下望玉室隂卧小舉頭望元元騰天
陽騰天踖地蝶翅而下(陽兩手按黃土名曰/踖地自長跪舉手髙)
(頭名曰騰天因下手/著後名曰蝶翅而去)陽以左手叉隂右手俱
作龍倒三過(從頭上過男左廻/女右轉自還相向)次重越地網
如上(初言左无上中言/右玄老後言太上)慈父聖母解羅脫網
除我死籍上我生録次重釋羅(初左无上中/右玄老後太)
(上)生我者甲子王文卿師父康懷我者甲午
衞上卿師母妞生我活我事在大道與父母
　　　躡時

躡十二時相叉陽左足躡寅右在中言甲寅
道父十某爲臣妾消四方之災隂右足躡申
左在中言甲申道毋留爲臣妾散四方之禍
陽次卯隂次未呪如初交已亥周寅申每一
周呪曰生我者師父康懷我者師母妞生我
活我事在大道與父母(三周/止)
　　謝生
次謝生相叉向寅言甲寅道父十師言(向有/男女)
(生某甲從臣某/乙乞丐過度)弟子言(臣妾從師某乙/乞丐更相過度)共奉
行道德蒙恩如願各得無他恩惟道父十某

爲臣妾消四方之災再拜次乙卯道父契周
十二時呪如寅
　　　言功
次言功俱東向叉手長跪鳴鼓十二通
(臣)謹啓功曹使者隂陽神功曹生炁君將吏
中胎眞人赤白君將吏黄書契令腹目君將
吏此里域中眞官注氣監察考召諸官君吏
天師嗣師女師三師門下生氣君將吏隂陽
生氣度道君將吏九氣丈人逮召君將吏天
地水三官考召君將吏消災散禍解厄君將

吏臣妾等某惶恐白臣以頑愚好道樂生(師/言)
(向啓有某郡縣郷里男生甲乙從臣妾乞丐/過度弟子言臣妾向從師某乙乞丐更相過)
(度)謹按師法與甲共奉行道德三五七九之
化隂陽之施男女更相過度蒙恩如願精神
專固兩相含生各得無他謹遷隂陽功曹生
氣君將吏兵士詣上三天曹中宫録署分别
遷達如天曹舊儀無令失意以宣勞苦受功
事竟各親所職保守如故願令臣等長生久
視過度災厄削除死籍更著生名玉暦爲後
世種民軰中以爲効信(臣)甲乙等誠惶誠恐

稽首再拜以聞
　　　姓屬(云云)
泰清(云云)
　　　太歳(云云)
次復官言臣妾所出契令諸官六甲諸神日
行道事還入中宫三叩齒咽
願念法三上香一心願師言(今有男女生甲/從臣妾乞丐過)
(度)弟子言(臣妾從師某乙/乞丐更相過度)共奉行道德和合
三氣乞長生不死願以是功德歸流臣妾身
故歸身歸神歸命大道臣妾首體投地自歸

三尊扶是功德歸流臣妾身願學道得道求
仙得仙還年却老長生無窮昇入無形與道
合同出靖時呪一君在吾前二君在吾後爲
我破除四方之災皆令執伏兩手破除而出
戸
　　　言功
上言謹按文書臣妾以頑愚六蔽好樂長生
之術眞言要語奉承黃書契令大度之法要
當奉行輙有某郡縣郷里男女甲乙年如干
歳好道樂仙今月日時詣臣妾求乞過度奉

行道德三五七九二四六八三三之氣蒙恩
如願精神專固各得無他謹承師法拜章一
通願爲臣妾身中三官考召君吏黄書契令
腹目君將吏中黄戊已百節君吏眞一君將
吏太和君將吏天節地節人節三旄建節四
時八節五行爲合三五功曹斗杓君將吏中
胎眞人赤白涌白泄君將吏九氣丈人逮召
君將吏此某郡縣郷里中用事生氣諸官君
將吏等言功三百等將吏言功二百等兵士
言功五十等上詣中宫二宫謁受收録署便

曹隱職各加其秩等數加常科比無令恚恨
者某有千罪萬過併蒙赦貫臣妾及某身中
隂陽生氣通利五藏六府十二宫室肌骨堅
強面目潤澤横行天下覆載成就乞丐爲後
世種民令惡逆絶滅口舌官符一切執伏以
爲効信恩惟慈父聖毋分别求哀操過度謝
生言功中章一通上詣上三天曹


上清黄書過度儀
