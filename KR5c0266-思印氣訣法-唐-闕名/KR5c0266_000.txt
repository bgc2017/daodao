








思印氣訣法薄八
印封山川河海江湖先叩齒十二通向所印
地左手捻都監訣閉氣歩九跡若山川者思
作鹵簿天官吏兵隨方色皆持鉤鑲鉞斧大
行分散山林間炎山如獵狗開目廓山林木
口吸氣内左咋微吞氣目中新鍜林神三人
衣赤幘在口中三舉目大視三吸氣咋三吞
氣三人主引氣如牽縮入口中羅網口左咋
吞之入腹中山川河海江湖皆三舉目營五
吸氣三咋一嚥氣滿吞之合九咋然後口吸

氣向印祝二十八宿三官約誓黄神越章十
二時百二十禁防令氣聚精縮氣印山山崩
印邪邪消印鬼鬼死印叛叛亡即還印盜賊
刀兵毒疫及諸山賊盡皆摧折便左手持印
封之閉氣二十便持印去以某口四面吹惡
氣左手書地作井字去勿顧存肝中三人衣
青衣赤幘鉤鑲鉞斧存心中三人衣赤衣赤
幘鉤鑲鉞斧存肺中三人衣白衣赤幘鉤鑲
鉞斧存脾中三人衣黄衣赤幘鉤鑲鉞斧存
腎中三人衣黑衣赤幘鉤鑲鉞斧手抑頭視

目歷山三過畢如法氣數以百二十章印懸
官法常印竈前井圊附左右人家奴婢叛及
去絆馬皆當順封其跡必去逆封其跡必還
雷電霹靂在人屋舍左右前後先三吸取霹
靂邪氣嘘印中封宅四角克止
惡人欲擊人以印封其命上
若疫氣流行以眞朱投印齒中封人門户上
若封符廟當入廟捻都監訣閉氣向四面吸
廟神畢嘘印齒上印五酉送鬼法若有山石
及大樹比伐之爲作穴足容印以竈土若酒

和之著於穴中間閉氣十二息禹歩印之呪
曰
太上老君千兵萬騎收捕天下大樹之精髙
山之靈黿鼉龜鼈魍魎魃魅天下五酉狐狸
老獺伏死天罡下斬頭截舌不得動作急急
如律令
惡人逆吏當見中傷封之法見逆人便引左
氣十二加右以印向之仍進三歩閉氣三通
閉目一氣便心咒曰
天道通我日月利我星辰保我四時養我五

行成我謀議呪詛惡人逆吏伏屍天罡下急
急如北斗越章律令
封門户齗鬼法文作章鑿穿如印大赤土著
中向人家商角徵羽上印之畢禹歩著門上
字向外咒曰
里社邑君道上二玄三元四始甲子諸官君
門伯戶丞直竈君宅中里更青龍白虎朱雀
玄武天一貴人六合天后道民某甲家口如
干人今居某里中與太上有約天師有言使
甲家從年竟歲無他灾患縣官消伏逆惡滅

亡盜賊者絶口舌不生水火伏死又却五兵
隂陽利幸男女貴昌宅中安穩無有羣殃吏
兵北斗與日月列行印神眞符保以金剛急
急如律令
法解考隂灾當天罡加灾者以今日之神名
呼三過閉氣極息印向天門左足加右迴進
二跡三呼太上無極大道太上老君太上三
氣君玉陛下天師祭酒受天之經案天之紀
四時五行斬無道之子千精萬邪伏不敢起
急急如律令

名山大澤符廟封之法向王散髮禹歩三過
閉氣二十四便視天見一人長三千萬丈烏
衣赤幘手持三五神符來集印上狀如二寸
一分亦取土著上左足加右九躡上次以印
向鬼次土著廟前去二十歩許閉氣三過一
呼左太上右玄老太上收汝䰟急急如律令
若去廟遠者可以印内懷中三過閉氣呪印
三五列行北斗縱横三台五斗今在我後千
鬼萬神莫不越走急急如律令
若天行時病厄急以印宿露著案上一宿旦

以香水一斗亦可五升洗之以眞朱粉之往
病家未至三五十歩存心為火在前徑往焼
病人家屋令目見蕩盡次存腎氣作水往殺
火次進視病人左手捧心呪曰
君予眞何以太上生汝便以左足加右引左
氣十二加右以印印額上氣止厭光怪者以
印内懷中白紙著竈上以清水一升著竈前
次閉氣三通以印泥上過左回轉閉氣而去
若千里外速行不得隂闇恐懼不安可取井
中土一斗著器中令乾槁平旦以印印之向

東閉氣握固九過還土著井中
若亡人復冢墓不安可以眞朱著印齒中以
白素辟方一尺印之遂封著隧中次作著床
頭無鬼不安穩千神皆懽樂復連斷絶
若蠶不收女子不冝蠶及宅中虚耗可以鐵
人各二枚埋著竈中以印印向王次土甎辟
方一尺印之著圊前去圊三尺以印字向王
也
若家有火厭之者以大板長一尺二寸廣七
寸朱書上作元官考生君天帝精鬼神懸著

圊前吉
若天灾疫氣流行鬼殺人千師萬術不敢禁
可以青竹十二節著井中斷之竹節長三寸
三分一宿取之以白米三升酒三升著器中
又一宿次以竹著酒中又一宿平旦以一合
與一人服之皆令王日作之服之向王服
若家女水淹則不行大家饒人口别住心可
房房各作斷之一法天罡日取井華水一升
向王再拜印著水中散髮東向以左手三攪
水令轉以右足左御髮便却歩二十四跡以

水投竈中勿令人知之




思印氣訣法















