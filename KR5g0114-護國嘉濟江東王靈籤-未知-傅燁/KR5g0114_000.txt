








䕶國嘉濟江東王靈籖
　　　第一
巍巍獨步向雲間玉殿千官第一班富貴榮
華天付汝福如東海壽如山
　解曰雲間獨歩拔萃超群名高甲第談笑
　功勳終身光顯皆天所相禄厚壽高意稱
　謀望
　聖意功名遂福禄全訟得理病即痊桑麻
　熟婚姻圓孕生子行人還
　　　第二

盈虛消息緫天時自此君當百事宜若問前
程歸縮地更須方寸好修爲
　解曰萬事乘除隨時而處否往泰來事無
　齟齬若保終吉更宜修爲切勿妄動萬福
　來宜
　聖意訟宜和病宜禱功名有遟莫躁求財
　平問婚好若妄爲言莫保
　　　第三
衣食自然生處有勸君不用苦勞心但能孝
悌兼忠信福禄來成禍不侵

　解曰冨貴前定不必强求徒勞心力反致
　傷憂事親待人動合循理天必祐之有泰
　無否
　聖意問名利自有時訟和吉病瘥遟求財
　平婚未宜宜謹守免憂疑
　　　第四
去年百事頗相宜若較今年時漸衰好把瓣
香吿神佛莫教福謝悔無追
　解曰先凶後吉時運將泰謀事無成頓非
　前比秉誠禱神以求福祉否則不覺悔無

　及己
　聖意功名無財禄輕不宜訟婚未成病難
　愈行阻程若求吉禱神明
　　　　第五
子有三般不自由門庭蕭索冷如秋若逢牛
鼠交承日萬事廻春不用憂
　解曰榮枯有時不由人力泰運將亨終於
　否極日月子丑凡事皆吉如木逢春轉見
　榮益
　聖意財禄耗功名遟訟終吉病可醫婚宜

審行人歸待時至百事宜
　　　第六
何勞鼓瑟更吹笙寸步如登萬里程彼此懷
疑不相信休將私意托濃情
　解曰凡事勞力有退無進謀望不成懷疑
　不信求和未合將圓未圓只宜守己不宜
　變遷
　聖意功名無財禄散病難痊防難産婚不
　成訟未判行人遟休嗟歎
　　　第七

仙風道骨本天成又遇仙宗爲主盟指日丹
成謝巖谷一朝引領向天行
　解曰天生富貴况得人助凡骨成仙升騰
　雲路庶人遇貴財物皆聚百事大吉何必
　疑慮
　聖意圖名遂求財豐訟得理病不凶行人
　至夢非熊陰地吉婚姻同
　　　第八
年來耕稼苦無收今歲田疇定有秋况遇太
平無事日士農工賈百無憂

　解曰凡事求謀昔否今泰時運將亨有喜
　無害士農工賈悉逢佳㑹財物倍收悉均
　内外
　聖意士領薦人獲財訟即解病無災問行
　人即便回謀望吉嘉慶來
　　　第九
望渠消息向長安常把菱花仔細看見說文
書將入境今朝喜色上眉端
　解曰謀望已久忽得奸音文書到手喜在
　目今利有攸往財獲千金所謀遂意凡事

　稱心
　聖意名與利便到頭訟即勝病即瘳孕生
　男婚可求行人至百無憂
　　　第十
病患時時命蹇衰何須打瓦更鑽龜直教重
見一陽復始可求安仗佛持
　解曰命運多蹇疾病連綿但宜修省托在
　蒼天直須冬至禱神方痊凡百謀望作事
　必遷
　聖意名難圖財禄失病留連訟未息行人

　遟求神吉莫貪求宜守一
　　　第十一
今年好事一番新富貴榮華萃一身誰道機
關難料處到頭獨立轉傷神
　解曰命運難亨亦不如意吉中有凶事實
　無濟切莫貪求出外不利如或妄動福消
　禍至
　聖意莫貪求名未遂財禄平訟不利病者
　凶事不濟問行人多阻滯
　　　第十二

營爲期望向春前誰料秋來又不然直遇清
江貴公子一生活計始安全
　解曰作事遟疑求望耒遂清江貴人望之
　如意萬一他求徒勞心志且謹踐修以俟
　時至
　聖意求名遟財未至病改醫訟宜忌行人
　歸孕生貴有所遇方吉利
　　　第十三
君今庚甲未亨通且向江頭作釣翁玉兎重
生應發積萬人頭上逞英雄

　解曰命運當蹇凡事遟遟且宜守舊藏器
　待時年與日月逢卯則宜或遇望日方稱
　所爲
　聖意時未亨宜守舊遇卯日名利就病遟
　愈訟終利行人歸事終濟
　　　第十四
一見佳人便喜歡誰知向後有多般人情冷
暖君休訝歷涉應知行路難
　解曰事望團圓反生齟齬人多無情恐難
　憑據只宜自省毋爲他誤戒之戒之且疑

　且慮
　聖意始雖易終則難名利失病未安訟反
　覆孕生女行未歸事多阻
　　　第十五
兩家門户各相當不是因縁莫較量直待春
風好消息却調琴瑟向蘭房
　解曰兩意未合百事難諧門户可慮亦恐
　成乖且待來春萬事方佳若或妄動徒勞
　心懷
　聖意婚未合訟未决名利遟信音缺孕難

　生防口舌非知己莫妄說
　　　第十六
官事悠悠難辯明不如息了且歸耕傍人扇
惑君休信此事當謀親弟兄
　解曰訟事未决且宜從和傍人扇惑平地
　風波愼勿輕信自投網羅謀之兄弟誰能
　奈何
　聖意訟難明和爲貴名利無行人至婚未
　成病有祟財莫貪終無利
　　　第十七

田園價貫好商量事到公庭彼此傷縱是機
關圖得勝定爲後世子孫殃
　解曰事依本分自有前程若用機關反害
　其身如作交易當合人情若是妄作難保
　和平
　聖意事悖理訟必傷名利未亦如常行人
　阻病宜禳且謹愼保安康
　　　第十八
知君指擬似空華底事茫茫未有涯牢把脚
根踏實地善爲善應永無差

　解曰作事未成空自指擬且宜緩圖急則
　損己更宜向善禱神求安轉禍爲福可免
　多端
　聖意名利無終則有病禱安訟勿闘行人
　遟事難就且向善祈福佑
　　　第十九
嗟子從來未得時今年星運頗相宜營求動
作都如意和合婚姻誕貴兒
　解曰久困沉埋時運今泰作事自成名利
　且快更無阻滯宜爲買賣士庶占之皆爲

　吉卦
　聖意作事吉名利遂婚姻成訟得理孕生
　貴行人至病易安皆吉利
　　　第二十
一生心事向誰論十八灘頭說與君世事盡
從流水去功名富貴等浮雲
　解曰心事未决且宜緩圖時世縱急自有
　神扶凡事退省終保無虞更加修省可履
　亨衢
　聖意訟終凶止則吉名利輕病即釋行人

　遺婚遟疑凡作事且隨時
　　　第二十一
與君夙昔結成寃今日相逢那得縁好把經
文多諷誦祈求户口保嬋娟
　解曰舊有夙寃作事隨縁急宜向善方保
　安全力行好事心契上天變凶爲吉出自
　福田
　聖意事無成病禱愈出不宜訟有理疾有
　寃求神解若欲貪終必敗
　　　第二十二

碧玉池中開白蓮裝嚴色相自天然生來骨
格超凡俗正是人間第一仙
　解曰事見明白不假人爲更宜出入切莫
　遟疑士人占此高攀桂枝一切謀望好趁
　明時
　聖意訟决勝名易成病即愈財即盈婚姻
　合貴子生家道盛百事亨
　　　第二十三
花開花落任春風貴賤窮通百歳中似子榮
華今已矣到頭萬事緫歸空

　解曰凡百謀事自成自敗始須快意終實
　成害吉中有凶否生於泰若不歛藏後憂
　方大
　聖意名與利似虚花訟解散病愈加婚未
　合行人賖事無就徒咨嗟
　　　第二十四
一春萬事苦憂煎夏裏營求始貼然更遇秋
成冬至後恰如騎鶴與腰纒
　解曰春日謀望事多不成夏秋冬月却始
　光亨更宜出入福禄豐盈營求如意時至

　即行
　聖意名利有莫躁爲公訟解婚姻宜行人
　遠病瘥遟富與貴自有時
　　　第二十五
寅午戌年多阻滯亥子五月漸亨嘉更逢玉
兎金鷄㑹枯木逢春自放花
　解曰春夏秋時作事遟疑直至三冬凡事
　亨通卯酉月日所謀即吉待此時來枯木
　花開
　聖意訟多憂終則吉名利遟婚姻吉孕欲

　保作福力問行人歸有日
　　　第二十六
年來豐歉皆天數自是今年旱較多與子定
期三日内田疇沾足雨滂沱
　解曰吉凶天數目下多迍直待時至如木
　逢春禱求皆應定在三辰謀望必遂好事
　臨門
　聖意名與利今雖損若遇時便反本訟可
　解病可安遠行至辛信還
　　　第二十七

世間萬物皆有主一粒一毫君莫取英雄豪
傑自天生也須步步循䂓矩
　解曰貧富分定切莫强求若或妄取必獲
　後憂且宜守舊更勉進修心行平等自獲
　天休
　聖意訟莫興病醫審名與利付之命行人
　遟婚未定凡有求且安分
　　　第二十八
公侯將相本無種好把勤勞契上天人事盡
時天理見材高豈得困林泉

　解曰榮華富貴勤勞得之目下雖困後必
　逢時切宜自恕更勉修爲人事既盡天理
　可知
　聖意訟與病久方解名與利姑少待若失
　物尋必在雖暫困終必泰
　　　第二十九
祖宗積德幾多年源遠流長慶自然更若操
修無倦意天須還汝舊青氊
　解曰積善之家必有餘慶子孫衆多門户
　昌盛若更修持福力愈勝依舊榮華事皆

　前定
　聖意天福善生貴子病者安訟得理名必
　得仍得利行人歸皆如意
　　　第三十
奉公謹守莫欺心自有亨通吉利臨目下營
求且休矣秋期與子定佳音
　解曰公平處己切莫自欺福禄雖有更可
　待時若要進取未可施爲凡百謀望秋以
　爲期
　聖意利雖有莫妄作訟宜和病勿藥名待

　時婚有約但存心安且樂
　　　第三十一
秋冬作事只尋常春到門庭漸吉昌千里信
音符遠望萱堂快樂未渠央
　解曰凡百謀望秋冬平平春來謀望次第
　光亨遠行有信所作皆成家道清吉可保
　安寧
　聖意訟漸吉病漸康財始達名始彰行人
　近婚姻良家道吉福禄昌
　　　第三十二

勞生汨汨竟何歸疾病兼多是與非事到頭
時渾似夢何如休要用心機
　解曰謀事多差徒自勞心口舌交至禍患
　來侵何如退歩暫隱山林處其所存可遇
　知音
　聖意訟終凶名未通病者險財亦空婚未
　合是非叢行人阻事不同
　　　第三十三
不分南北與西東眼底昏昏耳似聾熟讀黄
庭經一卷不論貴賤與窮通

　解曰是非莫管一任紛紛見如不見聞似
　不聞毋分貴賤宜養心神定則能應福自
　駢臻
　聖意訟莫爭病難愈名與利莫貪取問行
　人信尚阻能修善有神助
　　　第三十四
春夏纔過秋又冬紛紛謀慮攪心胸貴人垂
手來相援休把私心情意濃
　解曰一歲營謀未有發達方得貴人垂手
　提挈漸漸亨通可免激括莫信私人巧言

　闘謀
　聖意訟可憂病未瘳財禄散無遠謀行人
　動婚莫求防口舌免悶憂
　　　第三十五
一山如畫對清江門裏團圓事事雙誰料半
途分拆去空帷無語對銀缸
　解曰墳宅雖吉命運未通家神招禍奸事
　成空夫妻離散骨肉西東事皆不遂有始
　無終
　聖意訟終凶宜謹防病者險作福禳行人

　阻財有傷婚不合謹行藏
　　　第三十六
功名富貴自能爲偶着仙鞭莫問伊萬里鵬
程君有分吳山嶺上好鑚龜
　解曰富貴分定遟速有時藏器待時君莫
　怨遟掀天事業時至即爲若到天邊便可
　决疑
　聖意名與利在晚成訟得理病漸亨問遠
　信阻行程婚可合孕將生
　　　第三十七

焚香來吿復何辭善惡平分汝自知屏却昧
公心裏事出門無礙是通時
　解曰作善降祥作惡降殃何必禱神常自
　揣量公心莫昩勉爲善良前程通大可保
　安康
　聖意訟和吉病禱安求財少問名難婚可
　合行人還宜向善保團圓
　　　第三十八
蛩吟唧唧守孤幃千里懸懸望信歸等得榮
華公子到秋冬括括雨霏霏

　解曰作事無聊空目惆悵縱得好音依然
　悽愴遠謀不遂心神徒䘮家道未安禱神
　陰相
　聖意莫問財休鬥訟遠未回病亦重婚無
　成多恠夢且求神毋妄動
　　　第三十九
北山門下好安居若問終時愼厥初堪笑包
藏許多事鴻鱗難便好修書
　解曰靜地安身莫渉非理欲保終吉作事
　謀始毋惑人言切防害己勿輕傅信暗中

　有鬼
　聖息病擇醫訟宜解求財無終必敗婚且
　審行須待謹修爲過必改
　　　第四十
新來換得好䂓模何用隨它步與趨即聽耳
邊消息到崎嶇歷過見亨衢
　解曰謀望更改修爲儘好何必依人可宜
　遠到須歷艱難必獲好報平歩青雲榮捧
　恩詔
　聖意名終成訟得勝孕生男保無病行人

　回婚宜定事須遟有餘慶
　　　第四十一
自南自北自東西欲到天涯誰作梯遇鼠逢
牛三弄笛好將名姓榜頭題
　解曰渉歷艱難謀望未就冨貴榮華顯達
　在後若問名利必待子丑聲譽顯赫題名
　榜首
　聖意訟無定終有遇病多憂擇醫愈信即
　到婚終好凡所謀愼勿躁
　　　第四十二

我曾許汝事和諧誰料修爲汝自乖但改新
圖莫依舊營謀應得稱心懷
　解曰神許和合自乖所爲急須改變方得
　其宜心行正直毋自奸欺汝能悔悟天自
　相之
　聖意病更醫訟改圖名與利換䂓模婚别
　議行人阻謹修爲福力助
　　　第四十三
一紙官書火急催扁舟速下浪如雷雖然目
下多驚懼保汝平安去復回

　解曰官書火急激括之兆目下雖驚終無
　紛擾有神陰扶收功談笑往來平安吉星
　高照
　聖意功名遟好求官訟病險終必安行人
　歸失物遺婚宜遠終不難
　　　第四十四
汝是人中最吉人誤爲誤作損精神堅牢一
念酬香願富貴榮華在汝身
　解曰本分平等反誤爲非急宜遷過切莫
　自欺盡誠作福神必祐之榮華富貴付汝

　非遟
　聖意事多錯訟莫作病禱神且勿藥婚莫
　求行未還能自悔利名全
　　　第四十五
好將心地力耕耘彼此山頭緫是墳陰地不
如心地好修爲到底却輸君
　解曰好修心地莫用他求但依本分可獲
　天休勿與人競福力自悠子孫之慶皆善
　之由
　聖意心既好地亦美病即安訟得理財勿

　求且守己行人至終有喜
　　　第四十六
君是山中萬户侯信知騎馬勝騎牛今朝馬
上看山色争似騎牛得自由
　解曰本自冨貴已勝常人愈有愈貪禍及
　己身宜依本分當享和平勸君静處可免
　災迍
　聖意名與利勿貪取訟莫興多阻滯行人
　遲婚莫許謹踐修當静處
　　　第四十七

與君萬語復千言祗欲平和雪爾寃訟則終
凶君記取試於清夜把心捫
　解曰訟則終凶不必多說若得知平舊寃
　可雪凡所謀望皆當謹節反求諸巳禍端
　自絶
　聖意訟勿興恐遭刑財莫貪病未寧行有
　阻婚難成且循理保和平
　　　第四十八
登山涉水正天寒兄弟親姻那得安不遇虎
頭人一喚全家誰保汝重懽

　解曰歷涉艱難時運輙左家道不齊事端
　坎坷遇冨貴人提挈方可倘無所濟難逃
　後禍
　聖意遇貴人訟方平病驚險莫求名財物
　耗婚且停逢寅字事漸亨
　　　第四十九
彼此家居只一山如何似隔鬼門關曰月如
梭人易老許多勞碌不如閑
　解曰安閑易處岀門有阻時迍易過毋自
　勞苦且宜守舊隨分而去末運亨通却宜

　進取
　聖意名利阻且休閑訟宜和病有源婚姻
　遲行人遠欲獲吉且安分
　　　第五十
人說今年勝去年也須步步要周旋一家和
氣多生福萋菲讒言莫聽偏
　解曰謀望勝先却宜進歩人事稠密禍消
　福聚勿信讒言惶惑思慮愼終如始切勿
　尤豫
　聖意岀入吉財物多孕可保病即瘥婚必

　成訟宜和問行人奏凱歌
　　　第五十一
君今百事且隨縁水到渠成聽自然莫嘆年
來不如意喜逢新運稱心田
　解曰目下謀望且隨縁分一朝榮達身顯
　如願且休嗟怨待時遷變漸遇亨通好事
　疊見
　聖意名漸顯訟漸寬財自裕病未安行有
　信婚可定時將亨心必稱
　　　第五十二

兀坐幽居歎寂寥孤燈隱映度清宵萬金忽
報秋光好活計扁舟渡北潮
　解曰珍藏待聘休嗟不遇忽際眀時青雲
　穩歩好音一來作意高舉凡事必得皆有
　時趣
　聖意名晩成利遲得病且安訟終息行人
　歸婚姻吉凡求望今勝昔
　　　第五十三
艱難險阻路蹊蹺南鳥孤飛依北巢今曰貴
人曾識面相逢恰似夏秋交

　解曰艱難歷遍作事皆非南鳥北巢失其
　所依夏秋之交貴人相提方稱謀望榮達
　可期
　聖意病與訟皆不利名與財亦阻滯孕有
　驚行未至若遇貴事方濟
　　　第五十四
萬人叢裏逞英豪便欲飛騰霄漢高争奈乘
流風未便青燈黄卷且勤勞
　解曰謀望趨高便期遠到争奈時乖徒自
　輕躁且宜守己勉行善道直待時亨凡事

　皆好
　聖意財未遂名未超訟不宜病未消婚難
　信行路迢待時至百事饒
　　　第五十五
勤耕力作莫蹉跎衣食隨時安分過縱使經
商收倍利不如逐歲廩禾多
　解曰食衣自足强求則損不如歸耕種植
　為本縱巧經營豈能長遠安分守成榮達
　未晚
　聖意休問名莫貪財訟宜解病未災婚可

　就遠行回戒出入福自來
　　　第五十六
心頭理曲强詞遮直欲欺官行路斜一旦醜
形臨月鏡身投憲網莫咨嗟
　解曰心邪理曲飾詞欺公明鑒照破必致
　終凶何如退步正直是從庶免其禍可保
　厥躬
　聖意莫興訟勿求財病有崇行未回婚須
　擇難信媒行正直免凶災
　　　第五十七

事端百出慮雖長莫聽人言自主張一着先
機君記取紛紛閙裏更思量
　解曰事務多端紛紛不已三思後行悉歸
　條理莫信人言自當揣己攙先一着何事
　不濟
　聖意訟急解病早禳信即至才如常孕生
　男禱神康凡百事自主張
　　　第五十八
蘇秦三寸足平生冨貴功名在此行更好修
爲陰隲事前程萬里自通亨

　解曰凡事謀望遠行則吉求財必豐求名
　必得更行好事以助陰隲冨貴榮華始自
　今日
　聖意病即安訟决勝行人回婚宜定孕生
　男家道盛積陰功福來應
　　　第五十九
門衰户冷苦伶仃自嘆祈求不一靈幸有祖
宗陰隲在香煙末斷續螟蛉
　解曰門户衰微空自祈禱幸有祖宗陰德
　可保若問後嗣異姓方好更行好事當得

　美報
　聖意名難得才難圖訟不利病無虞婚可
　合信音無行方便謹修持
　　　第六十
羨君兄弟好名聲只管謙撝莫自矜丹詔槐
黄相逼近巍巍科甲兩同登
　解曰兄弟聯芳聲名自起凡事謙撝以全
　其美前程遠大好事近矣兩兩高科同登
　甲第
　聖意宜出入好謀望訟即决財已旺孕生

　男病無恙信音回有神相
　　　第六十一
嘯聚山林凶惡儔善良無事苦煎憂主人大
笑出門去不用干戈盗賊休
　解曰惡少操心欲害良善彼此能為徒逞
　强徤君子善勝收功不戰有神相之除災
　禍變
　聖意財平平病漸效訟自散莫與較遠行
　歸婚亦宜雖有險終平夷
　　　第六十二

百十八面虎狼心賴汝干戈用力深得勝回
時秋漸老虎頭城裏喜相尋
　解曰人多謀害汝善却敵縱有憂驚終自
　消釋决勝回時定在秋日圖向西方事事
　皆吉
　聖意訟必勝財不進病終安遠有信婚可
　成求名稱到秋時百事順
　　　第六十三
曩時敗北且圖南筋力雖衰尚一堪欲識前
生君大數前三三與後三三

　解曰前後謀望皆有所成晩年經商尚可
　一行福分數定不虧不盈若欲多取徒自
　勞神
　聖意病可醫訟中平財尋常信有準名未
　亨婚可聘勿强圖隨分定
　　　第六十四
吉人相遇本和同况有持謀天水翁人力不
勞公論協事成功倍笑談中
　解曰與人謀望况遇朝貴援手提擕事皆
　稱意勿勞餘力成就甚易出入皆宜吉無

　不利
　聖意貴遇趙訟即了名亦成病可療財有
　餘婚亦好問信音即刻到
　　　第六十五
朔風凛凜正窮冬多羨門庭喜氣濃更入新
春人事後裏言方得信先容
　解曰數防於冬窮久則通交季冬月喜氣
　重重新春而至和炁愈充好遇貴客百事
　皆通
　聖意財多得名高中可問婚宜和訟病即

　安行人動禍消變福力重
　　　　第六十六
耕耘只可在郷邦何用求謀過外方見說今
年新運好門闌喜炁事雙雙
　解曰出外不宜在家必達時運將亨財禄
　俱發好事重重門庭改革若欲遠圖弄巧
　成拙
　聖意病即安訟即决才漸豐名高揭行人
　回婚可結莫外圖福儘得
　　　第六十七

纔發君心天已知何須問我决狐疑願子改
圖從孝悌不愁家室不相宜
　解曰所謀未善何必禱神當决於心改過
　自新但能孝悌敬君事親和自生福學道
　回春
　聖意訟和貴病改醫財别圖婚姻遲問行
　人尚未歸能改過事皆宜
　　　第六十八
南販珍珠北販鹽年來幾倍貨財添勸君止
此求田舍心欲多時何日厭

　解曰謀望既遂利亦倍收貪心不止必獲
　後憂知足不辱可樂優游凡事如意可休
　則休
　聖意訟已勝莫再戰名已成無復闘婚可
　定病自散行人歸且安分
　　　第六十九
捨舟遵路緫相宜愼勿嬉遊逐貴兒一夜樽
前兄與弟明朝仇敵又相隨
　解曰捨舟登路宜踏實地莫倍貴兒樽前
　遊戲好中成惡口舌立至戒之愼之當自

　為計
　聖意名與利莫强求醫可審婚可謀行人
　至訟者休凡出入謹交游
　　　第七十
雷雨風雲各有司至誠禱吿莫生疑與君定
約爲霖日正是藴隆中伏時
　解曰吉凶悔吝各有神司欲問濟事在中
　伏時如旱望雨恰慰雲霓凡所謀望且待
　其時
　聖意訟與病漸可解名與利姑少待婚宜

　遲行無信若禱神三日應
　　　第七十一
喜鵲簷前報好音知君千里欲歸心繡幃重
結鴛鴦帶葉落霜飛寒色侵
　解曰好音報喜遠涉方回交冬之際家室
　重諧凡事終吉且待時來自有成就不必
　疑猜
　聖意訟二和名漸通婚再合病主凶問求
　財時未同凡謀望在秋冬
　　　第七十二

河渠傍路有高低可嘆長途日已西縱有榮
華好時節直須猴大换金鷄
　解曰修途崎嶇况當衰晩求事多難徒自
　嗟嘆逢申酉戌年月日見若遇此時稍可
　如願
　聖意求財遲占病險名難成信尚遠訟終
　凶婚必晩孕必驚地未穩
　　　第七十三
憶昔蘭堂分半釵而今忽把信期乖癡心猶
望成連理到底誰知事不諧

　解曰事多離散難望再成慾心未改尚自
　留情縱能强合終必敗盟先所謀望宜守
　初心
　聖意名與利訟與婚皆不利莫多言病危
　險命迍邅宜作福保安全
　　　第七十四
崔嵬崔嵬復崔嵬履險如夷去復來身似菩
提心似鏡長安一道放春回
　解曰路途崎險心却平夷轉凶為吉終免
　憂疑更宜守正心莫改移履道坦坦何福

　不隨
　聖意訟與病險而平名與利迍而亨婚先
　難終必成行人至福自生
　　　第七十五
生前結得好婚姻一笑相逢情自親相當人
物無高下得意休論冨與貧
　解曰既有夙約一見如故所謀皆同事多
　就緒何必相逢又分爾汝且休而行事無
　齟齬
　聖意財物聚病即愈若問訟必遇主更修

　善禱神助行人回事無阻
　　　第七十六
三千法律八千文此事如何說與君善惡兩
途君自作一生禍福事由分
　解曰吉凶多變非止一端言不盡意當以
　心觀福因積善禍胎稔惡知所趨避宜自先
　覺
　聖意問公訟且審理求財禄當揣已病早
　禳宜求嗣婚更審方吉利
　　　第七十七

木有根荄水有源君當自此究其元莫隨道
路人閑語訟到終四是至言
　解曰禍因惡積當究其元只宜向善庶獲
　安全自當謹愼勿信人言否盡徧循禍及
　于門
　聖意訟當戒病宜禱名不利婚難老防口
　舌行未到凡事謹毋輕躁
　　　第七十八
家道豐腴自飽温也須肚裏立乾坤財多害
己君當省福有胚胎禍有門

　解曰家道昌盛猶宜謹守自立主張祈求
　獲祐輕財重道方能長久善善惡惡自作
　自受
　聖意莫貪財能害已休鬥訟當知止病禱
　神孕生子婚擇良行人至
　　　第七十九
乾亥來龍仔細看坎居午向自當安若移丑
艮陰陽逆門户凋零家道難
　解曰立宅安墳當明向正龍穴雖吉向差
　則病凡百謀望向南為喜一或他向恐不

　如意
　聖意名與利依理求婚與訟莫妄謀病擇
　醫方無憂行人至慮且周
　　　第八十
一朝無事忽遭官也是門衰墳未安改换陰
陽移禍福勸君莫作等閑看
　解曰風水不利門户衰蹇致招殃咎有此
　禍變急宜遷改避惡向善若能戒意可保
　人眷
　聖意名與利宜改圖訟和解保無虞病更

　醫行漸歸婚别議莫輕為
　　　第八十一
假君財物自當還謀賴心欺他自奸幸有當
臺明月鏡請來對照破機關
　解曰負人財物欺頼肆奸幽有鬼神顯有
　清官一朝照破難逃其禍每事依心無施
　不可
　聖意訟莫欺依本分病遇醫名休問婚姻
　事宜審辯孕保安行人鈍
　　　第八十二

彼亦儔中一輩賢勸君特達與周全此時賔
主歡相遇他日王侯却並肩
　解曰事有相干宜與效力君既周全他必
　報德凡所謀為遇貴方得神力陰扶福報
　有日
　聖意財必獲名遇眷訟得理病主願婚必
　成行必見發福田因積善
　　　第八十三
隨分堂前赴粥饘何須妄想苦憂煎主張門
户成難事百歲寬閑得幾年

　解曰好事隨縁莫貪莫競且宜守成庶保
　安静若更妄求必生多憂如何退省以遂
　優游
　聖意莫貪求名與利訟宜和行未至病瘥
　遲婚莫議能守待家必利
　　　第八十四
箇中事緒更紛然當局須知一着先長舌婦
人休酷聽力行禮義要心堅
　解曰萬事一理各有先見莫聽人言激成
　多變依理而行禍自可免當堅乃心毋或

　退轉
　聖意訟宜解莫信讒財緩取名莫貪孕較
　遲行人遠婚更審莫妄攀
　　　第八十五
一春風雨正蕭蕭千里行人去路遥移寡就
多君得計如何歸路轉無聊
　解曰時之未遇歷涉艱阻口計雖多終於
　無補且宜守舊毋過於取庶保己成福來
　禍去
　聖意財禄冨訟得理婚未合病漸止問行

　人歸期未莫害人人即己
　　　第八十六
一般行貨好招邀積少成多自冨饒長把他
人比自己管須自後勝今朝
　解曰同時經營皆欲成家將人比己不得
　矜誇自然天祐福禄亨嘉更宜方便錦上
　添花
　聖意財禄冨訟得理婚和合病漸止問行
　人歸期未莫害人人即己
　　　第八十七

陰裏詳稱怪爾曹舟中敵國笑中刀藩籬剖
破渾無事一種天生惜羽毛
　解曰骨肉乖張操戈入室面上春風曾中
　荆棘何不思惟人己則一若能和同變凶
　為吉
　聖意名利無病有崇訟莫興和為貴莫貪
　財婚不利孕無憂行未至
　　　第八十八
從前作事緫徒勞纔是新春時漸遭百事營
求都得意更須守己莫心高

　解曰平生勞苦百無一成時運漸泰謀望
　稱情更宜謹守貪心莫生隨縁受用坐享
　安榮
　聖意名與利且隨縁訟解釋病安痊婚亦
　合行人遺若謀望在新年
　　　第八十九
樽前無事且高歌時未來時奈若何白馬渡
江雖日暮虎頭城裏看巍峩
　解曰時運未遇且自開懷年月逢午好事
　方來雖臨好景掀轟一回衆人聳看積粟

　多財
　聖意名未得財尚遲病漸愈行漸歸訟可
　解孕無危婚和合緩則宜
　　　第九十
崆峒城裏事如麻無事如君有幾家勸汝不
須勤致禱徒勞生事苦咨嗟
　解曰人事擾擾君獨清閑不必瀆神妄求
　多般反招口舌激起禍端急宜守静以保
　平安
　聖意訟和吉求財無婚未成病無虞信未

　至勿他圖不須禱且安居
　　　第九十一
古說淘沙始見金只縁君子不勞心榮華緫
得詩書效妙裏工夫仔細尋
　解曰淘沙見金勤苦方得冨貴榮華皆是
　書力好處工夫自然有益情於經營終無
　所獲
　聖意求名利勤苦有訟須勞終無咎問婚
　姻宜擇友探行人三六九
　　　第九十二

今年禾穀不如前物價喧騰倍百千災數流
行多疫癘一陽來復始安全
　解曰目下求謀今不如昔口舌疊來病多
　啾唧時運尚乖至令不吉待冬至後方始
　寧息
　聖意訟紛紛久自解病患多終無害財禄
　難時且待孕屬陽福終在
　　　第九十三
春來雨水大連綿入夏晴乾雨又愆節氣直
交三伏始喜逢滂沛足田園

　解曰盈虚消息天道如常春多稱意夏却
　乖張直交三伏時運方昌財多積聚事事
　平康
　聖意財聚散病反覆欲求安候三伏事進
　退宜作福婚可成審往復
　　　第九十四
一般器用與人同巧斲輪輿梓亦二凡事有
縁且隨分秋行冬遇主人翁
　解曰機關謀望人事雖同隨縁隨分心合
　上穹秋冬時至遇主人翁藉此提擕凡事

　皆通
　聖意遇貴人訟得理財尚遲病未愈婚未
　成信尚阻待秋冬方有遇
　　　第九十五
知君袖裏有驪珠生不逢辰亦强圖可嘆頭
顱已如許而今方得貴人扶
　解曰藏器待時弄巧成拙今當晩景遇貴
　提挈凡事謀望各有時節福禄勝前自然
　發越
　聖意財發遲訟終折名晩成婚未决問遠

　信在此月遇貴人災難滅
　　　第九十六
婚姻子息莫嫌遲但把精神仗佛持四十年
前須報應功圓行滿育馨兒
　解曰謀望雖遲終有所遇福神陰相扶持
　門户終年運泰事宜進取凡事稱心咸無
　憂慮
　聖意名利訟遲方吉病漸瘥婚姻得中年
　後得子息問行人未有日
　　　第九十七

五十功名心已灰那知冨貴逼人來更行好
事存方寸壽比岡陵位鼎台
　解曰功名志退一旦逢時逼人冨貴皆善
　所基更行好事相與扶持壽高貴極大勝
　前時
　聖意訟即解名可成財漸聚病且寧孕生
　男宜婚姻行人至事稱意
　　　第九十八
經商百出費精神南北奔馳運未新玉兎交
時當得意恰如枯木再逢春

　解曰營謀艱力况逢時否奔北趨南百事
　未遂卯年月日方可營計轉瘁為榮節節
　生意
　聖意名利有晩方成訟與病久方平孕生
　子行阻程遇卯運事皆榮
　　　第九十九
貴人相遇水雲郷冷淡交情滋味長黄閣開
時延故客驊騮應得驟康强
　解曰憶昔貴人忽見邂逅從此提挈始運
　亨泰出入圖謀凡事利快士庶占之亨嘉

　遠大
　聖意名與利及訟詞家道康皆吉利病即
　安孕生貴婚早成行人
　　　第一百
我本天仙雷雨師吉凶禍福我先知至誠禱
祝皆靈應抽得終籖百事宜
　解曰吉凶禍福神先知之凡百謀望損中
　有益數雖已終週而復始更修陰隲□□
　祐之
　聖意籖詩百數已終我所知象無□禱神

　扶藉陰隲危處安損中益



護國嘉濟江東王靈籖
















