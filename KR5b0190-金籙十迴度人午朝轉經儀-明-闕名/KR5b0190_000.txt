








金籙十迴度人午朝轉經儀
師堂序立
法事
高功跪啓
具位臣某重伸上啓
靈寳玄中大法師眞君靈寳經師君籍師君
度師君正一天師君女師嗣師系師君靈寳
監齋大法師眞君赤明開圖黍珠授受一派
宗師恭望師慈俯回洞鑒臣聞元始開圖眞
文設教可以和天安地可以保國寜家普度

無窮是名上品再登師闕啓請經科臣今入
意引領官衆升壇轉誦太上洞玄靈寳無量
度人上品妙經第五徧至第八徧敬爲祝延
萬壽保天長存仰祈師造特賜主盟庶使響
徹三天聲聞九地恩波浩蕩惠澤隆深普及
含生均沾利益專俟恩命宣演經科臣等干
冐師嚴下情不勝虔禱之至領衆升壇恭行
典式
唱道引至壇前序立
次第升壇上香

信禮
各禮師存念如法
太上玄一九皇吐精三五七變洞觀幽冥
日月垂光下徹神庭俠照六合太一皇寜
帝君金闕金書不傾五老奉符天地同成
使我不死以致眞靈却遏萬邪禍害咸平
上朝天皇還老返嬰大帝有制百神敬聽
鳴法鼓二十四通
無上玄元太上道君召出臣等身中三五功
曹左右官使者侍香金童傳言玉女五帝直

符直日香官各三十二人出關啓所言臣今
爲某入意願得太上降賜十方正眞生炁流
注臣等身中令臣所啓速逹徑御
無上三十二天元始上帝至尊御前
請稱法位
具位臣某等謹同誠上啓
太上無極大道虚無自然元始天尊妙無上
帝玄皇高聖太上玉晨大道君靈寳天尊妙
有上帝混沌萬變玄元老君道德天尊至眞
上帝昊天玉皇上帝元陽慈父大道君靈寳

玉母大道君南極天皇上帝北極紫微大帝
朱陵度命天尊后土皇地祇十方無極太上
靈寳天尊巳得道大聖衆至眞諸君丈人三
十二天帝君東華南極西靈北眞玄都玉京
金闕七寳瓊臺紫微上宮靈寳至眞明皇道
君上相上宰上保上傅玄中太皇上帝高眞
三十六部尊經玄中大法師五帝三官四司
九府日月五星南辰北斗二十八宿璇璣玉
衡列象星眞十方無極至眞大神飛天神王
長生無量度人君天眞皇人妙行眞人靈寳

三師監齋大法師侍經五帝玉童玉女典經
玉郎三洞侍經靈寳官屬三界五帝大勲魔
王三界官屬應感眞靈恭望洪慈俯回洞鑒
臣聞寳珠五丈乃天尊神智之優爲聖境十
方竼炁彌羅之所化欲恩光之旁燭託經法
之弘宣臣某仙品未充豈任大乘之責宿縁
有幸側聞上品之書願以午朝重開祕藏欽
聖靈之在上披情意以先聞微顯闡幽而徧
計則五六七八之數被風濡化願功加於乾
坤艮巽之方稽首皈依無極大道

經心開悟解受持讀誦
至心歸依十方道寳當願衆生起心囘向一切信禮
師普上法橋無有障礙
宿命讃
侍經宣第五迴開經科
敷座吟
靜念如法
開經玄藴呪
請轉法輪
師題經

誦經畢
解座吟
侍經回向
智惠頌
師同齋官旋至東北方上香再拜
臣恭以經演五迴蓋法乎天數誠存一念諒
鑒於人心恭惟
東北方無極太上靈寳天尊東北方無極飛
天神王長生大聖無量度人君上鎭太霄尊
居艮地自臨至泰成發生萬物之功旋斗歷

箕有回度五常之妙伏願書功上奏儲祉下
臨順正星𨇠俾諸福之畢至鎭安國祚庶萬
方以來朝具有表文謹當宣吿
宣表關
焚化
侍經宣第六迴開經科
節次同前
旋至東南方上香再拜
臣恭以玉軸卷舒數符隂六金眞嘯詠響徹
三天恭惟

東南方無極太上靈寳天尊東南方無極飛
天神王長生大聖無量度人君處四碧宮居
重巽位在昔浮黎之國親受玄微至今神霄
之天專司濟度伏願轉經文之六徧奏功賞
於諸天天罡太一之大聖扶持百祥皆集鶉
尾壽星之吉曜臨照何福不臻具有表文謹
當宣吿
宣表關
焚化
侍經宣第七迴開經科

節次同前
旋至西南方上香再拜
臣恭以七轉召萬神旣成經法三天煥九景
如對靈光恭惟
西南方無極太上靈寳天尊西南方無極飛
天神王長生大聖無量度人君坤位居尊人
門布化遐盻極覽每接引於學徒窮思畢精
妙發揮於經旨伏願奏善於虚皇之御書功
於始素之天人道長生自遏除於鬼錄天光
下燭常渙發於身田具有表文謹當宣吿

宣表關
焚化
侍經宣第八迴開經科
節次同前
旋至西北方上香再拜
臣恭以梵炁周迴經終八徧魔王保舉功奏
諸天恭惟
西北方無極太上靈寳天尊西北方無極飛
天神王長生大聖無量度人君法道自然體
乾不息雍和萬化蓋將以立教存心撫掌兆

民一是以度人爲本伏願書名金籙列字王
清存道炁養眞精神將來舎開天門閉地戸
邪不能干具有表文謹當宣吿
宣表關
焚化
三聞經
發願
復鑪如故
仙靈仙官金童玉女五帝五嶽神仙眞人三
炁正神左右龍虎君天仙地仙五靈香官當

令召致十方正炁自然生金液丹碧芝英百
靈衆眞交㑹在此香火鑪前當願十方仙童
玉女接侍香烟傳臣向來所啓之言速逹徑
御
無上三十二天元始上帝至尊几前
直壇引下壇詣幕謝師
師上香再拜
具位臣某虔誠上啓
靈寳玄中大法師眞君靈寳經師君籍師君
度師君正一天師君女師嗣師系師君靈寳

監齋大法師眞君赤明聞圖黍珠授受一派
宗師恭望師慈俯觀謝悃臣向來引領官衆
升壇轉誦太上洞玄靈寳無量度人上品妙
經第五徧至第八徧幸以周圓徑爲祝延
萬壽保
天長存仰荷師恩冥扶黙相謹伸謁謝尚冀
成終俟琅函卷軸之時至玉輅回鸞之日還
功報德鏤骨銘心上弘靈寳之科以廣慈悲
之化臣等干冐師嚴下情無任不勝戰慄之
至

向來
念善


金籙十迴度人午朝轉經儀





