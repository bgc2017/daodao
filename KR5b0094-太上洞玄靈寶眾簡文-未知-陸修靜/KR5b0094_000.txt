








二經同卷位四
太上洞玄靈寳衆簡文
太上洞玄靈寳五帝醮祭招眞玉訣


太上洞玄靈寳衆簡文
簡寂先生陸脩靜撰
夫受靈寳劵盟旣有梯首授簡修剌必由次
第中盟大盟皆投龍簡其後八節甲子别投
三元玉簡如此方得四時登山修眞文之事

明眞玉訣並有其詳而晚學䦣惰志性淺略
遇見一科不加精㝷率意施用遂致矯錯亡
首失尾永不悟非若斯之徒常爲痛心視其
淪溺懼傷慈教謹依舊典撰投簡文次第復
爲甲乙註解法度以啓昧者之懷自爲門人
成軌豈苟施悠悠者哉眞一自然經訣曰弟
子受書後投金鐶十口告於十方爲不泄之
誓并十口奉師放金龍並於清泠之淵求登
仙之信矣
此科是初受靈寳度自然劵宫經竟校當


五過定重拜黄繒章付經名曰中盟應投
此一龍以十口鐶合龍青絲纒簡投之清
淵簡文依玉訣告水官法文如左
明眞科三天受靈寳眞文十部妙經以金龍
三枚投水府靈山所住宅合三處爲學仙之
信不投此三官拘人命籍求乞不達
比科是登壇大盟佩眞文赤書二鐶䇿杖
之日當以金龍三枚金鐶二十七隻投山
水宅三處告盟三官簡文依玉訣如左
玉訣曰當以八節甲子之日投三元玉簡除

宿罪簿言名上天事事三過諸天三官更相
囑記上天右别萬神敬護千魔不干
此科是大盟後投山水所住宅三處處三
過止初一過處用一龍九隻鈕後二過但
用龍不須鈕合九簡九龍二十七隻鈕經
云以八節甲子者總舉大意耳投此簡要
當以吉辰不得用他日若不值八節别用
甲子
三元玉簡文如左(中盟投龍則用此水簡文大盟投三龍盟三官則盡)
(用此三簡文)

元始靈寳告水帝削除罪簡上法
靈寳某帝先生女人云道士某甲年如干歳
某月生願神願仙長生不死三元同存九府
水帝十二河源江海淮濟㝠靈大神乞削罪
名上聞九天請詣水府金龍驛傳
某歳日月於某處吿文
右朱書銀木簡上以青𥿄睘簡青絲纒之
金龍負簡以投三河之淵初用金鈕九隻
連簡沉之後投不須三過都止
投簡當於清泠之淵先東向叩齒三

通捻香發罏
無上三天玄元始氣太上老君召出臣身中
三五功曹左右官使者左右捧香驛龍騎吏
侍香玉童傳言玉女五帝直符各三十六人
出關啓此間土地四面眞官臣今正爾燒香
關啓願得十方正眞之氣降入臣身中令臣
所啓上聞逕御
無上至眞大聖尊神玉帝(几前)
次迴北向又叩齒三通讀水簡文竟
呪曰

元始五老上帝髙尊十方至眞大華靈仙
赤文吿命無幽不關上御九天請下玉文
日月五星北斗七元中告五嶽四方靈山
下告河海十二水源九府水帝㝠靈大神
今日上告萬願開陳請投玉簡乞削罪名
千曽萬祖九族種親罪相連染及得臣身
普蒙削除絶滅種根記名水府言上帝前
七祖父母去離八難上登九天衣食自然
罪皆釋散萬神咸聞請以金鈕關盟水官
請如所陳金龍驛傳

次三捻香復罏
香官使者左右龍虎君捧香使者當令齋堂
自然生金液丹精芝英百靈交㑹在此香火
罏前使臣得道剋獲神仙舉家蒙福天下受
恩十方玉童玉女侍衛香煙傳臣所言逕御
太上金闕玉皇(几前)
元始靈寳告五嶽靈山除罪求仙法
靈寳某帝先生臣某年如干歳某月生(假令屬赤)
(帝)名除霍山願神願仙長生度世飛行上清
五嶽眞人至神至靈乞削罪籍上名九天請

詣靈山金龍驛傳
太歳某甲子日月某時於某嶽吿文(非嶽)
(則云某郡縣某山)
右朱書銀木簡青𥿄睘之青絲纒之金鈕
九隻金龍一枚埋本命之嶽悉如上法
次於本命之嶽東向叩齒發罏如法
次叩齒九通讀簡竟呪曰
玄上開明元始監眞上帝五老赤書丹文
天地本始總領三元攝氣召㑹催促舉仙
髙上符命普吿十天日月星宿五嶽靈山

天下地上㝠靈大神監生主録南上三門
關領玉簡勒名丹編削落罪書上𥙷帝臣
千曽萬祖九族種親皆蒙解脫五道八難
去離三惡䰟升九天生死開度萬劫長存
今日上告萬神咸聞請以金鈕關盟眞官
請如所告金龍驛傳
次三捻香復罏如上法
元始靈寳告九地土皇滅罪求仙法
靈寳赤帝先生臣某年若干歳某月日生今
係九天南斗領籍

此文云赤帝者是本命巳午命係九者是
正二月生南斗領籍者猶取本命之方餘
生則効此
願神願仙長生度世飛行上清中皇九地戊
已黄神土府五帝乞削罪録勒上太玄請詣
中宫投簡記名金鈕自信金龍驛傳
太歳某月日於某郡縣郷里告文
右朱書銀木簡青𥿄褁之青絲纒之金鈕
九隻金龍一枚埋所住中宫悉如上法
次於中庭叩齒發罏如上法

次向王叩齒十二通讀簡竟呪曰
天開地張九氣分靈三元同符十方玄清
五老上帝開眞領生丹書赤文元始上精
普告無下九土皇靈今日上告萬仙定生
願我得仙請投玉名土府大皇勒除罪刑
奏簡上宫列簿華青早得飛騰天地同靈
九祖種親腐骸更榮䰟升南宫受化仙庭
今日告命萬神咸聽請以金鈕表盟至情
請如所吿金龍驛傳
次捻香復罏如上法

凡受靈寳度二盟及後修玉簡都合用金
鐶七十四隻金龍十三枚如此事畢方得
依八節修眞文赤書之簡也
五方眞文赤書大字










東方九炁始皇青天碧霞鬱壘中有老人
總校圖録攝炁舉仙
東方眞文二十四字常以本命甲子立春
之日青書於白剌上
太上洞玄弟子某嶽先生甲乙以某歳某
月某日立春於某郡某縣某郷某里投剌
本命甲子八節同用此


















南方丹天赤帝玉堂中有大神號曰赤皇
上炎流煙三炁勃光神仙受命應運太陽
南方眞文三十二字常以本命甲子立夏
之日朱書於白剌




















中央總靈黄上天元始生五老中皇髙尊
攝氣監眞總領群仙典録玄圖宿簡玉文

催運上氣普告萬神
中央眞文四十字以本命甲子春分夏至
秋分冬至之日黄書白剌上























西方素天白帝七門金靈皓映太華流氛
白石峩峩七炁烟煴上有始生皇老大神
總領肺炁主校九天檢定圖録制召上仙
西方眞文四十八字常以本命甲子立秋
日白書於白剌上



















北方玄天五炁徘徊中有黒帝𩀱皇太微
總領符命仙錬八威青裙羽䙱龍文鳯衣
上帝所舉制到玉階
北方眞文四十字常以本命甲子立冬之
日黒書於白剌上

投五方眞文簡法(各以其日五色書簡如上法)
次登山先東向叩齒呪香發爐悉如
上法
次叩齒十二通呪曰
玄上髙靈元始尊神大聖徘徊萬眞臨軒
三景敷暉慶雲四陳上告校圖推筭九天
今日啓願投剌靈山丹書赤字自然眞文
上告五帝記名玉篇萬神監映日月明言
願度願生願神願仙天地星宿玄照我身
三官九府五嶽大神普告無窮削除罪根

元始大開莫不納言七祖幽䰟受福自然
三塗五苦永離八難得與三景同暉紫晨
轉輪不滅身得飛仙
畢讀剌竟投於絶巖之中便散香靈山之
上
次叩齒三通向本命呪曰
元始監映仙名巳書三官九府罪莫不除
散香五帝告明太虚請如所陳萬劫長存
仰咽九氣
次呪香復爐如上法

八節甲子本命五方用事同此一法



太上洞玄靈寳衆簡文





