








純陽吕眞人藥石製似四
天寳龍芽(赤芹)
草中第一最爲先㸃假成眞遇有縁伏製五
金并八石㑹㸃頑銅輭似綿
寳砂龍芽(桑葉)
青葉白華在野田農人栽種也爲先凡流不
解神仙果亦㸃頑銅輭似綿
對節龍芽(益毋)
青葉白華長野田焼煉成霜大有賢伏製五
金并八石鴉飡尚自得延年

味棠龍芽(杜梨兒)
不栽不種在髙坡成時米醋莫輕他伏製水
銀成頑定術人用意自消磨
二氣龍芽(山荷葉)
水火造化結成砂水山背後我出家硫黄水
銀伏成寳術人會得玉無瑕
五鳯龍芽(管仲)
五鳯多生深澗中意生髙長一叢叢只在五
月中秋採恰似鳯凰翅尾同
天刄龍芽(菖蒲)

初生時與劒同形根白遍地葉青濃但於四
月中間採雄黄一㸃勝金容
地錦龍芽(衣班)
紅華長深山葉赤圓似錢伏製雄爲藥服之
得延年
錦鏁龍芽(續斷)
凡流伎藝輕輕手豈料神天入藥方能製焰
硝爲寳用㸃銅成寳最爲良
甘露龍芽(甘草)
獨科幾葉最神通黄帝封爲國老名採得根

苗爲大藥伏砒如霜就如銀
金美龍芽(羊蹄)
根紅葉紫似三稜正濕臨津夏便成只候仲
冬收取葉粉霜伏住㸃銅銀
覓鳥龍芽(櫻桃)
如龍樹掛𡽗崖遮葉似初生猛麓村採取窨
乾大者藥硼砂㸃就玉瓊瑩
金絲龍芽(兎絲)
狀如金線掛枝梢七月收之用水熬伏住硫
黃成妙寳人服百曰勝飛遥

無憂龍芽(萱草)
一般草藥號無憂宅中欄檻長臺頭凡流不
識神仙法撫字蓬萊逐幾秋
碎焰龍芽(護宅)
盆池小院種偏多智者如眞理若何能製𥐼
砂白銅銕人服咳嗽立消磨
白雪龍芽(秃瘡花)
華如白雪葉如藍伏製雄黄本性堅神仙每
欲思荒草服餌飛昇入洞天
無心龍芽(半夏)

捲葉偏宜長葉圓㽔賔分便長新芽三葉堪
與成大藥丹陽伏住化銀砂
金絲龍芽(免絲)
野田淨外熬金色識者方知品性髙能製水
銀發便定神仙部内最偏饒
鹿茸龍芽(籃草)
陸地種偏宜經年長葉肥作霜依法用伏住
朱砂砒
玉瓶龍芽(蘿蔔)
頭大根圓似玉瓶朱砂逢遇自然能取根作

竅朱砂裹此聖神妙自得成
玉英龍芽(栁絮)
末春三月遶華堤近傍亭臺處處飛收取正
伏方製法神仙誇好得便宜
懸豆龍芽(皂角)
如刀似劔掛懸空術士知之有大功能伏𥐼
砂令拒火功成便㸃硬頑銅
金精龍芽(大㦸)
金葉初生倚樹鮮根長黄泉不記年二月仲
春神炁足採時汞伏舍中安

五葉龍芽(馬齒)
皮紅子黒葉青春骨白華黄按五方丹砂製
伏成金色丹田養命壽延長
水浮龍芽(浮萍)
無根水上長青錢五月池塘嫰葉圓採得窨
乾成大藥伏製𥐼砂神妙全
通頂龍芽(谷精草)
如雪荒田不種多叢叢簇簇若池荷賢士見
時如珍寳硃砂一㸃色如鵞
地骨龍芽(拘杞)

子若丹砂葉似雲冬根春夏葉華成秋時採
取紅娘子製服丹砂色似銀
地丁龍芽(車前子)
地丁長葉不生根住處偏宜獨一莖伏製水
銀成至寳凡人豈識立神通
木耳龍芽(佛耳草)
木上生時狀耳同人看不識豈無功能變八
石爲大藥雄黄一㸃色金容
地盤龍芽(荷葉)
粉霜變化㸃成銀團團浮水色青青爲見常

人不止住伏製砒霜有大靈
萬丈龍芽(松蘿)
數條萬丈掛髙松龍蔓開花交淡濃伏製丹
砂成大藥雞鴉化作鳯凰形
紫華龍芽(刺薊)
紫華青榦長荒田根葉全收不記年仲夏採
時申晒暴伏成砒汞不還元
香木龍芽(椿木)
深死密院長春枝根葉收時孟夏宜伏製砒
霜成白雪㸃銅化鐵不思議

金蘂龍芽(菊華)
竒異根株別様華直至重陽開好葩伏製硫
黃眞似寳人服冷病去根芽
烏荳龍芽(黒荳)
髙山𡽗嶺長春苗識者方知枝葉髙伏製朱
砂明似鏡儼然胎色不移毫
圓葉龍芽(仙靈脾)
團團細葉長青山夏間恰用可窨乾伏住雄
黄如金色九轉成時作大丹
香附龍芽(莎草)

根名青附長香科華側溪邊則甚多須信解
伏砒作汁服之性命化仙河
慈砂龍芽(天南星)
穗似葱華先肉紅根葉人收有大功伏得雄
黄爲大藥變移死鐡化頑銅
異華龍芽(芍藥)
季春榖雨欲開華華葉同根採入家粉霜化
粉作銀汁何愁㸃化一殊差
龍寳龍芽(牡丹)
亦逐榖雨長紅苞混色傾城艶最髙解製粉

霜光耀色術人㑹得詣仙曹
永青龍芽(松)
青山髙險有此枝葉青鸞鳯尾相齊伏製水
銀能㸃化千賢萬古永無時
側栢龍芽(栢)
隂山溪子有萬朶萬葉之中有大名不老爲
縁心結實能伏砒霜變白銀
金華龍芽(葵)
春曰融融長是芳纔蓬長就便華黄功成大
藥神通聖仙家所在是良方

紫金龍芽(章柳)
紫根白葉樹邊生達士安排上聖方能製飛
走金石住硫黃一㸃便伏藏
地膽龍芽(兎絲子)
紫花青葉長田生能伏砒粉入硫神(原缺文)
帖索龍芽(羊角苗原缺文)
淨土龍芽(獨箒草)
不栽不種自然生舍中宅畔倚長亭能交曰
月爲大藥伏住朱砂獨有靈
道生龍芽(地編竹)

葉細華紅長道邊行人豈認藥中仙能製砒
霜化爲汁一點頑銅輭似綿
仙衣龍芽(松蘿)
髙掛椒蘿分外長術人深山採得將能仗飛
走金石藥水銀伏住死硫黄
赤爪龍芽(波菜)
能當大熱拒嚴霜却被風流烈此傷砒霜伏
住如同玉神仙採取入丹房
仙掌龍芽(蒼蓬金勾酸棗)
長在寒池岀洞傍孟夏肥濃採作霜伏住硫

黄人不㑹服之髮黒改衰蒼
銀髮龍芽(葱)
根生似蒜鬢髮長伏砒一點不飛揚人間不
㑹神仙藥伏製砒霜死粉霜
仙力龍芽(韭)
伏得丹陽狀若銀通神仙骨貴相逢勸君莫
向人間説葉成偏醫骨瘦人
長生龍芽(奈凍)
四時丕華旺羣華緑水池邊長嫰芽伏住硫
黄眞似玉點銅化鐵貴堪誇

三黃龍芽(地黄)
溪邊野地立中身識破三黄妙通神伏住硫
黄精英在拒火不能欲藥靈
緾樹龍芽(凌霄)
龍芽凌霄有宿根遶樹張蘿夏方成七月採
得爲藥寳汞精一㸃變白銀
舍生龍芽(瓦松)
不在地上不居山長在屋舍瓦壠間術人採
得爐中用水銀一㸃自然乾
耐凍龍芽(夏枯草)

稠葉節節紫白華春生榮旺夏枯查收得作
汁通神妙汞精一點變乾砂
桑笋龍芽(桑葉并條)
初春科斫盡成灰淋汁熬霜立望基硫黄大
通紅焰起一㸃低頭汞不飛
中央龍芽(黄草)
龍牙爲末桑間希甘堝燒紅裏燼之合在平
地熏製過水銀滚沸汞不飛
玄毬龍芽(茄子)
華間成結狀如毬伏住硫黄甚更幽點化頑

銅如白雪萬年不可與凡流
香爐龍芽(紫蘇)
黃華緑葉長陂池伏住硫黃八石痿神仙留
下此般法凡人難㑹卒難醫
青龍龍芽(葛根蔓)
春生引蔓長龍頭曲曲盤盤到處遊解使八
石爲大藥亦能伴汞自然稠
地參龍芽(知母)
知母貝母與南星搗羅爲末醋拌匀草毋團
砂金鼎内三斤火煆化爲銀

紫背龍芽(油㸃葉)
蛇麻紫葉人間少李瘦華紅葉帶班朱砂見
時皆自死水銀伏了便枯乾
天焰龍芽(蓮華)
長生根葉在水中華如火焰葉背紅六月採
時堪供養更能伏汞變成銀
存性歌
凡燒龍芽製其烟烟去精華力便堅慢火五
斤難擒製却道仙家法不玄
辯眞

收採龍芽要及時眞是依法永不虧根葉莖
實各使用使用差錯有踈危
有縁
七十二般龍芽草依時採折爲家寳解將假
物變成眞天賜衣禄濟貧道



純陽吕眞人藥石製












