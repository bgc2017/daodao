








秤星靈臺祕要經
　　　明五行之性各異
木性強直火性猛烈土性仁和金怯嚴毅水
性謙退
　　　禳災星法
人倫經云申酉為八殺位此位唯不冝見火
郭景純以火在西沒故知不令終因以法禳
先須淨修一厠常須焚香勿令人徃只自巳
如之作法時即須披頭仗劔立此厠間如一
頃刻不逢人即置劒於厠中可以禳之若人

見之則彼此不免也其時被桓玄見之璞曰
與爾俱不免也後果如其言其法不欲匿之
袐如金匱經後一行與李筌撰筆斯經卷内
收之余恐師巫以為取資之具乾寜中勘其
䟽巳去之更不備載今復慮年紀綿邈流落
其本故别録之
　　　禳法
候火星行度來到元守宫分度一如生時遠
近度數合於何日符同遂先絕嗜慾自晨居
靜室早飯了至日午可躶形仗劎入厠作法

了低聲哭出厠門却入静室澡浴卧一時看
夢寐所見何物必去其禍也可二度爲之也
若恍惚與人爲官災疾病者冝用栢木刻如
自巳之形狀披以巳之衣服候火星見自巳
披髮仗劔呼巳名唱栢木形星下連呼僕妾
以火熒之然後入靜室端坐存身破財施貧
濟乏行隂徳其木人長三尺二寸其工匠多
與錢物勿令洩於外人其衣服象木人長短
爲之忌僧尼雞犬見之若土到元守爲災必
若第一度到父母妻子疾病死亡失財貴人

則坐致流亡但看生時得力與不得力若星
主得力則先吉後災也
　　　禳法
其法與火同若年下為災及元守者以巳之
冠冕衣服令入木竹林下候為災日月倩人
作一竹人形架其衣服冠冕向其星辰下如
值隂雨即向厠上作人之形呼巳名斷其竹
木投諸厠中可去其災亦忌人見之見則不
免也
　　　禳火(出九/執經)

使赤油麻七粒赤稻五粒赤小豆三粒赤驉
尾七莖赤銅屑少許以緋袋子盛緋線子繫
在臂上大吉又若畫其形供養吉又轉度人
經及消災經及帶緋頭鬚朱砂即终雲漢日
為之寶命經云乗赤馬著赤衣在身須七處
刺出血又剌出赤驢血當火見日爲災時造
八角壇於四面四角頭各著四方箭箭上繋
四方色續時巳身上血并赤驢血與擅末相
調瀝於壇上上又以赤油麻油燈五方五盞
燈樹皆須赤前來所用袋用緋索子繋在臂

上帶頭鬚吉又九執經云取随年五果木柴
隨年甘草兩數井前功徳焚之左臂上帶赤
銅釧南壇下置水一甕午上立竿懸赤旙埋
赤炭六斤
　　　禳土法
取黑油麻七粒黑豆七粒以皂綾袋子盛之
用皂索子繫左臂上能除一切鬼魅邪魔咒
詛之災终朔日以黑油麻汁作粥自食少許
餘以施貧人及道僧緑土管一切修道人及
苦行求正之者布施則大吉不得傷害孝子

及老人不冝多作樂缘土好哀哭不好音樂
故也又九執經云冝以犂具鏵鐡鑄作一土
星眞形長七寸以黑磁甕盛之置於卧床頭
安之每於雞緩直日平旦時以黑油麻汁瀝
頭上經年乃去之如畫之供養亦得以随年
果子供養帶黑色者尤妙咒曰雞緩是我君
主某臣僕願加祐護次以度災厄然後拜之
供養訖自巳食之好食酸苦等冝看八陽經
帶雄朱燒安息香著皂衣不入惡神廟忌食
牛肉忌角器等

　　　禳闇曜
經云以屠宰煞鐡打作釧如蛇形以口銜尾
帶立臂上著緋衣忌夜食及黑處行取髙岡
上土一斗置床下别取黃土一斗煑熟送銀
長生鵝鴨食之大吉
　　　禳木法
取白猪毛七莖以白袋盛繫左臂上忌食猪
肉不得殺生命又以白銀一雨鑄作眞形供
養看經不得入神廟及吊死問病供養一切
道人古

　　　洞徹限歌
人生貴賤稟星推限數交宫各有時若遇羅
睺金木曜太陽紫炁月同隨限逢此曜加官
禄(限數若逢金木日月紫/炁羅㬋主喜慶之事)火土二星到便危
夜降土星𧗊火曜三方不是死無疑(夜生人/土不是)
(主晝生人火不是主/限數若逢立主死)此星若是三方主雖有
災傷命不離(如夜生土是主晝生火是主限/數若逢雖有災難而不至死)
家宅不寜因孛至更兼鈍悶恰如癡(限數逢/著月孛)
(主家宅不寕/身心純悶)計都失職人須記若過奎婁主
轉移(若遇計都在雙魚壁宿之時限數若逢/主有遷官之喜爲在好廟之宿若只在)

(室奎二宿主喜慶爲好廟/即不及在壁婁二宿也)首在陽宫為福緊
尾星隂位定災稀(羅睺在陽宫為福緊在隂/宮爲福慢計都在隂宮為)
(福緊在陽/宮為福慢)宮中對視三方淨空限凡營事不
期(若人限逢看正入并三合對照無星/為是在空限主其鈍悶為事不決)官禄
上逢空限死四旬六七命須辭(若官禄上逢/之時即遇五)
(十不得應在/四十六七也)善星限内逢災忌稱意中亡此
是機(若人限數逢好星之數有/忌星此人在稱意之中)只有災星消
息定(若是好限中逢著災星不是/忌主其福壽不定消息詳之)剥官孛計
限仍知惡曜相叅各有時運上逢之何月死
失職中亡請細思(若人限數逢著月孛計都/之數内有忌星合照此人)

(失職之/中亡也)晝土夜熒如是主限逢稱遂轉官資
火隂陽土宮尤妙
　　　缺文
星相見職昌位顯主麻詞(若人限逢紫炁尤/勝他星主領靖緊)
(之/權)一限兩星居好廟益壽四年人要知(若一/限之)
(中見兩惡曜在好樂合廷二年之數即延得/四年也凡定災福若是逢遲還福慢順行還)
(福緊惡曜留逆爲/災緊順行即慢)限逢惡曜兩相見爲災至
甚並無移(若是一限之中見兩惡星/爲災甚豐他皆倣此也)初入忌
星官宿限身命行年惡曜随留逆之月爲亡
月官為五弱不須疑(若是初入忌星行年身/命又逢忌星臨照及在)

(弱宫此忌□留逆之月必身/亡更不待第二年是災甚也)限惡行年身命
喜好星過時便見危星辰本官勝餘位七強
宮内福加之五弱添災福力滅學者須詳善
惡推此書如後更無妙先賢指定更無迷生
死定人無一失方顯從來學洞微
　　　洞微大數休咎歌
卯十五兮辰宮十巳十一兮酉同式午官十
五最髙強申七未八却在詳戌亥子各四年
半丑寅都各五年強假今晝生火在巳午未
申酉並空亡二十五年為盡處不然破敗在

他鄉木在午兮酉上火三旬之七福堂堂蝎
在酉前申位盡六句之六是爲殃人生一百
以爲凖學而細記莫令忘
夫人生以一百爲準多有星辰善惡加滅其
半以此不及一百從命宮從十五年經歴善
星得其本宮之數歴惡宮切見相對與三合
加減之遇惡即減半喜加半法也


秤星靈臺秘要經











