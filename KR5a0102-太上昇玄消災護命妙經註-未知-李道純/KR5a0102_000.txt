








二經同巻收九
　太上昇玄消災護命妙經註
　元始天尊說太古經註


太上昇玄消災護命妙經註
　　　　清庵瑩蟾子李道純註
爾時元始天尊元始謂元始祖氣也元始祖
氣化生諸天即釋教所謂无上道不動尊故
曰天尊在七寳林中人之一身三元四象具

足故謂之七寳林五明宫内即中宫黃庭内
境虛明普照故曰五明宮與无極聖衆俱謂
種種變化也放无極光明謂種種知見也照
无極世界謂種種境界也觀无極衆生謂種
種幻妄也受无極苦惱謂種種纏縛也宛轉
世間翻軀換殻無有了期輪迴生死岀生入
死不自知覺漂浪愛河愛河浪濶漂蕩者情
縁之故流吹慾海慾海波深沉溺者貪著之
故也沉滯聲色色聲所眩謂之業識迷惑有
無有無所遷謂之根塵無空有空無空不是

空有空即幻空無色有色無色不是色有色
是幻色無無有無無無不是無有無即幻無
有有無有有有不是有無有即幻有終始暗
昧纔著一邊便是昧了也不能自明不著一
邊到底不明畢竟迷惑四者惑亂終身不定
　右一章開示說經之義一切有情皆住有
　無色空差別境界是故天尊垂慈演說是
　經設種種方便蓋欲使人假此幻身而修
　正覺故有七寳五明之喻若欲玉符保神
　金液鍊形必先存乎元始祖氣而後檢攝

　種種因縁始能破一切差别離一切境界
　斷一切幻安解一切纏縳是以不爲受慾
　苦惱而永無輪轉也作是見者長生久視
　之道得矣
天尊告曰重宣此義爾等衆生一切衆生皆
由幻生從不有中有一切有相本不有不無
中無一切無相本不無不色中色一切色相
本不色不空中空一切空相本不空非有爲
有著有爲有非有也非無爲無著無爲無非
無也非色爲色見色爲色非色也非空爲空

迷空爲空非空也空即是空空即空頑空也
空無定空空豈有定體色即是色色即色幻
色也色無定色色豈有定體即色是空色不
異於空即空是色空不異於色若能知空不
空不空之空是謂真空知色不色不色之色
是謂真色名爲照了照了色空則一了達有
無不二始達妙音聞無所聞謂之妙音識無
空法空無所空謂之空法洞觀無礙有無不
二無礙之門入衆妙門色空如一衆妙之門
自然解悟不著有無心性豁達離諸疑網不

見色空疑團粉碎不著空見無眼界乃至無
意識界清淨六根無色聲香味觸法斷除邪
障無色無受想行識
　右二章此章發明昇玄之心法也天尊慈
　憫之故直指有無色空的的旨趣叮嚀告
　戒返復再四蓋欲使人離諸差別境界不
　住有無空見昇玄造微之要至是盡矣修
　真髙士若向這裹具隻眼叅學事畢其或
　未然諦聽末後句
我故爲汝說是妙經解義如前名曰護命長

生久視之道濟度衆生信之者不遭濁辱隨
身供養存於内形存壽永傳教世間施於外
利益人天流通讀誦誦之者捍厄扶衰即有
飛天神王破邪金剛護法靈童救苦真人金
精猛獸各百億萬衆俱侍衛是經隨所擁護
是經所在之處即得十天善神擁護即佛經
所謂是經所在之處如佛塔廟之義也捍厄
扶衰是謂延生之藥石度一切衆生是謂濟
度之津梁離諸染著是謂洗塵之法雨爾時
天尊即說偈曰重宣妙義視不見我戒愼乎

其所不賭聽不得聞恐懼乎其所不聞離種
種邊故君子常愼其獨名爲妙道昇玄之道
至是盡矣
　右三章誘喻持經之功德也前說有無色
　空四趣真趣作昇玄之階級濟度之津梁
　惟恐力不及者承當不去又於是章假立
　種種法相接引中人以下敬信奉持俾之
　誦言求意漸入佳境又作四句偈言直指
　玄要直欲使其人與非人俱昇玄境之意
　也以此見太上好生之徳可謂至矣若非

　篤志力行者不足以報玄恩經間庵者更
　宜勉之

太上昇玄消災護命妙經註終

















