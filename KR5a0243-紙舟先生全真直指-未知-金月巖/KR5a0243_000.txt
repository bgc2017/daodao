








紙舟先生全眞直指
嗣全眞正宗金月巖編
嗣全眞大癡黄公望傅
夫全眞之學直究玄宗乃單明向上大道非
小乗衆學雜術之比自五祖七真岀而天下
得道者皆直指自證以心印心而不立片文
隻字其妙在此後世有學者衆其所師得人
則其說皆合符莭所師非人或受頑坐枯心
或吞精咽氣或存心想腎或雜傍門非徒無
益而又害之且全眞把柄於父母未生前眞

巳全矣生亦不增死亦不減若人以心印空
覺悟本眞則眞自全金丹之道具而大藥之
基立矣或謂金丹乃神仙之道必有口授師
傳宻語或指大道謂之單脩性宗不違命宗
不得成仙道今爲大衆破此一疑謂如魚化
為龍朽麥化爲蝴蝶雀入水化為蛤蛤化爲
飛鶉貞女化為石彼此以有情而化無情無
情而化有情或自己一念堅固而化爲觸隂
陽二炁而化以物性論則有飛潜動植之不
同以形質論則有鱗甲羽毛之差别其神竒

不測也如此安有所謂眞師宻傳口授之妙
物之較人天地懸隔人爲萬物之靈若能悟
全眞之妙念念相續専炁致柔照一靈而不
昩返六用以無衣守一忘一至虚而靜極静
極則性停性停則命住命住則丹成丹成則
神變無方矣人之化仙即與物之念堅觸炁
而變化無有異也其柰今之學者根器淺小
信道不篤疑情日生正因日滅不下苦工夫
希望立地成道殊不思立地成道之人皆是
千生萬世栽培善果到此時行滿功成立地

成道矣今凡肉質行既不正功又不脩若欲
丹道立成遠之遠矣今将七眞形神俱妙七
返合同印子入室節目開列子後未免雲翳
虚空無風起浪謂如不信貧道此語直待鍾
吕親傳也只得一半如何是那一半石女飛
行木人稱喚
金丹之祖罔象起天地全眞亘古今
造化之宗便從這裏入切忌外追尋
道自虚無生一炁一炁隂陽萬象全
若是當家能領會何須更覔水中鉛

本是一團血肉惺惺全借陽
神超居言語是誰靈神去更
無把柄説岀萬般名相教人
轉入迷津自從今日悟全眞
妙語竒言不信
光徹虚空上下人人具足無
虧全眞眞裏露眞機實證無
為不二掃去閑名野字胷中
莫滯些兒七眞五祖只如斯
悟得眞超聖地

(神陽)形神隻證實悟至眞魂乃陽神
魄乃隂形形借神靈月望日明
(日魂形隂)子常戀母婦順夫行形神定交
隂陽立根念念相續久久自靈
(月魄)脩證不輟髙超玉京
七返七眞合同印子
平生醉夢走長途
形神相顧忽起相看識得渠
入道初眞覿面更無廻避處
當機始㑹别親踈


一日相知得至眞
形神相伴從今賔主轉相親
名曰得眞茫茫宇宙人無數
誰信三冬火裏水

子母親情豈忍離
形神相入同行同坐更同衣
名曰守眞若非轉面些兒子
笑殺寒山拾得妻

全是眞陽抱住隂
形神相抱不勞相作妄思㝷
名曰全眞一毫才動丹飛走
此是長生水裏金

錦袍玉勒五花兒
形神俱妙幾度桃源徃復回
與道合眞踏翠穿紅成底事
如今休歇巳忘歸



掣開金鎻兩頭空
形神雙捨不與寥寥太極同
名曰證眞倒握廣寒歸溟涬
兩襟星斗動五風

鼓棹迎棹徃復回
普度後學有縁即上此舟來
以眞覺眞眞超彼岸成眞覺
自利須教更利他

入室節目築室闊狹各有定例
一入室大抵要神凝氣聚眞炁足而神自靈
靈則變化矣然凝神聚氣全在清淨不可不
慎小莭而妨大事然濁肉食濁氣腥莱助瞋
怒五味奪元精可皆戒之不可以為無害不
妨大道否則氣不清而神不安神不安而無
所成矣
一初坐多昏節飮食則氣踈道虚心則神淸
静
一昏困到不須行走則勞神勞神則氣散氣

散則神昏於巳有道於道無益如昏困時但
當起身緩行數歩復坐奮發精神調息歸根
息歸則氣生氣生則神居神居則日久睡魔
自退
一坐久或自身覺得眞氣自下而上徃來升
降或腎作熱或身覺跳動止是眞氣漸聚偶
然如此不可以爲竒時聽其自然
一坐久夜間忽然開合眼中見光如日月燈
明或一片光明久而漸滅或忽然而滅此乃
神光妄想非眞境界不可忍著

一坐久或見山林城市平日中極愛人物及
極嫌人物皆是見處未盡妄想現前掃去莫
理
一坐久形神忽忘身中或有眞境界不可為
好認箸心即生魔
一入室坐中日久忽然心旺胡見亂見不得
胡說與人此是神識所使如心旺不得遏時
放寛些子要人驚覺一覺便散
一坐中忽有小小不快可以収拾身心調理
驅除如打睚不過且放一調理安可緩緩再

坐一蝸之氣不能敵天地寒暑氣候切莫傷
生
一坐久純熟忽然有一無位眞人忽岀忽沒
聴其自然不得認著依前是病雖然如是病
眼空花休錯認一場攞任縱横躍初夙慕
玄風篤恭至道欲陶三尺劔寜棄六斗塵願
旣五從學當心溥得遇紙舟先生印以全眞
之妙何以大道之書不敢專笑於私是用廣
流於衆解黏去縛斷妄除疑若是心法隻明
一見如指諸掌必求泥於圓相恰如水裏珠

回光返照即全眞當機借事而喻理末後翻
身句作麽生會一眞絶點七眞非東海泥龍
吼紫龜透得元和關捩子滿天霜月夜鳥啼

紙舟先生全眞直指





