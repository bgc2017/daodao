








太上說六甲直符保胎護命妙經
爾時
元始天尊在玉清宫中與无量聖衆演說三
洞寳經時有眞人名曰尹喜從衆中起恭敬
稽首上白
天尊言臣竊見世間女子懷抱隂陽生産男
女臨欲分解皆被衆邪魍魎妖魅鬼神妄相
千惱或傷殺男女令其産母妄語狂亂心意
迷惑如何救免唯願
天尊特垂憫念教所未聞如䝉開悟仰荷

聖恩
天尊告眞人曰夫天地媾精隂陽布化父母
和合人乃受生始一月胞精血凝二月胎形
兆胚三月陽神爲䰟四月隂靈定𩲸五月分
藏安神六月定腑滋靈七月開竅通光八月
神具降靈九月宫室羅布十月炁足成象然
後百神具體始乃降生汝前所請此皆男女
生在世間不信至道不敬經文或累業前縁
或今生縱造不識宿命不崇正教信用邪妖
心轉迷惑含受元炁懷抱隂陽臨至産時眞

神不附致使邪魅魍魎鬼神妄來千犯若欲
救此産生之難須信用吾言世間女子若始
懷胎未滿十月須預修功德建立道塲及造
此經一心供養臨至産月請諸道士三人五
人七人十人或於宫觀或在家庭懸繒幡蓋
然燈續明燒香禮拜轉讀此六甲直符保胎
護命眞經七七遍或百遍乃至千遍萬遍吾
當遣六甲直符神將領諸天兵及神仙玉女
无量聖衆持符執節來降道塲擁護懷胎女
子令无苦惱母子分解保命護身宅舍清淨

合家平安一切妖邪自然潜伏眞人尹喜奉
天尊教誡頂禮恭敬勸諸世人若有生産難
者須廣修功德敬造此經至誠供養保命護
身獲福无量





　此符用朱書産母頂戴辟一切邪妖魘蠱

甲子王文卿直符從官十八人持符執節降
下定三䰟安七𩲸保胎護命乙丑龍季卿直
符從官十六人持符降下定三䰟安七𩲸保
胎護命丙寅張仲卿直符從官十四人持符
降下定三䰟安七𩲸保胎護命丁卯司馬卿
直符從官十二人持符降下定三䰟安七𩲸
保胎護命戊辰楚季卿直符從官一十人持
符降下定三䰟安七𩲸保胎護命巳己何文
昌直符從官十三人持符降下定三䰟安七
𩲸保胎護命庚午馮仲卿直符從官十七人

持符降下定三䰟安七𩲸保胎護命辛未王
文章直符從官十五人持符降下定三䰟安
七𩲸保胎護命壬申侫愽卿直符從官十三
人持符降下定三䰟安七𩲸保胎護命癸酉
孫仲房直符從官十一人持符降下定三䰟
安七𩲸保胎護命甲戌展子江直符從官十
四人持符降下定三䰟安七𩲸保胎護命乙
亥龎明心直符從官十二人持符降下定三
䰟安七𩲸保胎護命丙子邢孫卿直符從官
十六人持符降下定三䰟安七𩲸保胎護命

丁丑趙子玉直符從官十四人持符降下定
三䰟安七𩲸保胎護命戊寅虞子張直符從
官十二人持符降下定三䰟安七𩲸保胎護
命巳卯石文陽直符從官十五人持符降下
定三䰟安七𩲸保胎護命庚辰尹佳卿直符
從官十三人持符降下定三䰟安七𩲸保胎
護命辛巳楊仲公直符從官十一人持符降
下定三䰟安七𩲸保胎護命壬午馬子明直
符從官十五人持符降下定三䰟安七𩲸保
胎護命癸未吕威明直符從官十三人持符

降下定三䰟安七𩲸保胎護命甲申扈文卿
直符從官十六人持符降下定三䰟安七𩲸
保胎護命乙酉孔利公直符從官十四人持
符降下定三䰟安七𩲸保胎護命丙戌車元
升直符從官十二人持符降下定三䰟安七
𩲸保胎護命丁亥張文通直符從官一十人
持符降下定三䰟安七𩲸保胎護命戊子樂
石卿直符從官十四人持符降下定三䰟安
七𩲸保胎護命已丑范仲卿直符從官十七
人持符降下定三䰟安十𩲸保胎護命庚寅

禇進卿直符從官十五人持符降下定三䰟
安七𩲸保胎護命辛卯郭子良直符從官十
三人持符降下定三𩲸安七𩲸保胎護命壬
辰武稚卿直符從官十一人持符降下定三
䰟安七𩲸保胎護命癸巳史公來直符從官
九人持符降下定三䰟安七𩲸保胎護命甲
午衛上卿直符從官十八人持符降下定三
䰟安七𩲸保胎護命乙未杜仲卿直符從官
十七人持符降下定三䰟安七𩲸保胎護命
丙申朱伯衆直符從官十四人持符降下定

三䰟安七𩲸保胎護命丁酉咸文卿直符從
官十二人持符降下定三䰟安七𩲸保胎護
命戊戌范仲卿直符從官一十人持符降下
定三䰟安七𩲸保胎護命已亥鄧都卿亘符
從官十三人持符降下定三䰟安七𩲸保胎
護命庚子楊仲升直符從官十六人持符降
下定三䰟安七𩲸保胎護命辛丑林衛卿直
符從官十五人持符降下定三䰟安七𩲸保
胎護命壬寅丘孟卿直符從官十三人持符
降下定三䰟安七𩲸保胎護命癸卯蘇他家

直符從官十一人持符降下定三䰟安七𩲸
保胎護命甲展孟非卿直符從官十四人持
符降下定三䰟安七𩲸保胎護命乙巳唐文
卿直符從官十二人持符降下定三䰟安七
𩲸保胎護命丙午魏文公直符從官十六人
持符降下定三䰟安七𩲸保胎護命丁未石
叔通直符從官十四人待符降下定三䰟安
七𩲸保胎護命戊申范伯陽直符從官十二
人持符降下定三䰟安七𩲸保胎護命已酉
成文長直符從官十五人持符降下定三䰟

安七𩲸保胎護命庚戌史子仁直符從官十
三人持符降下定三䰟安七𩲸保貽護命辛
亥左子行直符從官十一人持符降下定三
䰟安七𩲸保胎護命壬子宿上卿直符從官
十五人持符降下定三䰟安七𩲸保胎護命
癸丑江漢卿直符從官十三人持符降下定
三䰟安七𩲸保胎護命甲寅明文章直符從
官十六人持符降下定三䰟安七𩲸保胎護
命乙卯戴公陽直符從官十四人持符降下
定三䰟安七𩲸保胎護命丙辰霍叔英直符

從官十三人持符降下定三䰟安七𩲸保胎
護命丁巳崔巨卿直符從官一十人持符降
下定三䰟安七𩲸保胎護命戊午從元光直
符從官十四人持符降下定三䰟安七𩲸保
胎護命巳未時道卿直符從官十七人持符
降下定三䰟安七𩲸保胎護命庚申華文陽
直符從官十五人持符降下定三䰟安七𩲸
保胎護命辛酉邴元玉直符從官十三人持
符降下定三䰟安七𩲸保胎護命壬戌樂進
卿直符從官十一人持符降下定三䰟安七

𩲸保胎護命癸亥左石松直符從官九人持
符降下定三䰟安七𩲸保胎護命
元始天尊勑六甲直符神君從官等若世間
女子於前件日辰生産男女汝等可領六甲
直符及神君從官等保胎護命令速得分解
坐卧安穩心神眞正无諸痛惱喜女人若能
抄寫此經清浄安置燒香然燈懸諸憣蓋供
養禮拜我即令是人得見正道年命長逺合
門安泰所向諧和父慈子孝衣食自然若臨
産難一心歸依奉持此呪七七遍一切神眞

常加守衛爾時
天尊即說呪曰
　上方世界八千人　下方治地四將軍
　三五吏兵除惡鬼　四六童子守我神
　六甲直符驅魘魅　六丁玉女護我身
　吾左青龍右白虎　頭上朱雀足玄武
　前有功曹後主簿　驅除妖魅并魘蠱
　若有魘禱還本主　一切妖魅不得住
　須㬰不去與天斧　急急如律令
天尊說此神呪巳一切天人无量聖衆及六

甲直符從官聞經歡喜作禮奉行

太上說六甲直符保胎護命妙經







