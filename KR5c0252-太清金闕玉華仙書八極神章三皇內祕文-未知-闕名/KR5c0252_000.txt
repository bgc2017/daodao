








太清金闕玉華仙書八極神章三皇内祕文
卷上
微正章第一
天皇君曰太虚之先寂寥無象何以至精感
激而眞一存焉真一運行而元氣自化元氣
有中之無無中之有廣不可量微不可察氤
氲漸著混元無移萬象之端兆眹於此以清
徹明朗者浮之爲天濁滯煩昧者積之爲地
平和柔順者結之爲人至靈剛秀者化之爲
神錯謬隂戾者散而爲異類皆禀一氣之所

生分萬殊而各位雖群動糾紛而皆可聖矣
滅而復生周而復始道德之體人神之心感
應不窮未嘗倍於動用之境矣故道者乃虚
無之象造化之根神明之本天地之源其大
無外其微無內浩曠無端杳冥無際而至幽
靡測而大明垂光至靜無心而品物有方混
元無物寂悄無聲萬象以之而生五行以之
而成生者有極成者有虧生生成成今古湛
然不移此之爲道也德者天地所禀隂陽所
資經以五行緯以四時牧之以君訓之以師

幽冥動植咸暢其宜恩流不息群生不知此
之爲德也是知道德者乃天地之祖也天地
者乃萬物之父母也羅天之尊者乃虚無之
紀綱也八極之神者乃天地之柄也曰月清
眀者乃天地之度數也萬星群象者乃天地
之變道也五行六氣者乃天地之樞機也帝
王國君者乃三才之主總也群品之類者乃
隂陽之移氣也精邪鬼恠者乃五地之影響
也靈之仙藥者乃精明純粹所化也是知萬
物之源者皆道德爲根象帝之先眞一之爲

本也
神宗章第二
天皇君曰天地者不能自有生也生天地者
太極也太極者不能自運也運太極者真精
也真精者自然運化也惟神惟眀是曰虚皇
髙居九清乃司玄化總御萬靈者曰元始君
也元始君者一曰盤古真人二曰九皇都主
三曰八極神王四曰大羅仙總持天形如臣
盖日月未著眀星辰未著光玄元虚曠況蕩
彌𡨋寂寂默默混沌無名上無所係下無所

根上無八極下無五嶽上無變通下無樞機
時元始君混成焉常呼吸元氣後生變通感
激真精至於太極一氣分判而成兩儀上列
三清下分四大劫又經四萬劫地生剛須剛
須生濵牽濵牽生龍龍生水岸石山血血化
爲大元少毋大元少毋生能人言容婆絶妙
常遊地蔵之間呼吸元氣元始知之與之通
氣然後日月有明星辰有光五運自分六氣
自正後經四萬劫元始化爲盤古真人與之
開其左心小腸後方能言又經四萬劫生天

皇王十三頭天皇王生地皇王地皇王生人
皇王是有三皇内祕之法乃斯文也然後布
列五方成五嶽之神爲五行之主也在天爲
五星五氣在地爲五行五嶽東方有東嶽之
神乃陽木之君南方有南嶽之神乃離明之
君西方有西嶽之神乃大著之君北方有北
嶽之神乃靈宰之君中央有中嶽之神乃軒
轅公孫之帝樞以萬象之主掌以交泰之籍
也天中大羅八天三十二帝八極有七百二
十君虚無三十六洞天有八方消魔神王之

神也
上三霄
蒼霄四洞天曰精寳籙洞天内有日光之
主爲正太陽天子爲宗以次神王以次神仙
在其內者並主一切世間照臨之事月華明
應洞天以太隂星陽神為主月華天女爲正
其內神王其內神仙並主星辰交變隂陽否
泰萬物休咎之事南斗注生洞天內有南斗
長生大帝爲主長生星君爲正内有神王內
有神仙並主水陸趣生録貴賤之事掌以群

生生死之籍北斗七符籙羅洞天内有北極
紫微大帝爲主内有神王內有神仙並主齋
醮罪福除斷鬼邪掃蕩精魅之事也
風霄四洞天寳華神光洞天太素精陽洞
天金華西玉洞天積英絕粹洞天此四洞天
神四洞天仙並主文明之職掌握隂府之事
也
雲霄四洞天太虚神應洞天七明熖魔洞
天虚境刀利洞天八極靜度洞天此四洞天
神四洞天仙並主以十善行絶之事統以昇

仙之職此三霄之外自下至上以中爲度乃
天開之上矣
中三霄
煙霄四洞天紫極静梵洞天神宵玉清洞
天陽明朱鳳洞夭東華青童洞天此四洞天
神四洞天仙並主水府地祇海嶽福地之事
三島十洲地仙散仙劒仙積德積行修行上
士之職也
霞霄四洞天羽風虚白洞天太易和陽洞
天瓊雲上真洞天太初集仙洞天此四洞天

神四洞天仙皆得陽明六化隂精大變之功
也主以列仙昇天握以南宫之職
氣霄四洞天太始玉清洞天太和四聖洞
天神霄消魔洞天天華上相洞天此四洞天
神四洞天仙並以主運氣劫度日月魂魄星
辰交失人主興廢天地威氣風雨之集聚自
中以上爲度此三霄凝精陽首接宇宙結真
氣作宫庭屬三境之所也
下三霄
景霄四洞天太清金闕洞天神真玄化洞

天木公金毋洞天三元極變洞天北四泂天
乃玉皇大帝爲主内有神王内有神仙皆主
天上地下隂府三統七禦掌握萬事之職也
碧霄四洞天碧虚太一洞天紫英夜光洞
天精華太空洞天玉陽無極洞天此四洞天
神四洞天仙乃玉皇大帝爲主並職天上一
切天仙天官天人得失之事也
丹霄四洞天錦林洞天雲林洞天神精洞
天大羅洞天此四洞天以地皇正主天皇大
帝都主中有神王中有天官並主三清聖教

八極靈文之職撿校仙書神訣之事九霄之
上八極之外名曰大羅之天中有玉清聖境
無上聖宗無上仙君大道之毋一氣之君號
曰元始也中有上清真境元皇大道君所居
中有太清仙境太上老君所居玉京之山珠
林紫實瓊花鳳髓以生其上中有八十一路
以通麈世八十一洞天天中之祖聖天中之
祖宗天中之神王天中之帝君天中之天官
天中之天仙天中之天人天中之大聖九霄
之神五嶽之君皆五日一朝赴玊京之山三

境之内元始之前雖八天九地萬萬餘里遠
近皆集頃刾之間也五嶽之下地仙所職者
北方真武真君生伏麈世祖積隂功㓜慕真
風少習道業精逹造化之源流深測神變之
妙理遇玉清君授以斬鬼玉文天書十部鐵
鏡銅符以蕩隂精妖魅以散髮執玉清天丁
劒投八卦羽化衣服踏天地龜蛇者是也南
嶽司命者隋魏夫人也東嶽司命者乃紫微
王夫人也西嶽司命者乃西王毋第十三愛
女也北嶽司命者乃唐臣崔府君也中嶽司

命者乃唐臣李靖也三元罪福官者乃三茆
真君也太初之婦爲峨嵋山道君漢張子房
爲王屋山道君主五湖四海三澗九江沈溺
死人之事王喜先生爲蓬萊上島仙主大景
先生㳙子爲蓬萊中島仙主許真君爲丹臺
宫主管天下神仙功行之事楊太君爲天台
山道君後爲玉皇佐書仙吏邵堅爲匡廬山
小有洞主陳摶先生管蓬萊下島仙主鍾離
嘉管瑶臺宫仙主又權南洲講法太師是以
七十二福地八十一洞天十洲三島小仙九

地隱士隂府鬼官鄷都神主山水小使江海
民神修行仙子未昇天者皆不上於玊籍名
號未列於金簡也
鬼宗章第三
鬼者無形之至靈者也虚焉神寂而莫識其
妙焉若谷應而不流
東方八鬼一曰隂尸之鬼於東方狀如㓜
童多化作女人身以從天神者一曰羅達之
之鬼一曰大泉之鬼一曰汶鳴之鬼一曰神
鬼一曰陽眀之鬼一曰赤風之鬼一曰孤花

魔之鬼此類八鬼乃天神所役正直之鬼以
無私意害賊人之性命也並居東方嵗德之
位也
南方八鬼一曰烏羅那鬼一曰天大婆鬼
一曰地雷吒鬼一曰精靈鬼一曰九尸鬼一
曰木井鬼一曰孫道天神鬼一曰牛女鬼此
八鬼各皆雞首人身身著黄紗服衣衣朱熖
色隨天神爲風雹之吏並居南方火德熒𤊨
之位也
西方八鬼一曰純生鬼一曰無那魄尸鬼

一曰注迷鬼一曰毫駝鬼一曰蠻變鬼一曰
天星鬼一曰皇吒鬼一曰隂魅鬼此八鬼正
無私邪並隨天神處斷妖邪斬殺不平之人
並居太白之位也
北方八鬼一曰夜义鬼一曰伏羅鬼一曰
人帝鬼一曰祥化鬼一曰波離鬼一曰魔吻
鬼一曰執殺鬼一曰金鳳女子鬼此八鬼乃
北方北帝之用兵正直無曲常隨北帝君以
蕩掃諸耗魅其形狀若天神並居北方危宿
辰星之位也

中央八鬼一曰僧吒鬼一曰鳴吒鬼一曰
尾星鬼一曰海殺鬼一曰六丁鬼一曰六甲
鬼一曰玉女鬼一曰五道鬼此八鬼亦隨天
神似從五嶽追取死人送變禍福者其鬼狀
若神形並居中央鎮星之位也
天皇君曰此五方四十天鬼乃五嶽之正吏
五方之正兵天神之用盧無之正氣也助天
地之德以使風雷從五嶽之佐以掃奸詐其
五方之鬼毎一鬼下各領吏兵三十萬助天
地之正氣也凡欲役使五方之鬼者亦有法

焉如金日者使西方八鬼木日使東方八鬼
火日使南方八鬼水日使北方八鬼土日使
中央八鬼欲使之者先書天皇真形符於黄
羅之上長五寸闊五寸以朱書爲上焼作灰
面望天門以香湯吞之其符入腹精神立變
萬鬼見之自伏萬神見之自歸以爲護身而
免外害矣然後於其日方書一鬼名於白紙
上在於靣正望天門念天皇上帝呪三徧取
氣三口吹於印上用朱砂塗印靣望其方大
呼鬼名一聲用印印於紙上鬼名一印其鬼

自現或六丁或六甲玉女諸鬼細言問之一
切所告之懷無不遂意或爲輕風或為薄霧
或作雲霞或變龍虎或化萬物之形狀或化
山林巖石之體或爲羊馬或作飛走或乗雲
鶴遊戲方外或促地遊四大神洲觀一切萬
事欲斷不平之事取劒一口長三尺二寸鋒
突刃利者乃左手執劔於天門右手執天皇
上帝之印念天皇御呪三徧取氣三口吹在
印上朱砂塗印劔尖一印擲劔在空中其鬼
以知其人意雖千萬里重隔江海頃刻之間

人頭落焉天皇君曰昔有古神人致虚先生
未行内妙先逹𠮓通之理將入初程遂意遊
四海之外是以攝御萬靈同臻衆妙者俱不
出於斯文焉學夫遭遇専以虚白勿得情欲
違犯也將心歸正志守太和忘意抱淳漸入
仙宗如有六塵不息牛牧不忘情欲不斷俗
操不絶者與吾文異矣
精宗章第四
天皇君曰五方天鬼之外一切小靈並屬精
魅之宗雖恠之異無以助正氣之德皆屬私

神魔精之類以吾之御印以吾之御呪隨即
見形可以役使如家奴僕焉吾之法者使其
神也如烈火焚其秋毫役其鬼也若海波漂
其枯葉正神之外正鬼之外有七十二精後
以細述焉此鬼天不收地不管五嶽不御山
海不拘不從大德不助真風好殺好亂婬邪
食血内不正之鬼號曰私神名也
一名魔魂吞尸精形如二八女子丹臉朱唇
緑眉紅頰目澄秋水體凝脂膏好着翠藍服
頂以蛾華冠人見之多認爲仙女化成樓宇

以妖氣變化宫庭搆人生成疾患亂我之玄
風使修行之人不康矣其鬼精姓任左眉間
有紫毫一莖長一寸許本是萬年狐狸歴世
之久變化爲姝色惑人者多矣修仙學道之
士入山忽見之但呼其小名曰魔魂吞尸鬼
其鬼聞人言其名而身自滅矣故曰知根不
聖也一名五統私神之鬼精其狀如一美男
子之貌獨一足好遊世間婬亂生人之室者
有連年累月不去者本岀於一人家家奴後
死有五統之力今世之婦女言有夫兼寢生

人恠笑恠哭忽死忽生空中自笑忽與人言
遣彂不去著魅隂人或偷盜外物以助家者
是也欲去之者用黄紙五寸朱書天皇真形
符在上作灰用香湯令婦人女子望天門吞
之執天皇上帝印於天門念天皇呪三徧取
氣三口况入印中用白紙書五統名跡在上
以朱砂塗印上印於紙上令婦人女子用緋
袋戴之於頭心即時滅矣一名猫毛神狀如
三十餘男子皂衣赤足雞爪人形多着隂人
詐稱通天神之號善知未來之事今之師婆

是此神所者也本出強魂枉死之人也一名
血尸神神形如烏毛之猴朱目白眉或化蛇
或化蜘蛛蝦䗫之狀多着婦人身中以食人
五臟精華飲人肌血令人日瘦作病命亡其
鬼却化本形復入別人體中今之男女以傳
襲癆病是也其精本出吞毛之國老犬精也
一名猪角白腹鬼精形如七八歳童子紫衣
烏足其形多化爲糓水之狀人悮食之令人
作病無言默語而至死者是也號爲不語病
修仙之士但欲飲水映靣無光或欲飲食見

食變色者是此恠在內也慎勿食之其鬼本
出於産死之強魂也一名女义精狀如麤惡
婦人着青衣於夜間多着小兒腹内以盜小
兒之魂魄令小兒夜啼是也一名條了精鬼
總領三四卒小兒形狀不等有驢首人身黃
衣面赤執一囊服内含邪氣愛遊八方以散
時癘於人今人言天行病者乃是此鬼也乃
變瘍氣其鬼本出於五行不正之氣是人強
魂所化也一名咬拆曲石神狀如少女夭姿
姝色或變爲人屬愛夜寢若夢隂陽相奪人

之真氣其鬼本出人世採隂坐禪不成之輩
又名清靈善爽之鬼今人言夜夢鬼交是也
天曹不收地神不管天地私神八山之精也
一名雷聲急狀若伏虎花斑緑項愛夜遊髙
峯之上於人無患乃萬歳銅鑛之精是也一
名春瓊泉狀若二八女子三髻黄衣長裙赤
足多執火夜行不過數歩自滅矣乃萬年金
苗之精也一名束少年狀若小童頂㡌撒履
衣白貌秀多日出時執一禽魚戲遊於人路
乃萬年銀苗之精也一名雙石尸精其形朱

髮披散緋衣碧目身長丈許多在山中與人
相應或呌人姓名多於石堆嶮峻處崩崖衮
石以打損人者多矣本岀山中石打死無主
孤䰟之精也此乃天地不收江河不拘多害
生靈損人性命一名魚白水耗精凶惡湫池
多有之其變形狀若一隂人之覆浮於水邊
人見之救拔而多溺於水此恠乃水溺死強
魂之精也一名朱蛇白靣精乃鬼形多遊水
邊口呌要人替聲人見之行十歩許其鬼以
氣噴人其人不由自巳心乃投身於水也此

者亦水溺死之強魂也一名王玉真形狀如
小女帶峨冠華服骨秀顔姿麗青衣朱履常
領侍女雨三人其鬼多處空宅石巖圍壇深
山人寂之處以魅少年之君十有九死凡見
之者右眉間有青毫一莖長二寸許好歌曲
善詩詞以至昏暮好惑生人之心今之山谷
中甚有焉其精本出於三千年白蛇之精也
一名秋草葉精其狀乃少女之形貌潤體紺
紅帛裹髻或見相逐常有五七人能化水爲
酒漿善吟詠此恠以大湫逺路孤靜人稀山

谷花木間有之其恠本出於年深拱鼠之精
也一名朱眉魂狀如惡鬼之形兩首一身馬
足虎手赤體無衣長數文餘多詐稱神人又
誑爲土地人不知其根者以香火供養積日
之久無不賊人之命矣其精本出於年深者
𣗳之精也一名霍公孫狀若飛鳥兩首一身
錦毛赤觜大小如雞之形其恠亦能呼吸人
之精神漸令人死矣此乃數千年伏翔之精
也一名海僧尼狀乃一魚形如女子靣首甚
有姝色骨冠骨髻遊於山水或入河海水中

此恠見人多吐氣以混水氣向人人着者無
不死矣故人謂之曰有魚婦人頭善能言語
者是也此乃年深人魂之精也一名鹿身戒
尸精乃人形也若女子衣白孝服多啼哭於
水邊人見之欲問令人死矣此恠乃千年鯉
魚之精也一名惡毒鬼其形如人戕人多不
見悮入水中在水執人脚足不能出令人至
死不能得出矣一名黃孝白靣精狀若小蛇
朱鱗有足五隻多遊於井邊人見之以爲投
井使人自然生心不由巳而投井死矣此乃

投井之強魂所化也一名星吒婆其形黑氣
盤結於井口之空人或見之無不落井死矣
此乃井泉之鬼𡨚魂所化也一名全全幽魂
精其不見形狀如在水底人多聞哭笑之聲
者是也能興雲霧亦能賊人性命天地不收
五岳不管此恠本出千年蠏之精也一名夏
佳毒精形若白蛇當頂有一角多蔵婦人腹
中令婦人靣黄髮脫者是也或臨産難化白
蛇之形而作光去矣此乃臭死屍隂毒之氣
所化也一名黄逺天狀若鬼形多蔵婦人腹

中故隔腹與毋言者是也其婦人之命亦不
長久矣此乃千年草木之精所化也一名張
彦最狀若一婦人緋衣亂髮好於宅舍中盜
物而人或見現形者此乃𡨚靈死鬼之魂本
人家奴婢所化也一名劉逺横戕若嬰兒逐
物變化多着埿子之身故人家男女以供養
埿子後有靈驗致得祅恠變成凶禍者此乃
本是年深埿人所化也一名髙陽哥狀若少
女容姿甚麤多好婬亂其或與人交感世有
男女執愛死而後復有魂來着人成事者是

也本出死人中強魂所化也一名月娘精状
若婦人好媱亂色慾多着埿神之體令人或
入廟宇見廟中女流之神貌端容潔心生愛
慕忽至昏暮來宿以亂人者乃埿神所得精
化也一名馬元師子精弟兄五人状若鬼形
赤體無衣一鬼将一扇一鬼将一小葫蘆一
鬼将一氣袋此是四神五恠徃徃不利善馭
風砂遊歴世間以者生人令人作寒熱欲飲
涼水今瘖疾者是也此乃五方五耗之鬼也
一名杜昌精形如黑䑕好遊人世宫室廳宅

中以異耗矣今之倉庫房内無故物失壞者
是也此乃是千年老䑕之精也一名杜鐶孝
屍精形如朱鼠大小不測蔵於黑處以氣逺
噀人影人着其氣無不患惡瘡而死也此乃
嵗深故物之精也一名黒花精形如一犬非
有犬毛赤皮六眼多蔵孤靜處遠見人以一
氣噀人人着令人心内忽然煩悶吐涎吐血
而成其疾以死矣此乃宅中不正之神精也
一名牛首百都精肉角當頂青靣朱目鷹觜
虎項馬足人身多遊山谷以殞人之命此乃

師子國一老馬之精始得龍珠後變形不正
次化人身散入八方今之山谷多有之矣一
名桂龍晩天精其狀龍刑無角善役雲霧多
遊水塘中好食生人腦髓此乃西川龍移山
跡水恠精也一名鄧巢黄天精其狀共一大
龜鼈而當頂有角四目好遊水中作壊堤岸
碎河口亦多從足心手心飲生人腦髓此乃
水恠之精也一名曹洪天眼精散髮一足若
女子之形以遊山谷見人多笑舉足乗風䏻
飛吐氣變化善能喫生人之命此是天恠本

乃萬年枯柏之精也一名桃奴新其形一黄
腫婦人着淡衣夜執大出晝亦現之多在此
巖窟穴或乆靜宅房皆有焉人見之無不疾
病此乃千年蝦䗫之精也一名宋丘孤塊精
状乃一婦人多遊山林常哭於草下有人問
之多言我是良人家之婦人因循其端無不
成禍矣識之者其鬼精無左耳此乃千年野
狸猫之精也一名吳愛愛精狀乃女形口稱
良人家常抱一小兒或携一兩侍女好遊山
谷好魔障修行人之心欲學道者不遇此書

辯邪正甚有亂而有損也其鬼左臉上有赤
盤痕一箇若豆許但見呼其小名左臉赤盤
痕具愛愛精其鬼精見知其跡而非用法印
自滅矣此乃千年頑石精也一名左守全邪
精狀若一天神武夫常持一利刃携一人頭
在山中大呌若巨虎烈石之聲人悞逢之無
不死矣此乃山中一死雄魂之精也天地不
收常爲八極神邪之精一名老僧精形乃一
老僧披褐弱態手携經文數卷於上谷或於
小道邉左目赤色眉毛若猪鬃見僧人作一

善事言談生人與語無不遭其食啖此乃南
雲山一老僧得妖氣而化此精也一名使買
羊頭精四角人身色青多遊四海以媱生人
之室女今世之人忽有婦女晝生夜死者乃
此恠所害亦乃千年海犬所化也一名陣狂
尸駞精虎首禽身肉翅飛空以喫生人之肌
肉此乃萬年江猪所化也一名吞魔小直精
多戴金花冠素色服狀若神人䏻噴妖氣化
爲宫宇以取世間有姝色者婦人在内好血
肉求醮祀媱亂生人假託神人以要瞻敬者

多矣此乃天地厭神本出老雞之精也一名
郭華小神精鬼形人靣布衣深目常携一小
刅突出多遊山野人或見之以尖刄利靣吞
啖血肉此乃不正之地小祇之精也一名山
嶽孫青精黄衣狀如老隂之人多現於山谷
幽野中左手常携一禽五彩錦毛見人時以
放之人見其禽錦毛可愛以觀之無不卒病
此乃幽谷一老烏鳥之精也一名黄女精状
如一小女雙雲髻紫衣人夜多見問之其鬼
則化爲風以取人歸食其血肉此乃年深師

子之精也一名周德大昧精狀乃壯女之形
頂七星玊珠冠衣彩色五花服雲鬢紺潤眉
目似秋波常携一兒枯腦骨見人将枯腦骨
化爲繡囊人見之無不觀矣其女有語曰我
本閏門不出偶思野色以戯歩至此人多迷
性好色如飢龜飲血無不亂其生人既與其
合乃骨膏而粉碎也此鬼於印堂中有斑點
一箇如豆許乃天地記也此乃江中老龜之
精也此鬼極熟之方多有之天地不主管八
洞不收握八世散魂精也一名漆漆小耗精

狀乃一女形素結髮髻朱衣紅履瓊貌花容
善歌曲好吟風月或至月夜或至日暮多言
我乃君家之隣女而少年之子見而喜交積
久月深則令陽魂日消而死矣此乃人家未
出嫁閨魂之精也一名蘇小妖精狀若小男
子之形或在昏暮或早出現無時見人相離
而行與人爲禍見之者無康矣此乃年深傷
寒枉死之鬼也一名園郎姑昧精形乃一陽
人之狀白衣或黃於夜間呼人神魂人應之
無不死矣故今之人世或早暮彧夜間出遊

或居山或在房舍或聽似有人呌之聲者而
不出三聲一聲大雨聲小者是也此年深函
板之精也一名楊花鬼尸精形乃一男子之
狀白衣或青四目無足常夜遊靜處以作人
呌呼口稱疼痛之苦人或聽將爲實病之人
或有問者應聲人即死矣此乃年深柩棺之
精也一名黄河大小精常有三五人或七八
人相逐或無頭足或無口鼻彧無眼耳或無
臂肘或聚於黄昏火傍人見之多生大病於
身田此乃年深無主飄殍之魂餓鬼之精也

一名騰蛇白虎小耗精狀乃女子形花衣冠
好容貌多好夜遊晝廵於道邉或言我乃良
家之女路行辛苦力弱欲要人背而行之人
多以爲好事而不知禍埋身矣此乃年深一
老兎之精也一名昏形魍魎精形乃一鬼之
狀長數十尺闊三五尺圍兩目如火光長至
昏暮或夜間獨立水邊或野路上人見之無
不有小疾而亦不䏻害人之命此乃水邉野
路一塊石一塊土或枯朽之木得水濕之氣
積歲而成此精矣一名嘉夫精人狀若少女

孝服白衣多見於㕔堂夜暮或哭笑或歌吟
或獨行或三二人此精現處人見之無不死
矣此乃故宅中隂人伏屍之鬼也一名兩林
青靣精身著白衣髮未皆散多令人家門户
作聲宅舍不安此乃宅中陽人伏屍精也一
名李童形如室女麗色容妹端身清秀多遊
夜間朱衣髙冠善䏻詩曲舉歩吟詠媚人者
多矣此乃年深燈檠之精也一名故奴僧精
形若婦人孝衣或彩衣夜出燈下以物帛覆
頭靣者是也亦䏻言好弄燈好揢人咽喉至

死此乃掃箒之精也一名殺木魂精其形如
三二人愛更深出弄行歩之聲於宅中亦多
注病䏻害小兒此乃年深器物之精也一名
土玉精狀若白䑕或鬼形常夜深愛抛擲瓦
磚此鬼令人宅舍昌盛此乃銅鐵之精也欲
取之時用白紙一張上書天皇呪印作紙撚
注油遇夜點然于所疑之處別用燈照之有
物處其燈熖垂下天明發之必獲其物也一
名大羅殺鬼精形無定多知吉凶於夜駕禽
入宅或房室作聲向人或下涙此乃家親未

託生者天神不收地神不管世之所謂邪靈
化精者一名鐵雲羅耶精善施雲霧形若小
兒腦後有目若電光手足如禽爪夜現火光
值早多蔵婦人腹中其家不昌乃乖龍未登
位之精一名趙氏宗精狀若男子衣物不測
令人夜寢若夢非夢急見人来壓身者是也
人見之無不成病天曹不收地神不管無籍
而化精者一名賀度口精狀若男子形多現
於穴窟見人吐氣着人令人作病走注疼痛
手足如折不止世以為虎咬者是此乃年深

深山虎精也一名灰虎神精虎首灰驢形四
足有爪目如電光善雙化通風處無不到好
傷人命啖小兒此乃年老隂人之精得灰力
䏻變化一名唐永鳴精駞首人形紅衣赤足
手執小刀常遊厨竃盗飲食無故冷殘動者
人再食無不作疾者一名侫女子精人形五
髻四眉四目四手衣黄禽足多遊人世䏻吸
人血令人睡覺死身青黑點二三日不消者
是也遇此令人有小災小禍此精乃深山年
深毒蛇之精一名鄭逹伏其精無形狀多於

宅中忽現火塊相逐者乃年深門側之精也
一名氣祅血著精其狀如火熖相照如燈或
三或五相附而行多暮夜現於古壇塜道路
壙野而皆甚有之其變化或大或小不定人
若逐之或有或無今人所謂鬼火者是也此
乃本岀閑室街市山崖之處或生人或死人
血或禽獸之血在地三日不化得隂陽盜一
靈氣在内而後變化作此如陽人之血熖紅
隂人之血熖碧有煙欲要看者執天皇神印
於天門念天皇呪三通取三口氣吹在印上

望有火處以印照之其鬼火自来再印印之
其鬼火自滅而看其形狀乃破器内盛赤血
水或皮或毛或故帛上有鮮之也
天條章第五
天皇君曰天條者八極上法九宵玉文之條
也以擒夭丁斬大神斷祅精除邪耗殺鬼魅
掃不祥而莫非天條之正氣大焉夫夭條者
斬掃其祅神也如烈火焚一秋毫除蕩鬼魅
也若大海漂一朽葉無不蕩除法曰几斬斷
邪精鬼魅者但見其形而言其所變化之根

道其姓名而自不敢去矣然後依印法令五
方正鬼數名以驅其精邪以就斬鬼壇上或
令其精邪受四大地獄者各随其意如斬之
者取斬鬼劔以左手執之于天門念天皇呪
三徧取氣一口吹於印上用朱砂塗印印劒
尖一印擲劔空中其所使之鬼以知人意良
乆斬訖而見其精恠真形矣夭皇君曰其壇
須用朱砂爲界三層或石上土上須長五尺
闊五尺凡見一切精魅之形須天條以絶其
根而免後魅之惑矣如見精不斬見恠不除

見病人痛苦不救者亦爲心不慈悲之罪也
故除精恠於他方斬鬼魅於泉臺驅邪耗於
法壇以助真風之正而不令魔鬼害我之民
也夭皇君曰毎遇一精鬼急焼白錢半束與
其所斬之精鬼也
天條四地獄斬斷精邪正一天皇壇圖
如欲斬之取其印呼鬼姓名驅邪精而
斬之也如未斬時寄封地獄母令走也








天皇鎮壇符式
此符安於西北乾上此符安於東北艮上




此符安於東南巽上此符安於西南坤上



天皇神印章第六







天皇君曰凡受三皇内文者乃受三皇内印
是也天皇上印長四寸闊三寸地皇中印長
三寸五分闗三寸五分人皇下印長三寸闊
三寸取一叚雷震棗木心不然車軸木亦可
料印材之許以受醮之時安於天醫之方以
隨壇供侍壇四方先擇一淨室外絶雞犬女
子婦人内正其神須清淨沐浴以靣拜八方
然後開印雕印之日有風吹砂走石聚雲霧
靄四方雷霆鳴吼兩聲聒者乃開印之威兆
也其印既以開成須用緋絹錦帛作囊石水

作匣祕於巖宇蔵於石室以順天理也如欲
施法用印先以焚香暗拜三皇髙真五嶽以
請印使役天下鬼兵斷斬世内精魅祅神以
天皇君曰其印方之威統攝萬靈而無不臻
焉以念神咒吹之於印上以天皇印上印星
則星落印月則月缺印日則日蝕印雲霧則
雲霧收蔵印風雨則風雨停息用印召五方
之鬼而求風無不風求雨則無不雨此天皇
上印之威力也以地皇中印印地則地裂印
草木則化爲灰塵印飛鳥則墜地印虎蟲則

死伏此地皇中印之威力也以人皇下印印
一切病患無不康矣若復有人有一切凶禍
以香湯吞印無不吉慶人壯禄旺以印印之
後心則其人立便死再印前心則其人立甦
此人皇下印之威力也故三皇神印三元治
攝道中尤有其大人欲驗其徵者取一七歲
童子用朱砂塗印念呪印前心印之其後心
痕出矣然故三皇内祕文法驗若無此神甲
邪無以畏之有此神印則百邪竄形矣
天皇神呪章第七

呪曰紫㣲大帝北極天神魁𩲃𩵄䰢魓𩳐魒
星八洞天丁五嶽獰兵大統大將水火九靈
七曜七宿黒殺天蓬三霄上相十極髙尊天
英天直四殺黄君天心天内天輔天衝南靈
神将寳印奉行九土童子鬼王天真天柱天
時天壬天丁二十八宿十二時將軍月直使者
日直神童隨法隨勑入吾印中急急如律令
吾奉
大羅上仙天皇大帝君勑攝
天皇其形符章第八





天皇君曰真形之跡者乃吾之真形玉籙篆
也用丹砂新筆書符子帛以戴貼之精神立
變萬鬼自滅百魔束形群祅潜跡而神聖臻
焉攝法人吞之於腹内其鬼神乃現真貌真
爲天皇之形也以此者故得天神歸之矣
天皇君曰世海之内凡有一切病患不痊災

禍干己乆疾篤困危厄頻年卒得一切病患
不能伸者以朱書此符燒作灰用香湯吞下
無不速痊疾矣
三皇授法壇儀式章第九
壇方八尺石坵爲上土坵爲次










請三皇五嶽表式
具州縣鄉村法位臣姓某上言臣某少思仙
道攀縁神風若慕真玄欲求大慶今於某年
月日宿遭眞契得過金書妙化以懐輙敢私
用謹具表文上請三皇大帝五方五帝仙
君右臣某仰願大度慈師髙真憐憫慧光二

布豈有不燭之方慈風既散奚有獨偏之地
伏念臣某螻蟻之情苦海之命含靈之性燋
熖之身今者靈坵巳備瓊花皆鮮上祝天君
丹光早降靈坵列位與弟子(臣某)乞賜證盟
敢受玄文之道
年月日具位姓名謹具表状
若以靈坵就祭自亥時啓行至子時靣望天
門肅整衣冠拜訖焼請醮表文少時覺異香
入鼻光彩爍目虚空流光倏忽鸞鶴飛空身
寒巨顫神明怖懼此是仙君衆聖降坵之兆

也仙君降坵其中茶酒變色當此之際整肅
衣冠八方拜坵不得怖懼須内正其神安心
定意以祝上聖言臣其今受天文祕書願賜
證盟自子至卯時方得收坵靣望天門焼錢
五分一切錢馬於鬼門用一小狀燒白錢三
東令五方四十大鬼以衆收之然後用印施
法攝鬼驅邪封山居洞一切有無皆自然而
感應也
三皇劒法章第十
天皇君曰於甲子日用明鋼三斤六兩打作

一劒長二尺四寸用金鏤滲天皇地皇人皇
真形符在上用素帛纒之以索墜入年深人
不取水者井中四十九日方取其劔符以攝
地祇神靈在内其鐵自白刀血紅人鬼見之
無不攝滅名曰紅泉鐵神祇所化之劒也以
封於寳匣欲使之如説法之語響應而神威
無不應矣

太清金闕玉華仙書八極神章三皇内祕文
卷上

太清金闕玉華仙書八極神章三皇内祕文
卷中深七
斯文玄闕無極洞章乃丹臺瑶林之先雲
華霞秀之始天中大羅自然寳書也其紫
書瓊札皆上帝髙真吐紅氣以成文噀丹
輝而結篆祕於紫微標於璧玉金華秀簡
者爾中有居山之法有大洞八素神童使
自然狼虎不傷毒蟲不害觀靈芝明仙藥
辯邪正識仙賔知如化伏神䇿而俱不出
此焉有獲遇之者以爲深祕

地皇神印章第一
地皇神印者以樞權塵世大地之中一切萬
事無不統御焉故印之大㫖於法之先矣其
有不可外呼吸且如太初仙藥化形假物爲
形託名成象者多有或作禽獸形或作男女
之形以印照之而盡敗壞也靈芝瑞草變形
作化以印照之而皆可至矣
地皇神印靈極讃
魁風八殺天神伏九玄四目老翁歸
太初羽化大首柄陸地邪精見攝威

湛湛天書爲神祖玄玄玄外更無餘
可期玉華靈光篆絶跡神風掃耗除
寳印瓊龍上相樞機神統御最當驅
天祕魔魅多方外印刀仙靈洞碧虚
龍華秀寳金文篆群祅一見自束形
太極紫星伏三萬蕩蕩除邪辟列精
玄靈假吾神印力一助真霄掃恠無
淨地凌空神鬼怖封山馭氣最爲樞
靈芝化形千百體仙藥成禽作獸形
以印照空無不攝自然大化豈容情

地皇呪曰
南方七星地戸六丁六甲玉女奉吾印行急
急如律勑攝






地皇真形符篆章第二






地皇君曰凡居止山洞住庵或幽棲林谷毎
日卯旦書此真跡神符作灰用香湯望天門
吞之則令人益夀延生而邪氣不干矣并居
山之人收一切仙芝靈藥而以符吞之入腹
用印照之其藥自來也

修士居山所宜章第三
地皇君曰群類之中惟人最貴故生物必有
其本爲事必有所宜以末學之夫忽生善念
未達真理不明玄奥便入名山乃遭五䧟八
殺之凶或入山不測之禍蟲殘虎傷之害以
至死者多矣而不知居山自有法也
訣曰寅辰生人居乾坎二山爲福地卯巳午
生人居坤山爲福地申未生人居艮山爲福
地酉生人居震山爲福地戌生人居巽山爲
福地亥子丑生人居離兊二山爲福地凡居

正東正南東南雖有福地合居或有山谷當
靣於春夏之間見𣗳本不榮茂草苗似乾焦
之色而石木不潤者此名炎殺之山入山之
人居之多遭山火之難矣以别居所宜之山
也
入山醮儀山主章第四



地皇君曰大山有大山神主小山有小山神

主也入山修道之流而不醮請其主如人無
故入人家也其神與人之情則有所遠矣凡
入山擇洞居庵至山門下地上或石上鋪淨
布巾一條素食一盤茶酒各一分供養少時
燒白錢一束以小狀一紙投火司焼之其狀
内言某年月日今入山求長生之道不敢私
住故醮請山主神靈願垂護祐如此方可入
山居住若有所倚託也
髙玄生氣擇洞章第五
地皇君曰凡人入山所居雖然福地而亦擇

其洞府也福地所宜山中正東有洞室門髙
五十尺巳上三丈巳下者乃神仙洞府也如
門髙五尺巳下者乃陽煙之庵也而不可居
洞髙三丈巳上者乃雲胎之島也雖居之亦
有強隂厲陽傷人之魂神也正南有石室門
髙五十尺巳上三丈巳下者乃曰洞府也石
室東南者霍明洞府也正西者名曰魂穴正
北有石室者名曰魄窟東北有門名曰石毒
也石城洞府居之自有祥瑞感應靈芝丹草
出現也若穴窟中居者非獨精邪之患皆天

地之生氣離神仙之血脉也若無神書其禍
大矣凡入所宜之山山無洞府見東南木榮
石潤草滋同商一字水三折者亦可翦茅作
庵而修命蒂亦乃神仙之福地必出天官也
封山元天淨地章第六
地皇君曰既居仙府須封山淨地不今邪精
犯我之境也取山桃板六片長七寸闊三寸
厚一寸靣上存皮一靣光以新筆香墨各書
六丁神符一道在桃板上用朱砂塗印左手
執印向天門念地皇呪三徧取氣三口吹於

印上用朱砂再塗印印於六丁符上各印一
印將桃板鎮安於六絶之地自然精邪滅跡
虎豹潜形飛鳥不鳴萬類不現久而居之神
昇上界之道









辯識仙賔邪神章第七
地皇君曰久居名洞仙府之中日深歲故志
道精純者自有仙賔神官降矣以辯之者如
早暮忽有彩霞流虚真香入谷瑞色祥氣徘
徊者乃髙真逰矣以志祝恭心上告天皇而
求解脫之道其髙真慈愍而自有降教也如
或遊巖谷溪際林峯忽見雲光圍覆而異獸

祥禽徑集皆在左右忽有紅服朱龍者忽有
黄服玉佩者或有紫衣六姝者或有執節持
旛張盖者此乃神仙降焉如林谷山峯虚空
之中忽見黑氣皂雲中間徘徊冠中服飾或
寡或衆多相恍惚者乃邪神㑹集也故神仙
欲降遇之地先有香風透谷入鼻腦也如非
神仙者無香風之驗也宜慎之勿自觀之也
辯識三十六種芝草變形章第八
一曰仙足芝(紫星)一曰丹芝(朱星)一曰紫芝
(黄星)一曰景芝(青星)一曰雲芝(元星)一曰天

芝(黑星)一曰地芝(緑星)一曰煙芝(褐星)一曰
神芝(有紅文如纒绯緣)此九芝者皆一性之
物也其物本出名山萬萬年精神靈石之氣
所結大小不等皆色白如寒玉夜於巖谷光
射太空徃觀之如石其色潤鮮上有星點辯
之也
一曰碧芝(青花)一曰靈芝(黑花)一曰熖芝(紫)
(花)一曰水芝(白花)一曰氣芝(黄花)一曰玉芝
(朱花)一曰寳芝(粉紅花)一曰龍芝(碧花)一曰
虎芝(緑花)此九芝皆一性之物其根生於江

海山水大小河邊本出山水秀氣積而所生
狀若細麻葉之形髙三五尺冬夏不凋其上
常似有雲淡氣相覆以其色花辯之
一曰瓊芝(花形)一曰桂芝(木形)一曰花芝(禽)
(形)一曰金芝(人形)一曰玄芝(雲朶形)一曰錦
芝(獸形)一曰青芝(無形狀)一曰濕芝(水形)一
曰風芝(樓塔之形)此九芝者乃一根之性也
多生石山洞府石室中其本出雲根煙梢凝
結而所化也其大小不測戕若石乳生成龍
虎飛禽人物之象貼於石壁也色如朱火晝

夜有光香風氤氲而有形象辯之此二十七
品乃瓊花金蒂羽化仙芝也若得遇而採之
者以服訖上昇雲漢點凡骨作仙骨化仙人
作眞人超凡入聖身騰九霄故古仙有言靈
芝入腹白日昇於天上者是也
一曰雲精芝(如雲朶)一曰黄芝(如犬形)一曰
英芝(狀如樓閣之形)一日瑞芝(鴛鴦之形)一
曰秀芝(鶴形)一曰華芝(花果之形)一曰木芝
(如木蛾形)一曰草芝(如虎之形)一曰上芝(人)
(形)此九芝乃一根所化成之物也形狀不測

多生於枯木朽株宫殿庭室水棟之上而有
之也若採服之可以延年益夀有小補矣
辯識三十六種仙藥形像章第九
一名朱砂精(形赤)一名曽青精(形青)一名石
膏精(形白)一名雄黄精形赤一名硫黄精(形)
(黄)一名空青精(形淡赤)一名白礬精(形緑)一
名雲母石精(形黑)一名石砂精(形紫)此九種
仙藥之精皆金石所化也形狀如一大鬼朱
髮紅眉而多現矣然各有體色辯焉
一名烏石精(十六足)一名禹餘精(二十四足)

一名井泉石精(十二足)一名塩土精(十足)一
名雌黄精無足肉翅(善飛)一名滑石精(八足)
一名陽起石精(六足)一名石脂精(四足)一名
水銀精(二足)此九種石精皆金石所化也形
如一蝎大小莫測色如白練其有無足以辯
之也
一名人參精如小兒素衣手執花一名茯苓
精如(小兒手執松栢)一名枸杞精(小犬如)夜
鳴(山谷)一名大黄精(如女子執衣躶形)一名
琥珀精如一虎(能飛空)一名萬年老葛精(如)

(龍無鱗甲多蔵石穴)一名老藤精(如肉塊破)
(之如膏)一名黄精精(如小兒手執黄精苗)一
名蒼术精(如小兒手執蒼术苗多遊髙峯嶺)
(上夜出現)此九種仙藥之精皆草木所化也
其名山多有之以形色體象辯焉
一名天麻精(色赤如血)一名逺志精(色白一)
名地黄精(色黄)一名牛膝精(土色)一名烏頭
精(色黑)一名白术精(色紫)一名蓯蓉精(色緑)
一名松蘿精(色青)一名甘草精(色褐)此九種
仙藥之精乃芝草所化也今名山多有之形

如大蝦䗫朱目無口四足而所化芝草以顔
色中辯之此三十六種仙藥名辯認化形取
白紙一張上書其物精草之名用地皇印望
天門執印念地皇呪三徧取氣三口吹於印
上以朱砂塗印印於紙上所寫之名其所化
芝草逺近自來現矣再用印印之乃現本形
之藥以服訖身換凡胎足下生風雲令人不
死長生久視矣
地皇君服餌仙术昇仙得道章第十
取向南麵术一十六斤以水洗浸淨白茯苓

去皮三斤天門冬去心三斤三味入曰內杵
三千五百下令若爛泥相似同入一瓦釡中
用水一石慢火煎熬至三斗取滓不用再熬
其汁成膏狀若蜜汁許封入甆罐中毎日用
好酒空心化下半兩忌食葷肉葵菜酸醎房
室之事服之百曰宿疾頓消萬病除矣服之
一年五臟纒綿肉身光瑩自然不食五糓心
清神爽寒暑不侵容貌潤澤服至三年身生
玉瑛項有圎光久久服之以出生死雲行方
外名曰精行仙人乃志芝草得道者也



太清金闕玉華仙書八極神章三皇内祕文
卷中







太清金闕玉華仙書八極神章三皇内祕文
卷下深八
道至無而生天地天至動也而北辰不移
含虚不虧地至静也而東流不輟興雲不
竭故天長地久人何獨而有死焉盖人不
知天地之趣荒迷紀綱之神以將恩情爲
愛塵欲爲親未及中年多先禍命今者故
開太虚之首明辯天地之元訣神明之法
以度群生免失人身之道得遇者以功志
神能白日昇天以道鍊氣能在世而不死

斯文乃髙玄内祕深泄天機祕之玉匣亂
傳漏慢此書九祖沉殃爾祕之祕之
制惡興善章第一
陽之精曰魄與神隂之精曰魄與尸神勝則
爲善魄強則爲惡制惡興善則理忘善從惡
則亂理久而尸滅魄亡亂久而神逝魂散故
尸滅魄亡者神與形合與太陽而爲仙神逝
魂消者尸與魄淪與太隂而爲鬼皆自然之
理也
立正忘邪章第二

人之修道當立其正而忘其邪正之不立則
生諸亂而損傷於神邪之不忘則感衆惡而
反害於身故立其正則仙道日隣從其邪則
鬼道日親不忘情絶念不止欲澄心専爲貪
饕嗜欲不捨愛情從心所欲者爲其邪也
明昏亂章第三
不識賢不擇友不辯法能無迷乎不識二眞
反覆不察隂陽混成行功無節屈性伐神能
無損乎不逹玄妙獨執小術能無病乎虚功
受死能無誤乎

固形體章第四
固形者以養生之初務爲大道之根元幽棲
忘其聲色純素安於天和然要辯其損益識
其禁忌明其内外知其生克息華液於玉池
保流酥於紫府精積成而元氣自生氣旺靈
而元神自集神旺集而五氣自運五氣旣運
爲通玄至眞之漸也
鍊神氣章第五
神水河車瑩兮瑩返復刀圭新更新卦鋪離
象垂瓊滴灑翠潜烟深更深運用坎離交龍

虎子後午前一度舉一上一下徃來騰更尋
元首節節推節節推時卯與酉崐崙透過玉
酥膏運入華池分三口泝流交換接純陽遍
滿寰瀛諸藏走八正三爻火數成神氣相合
體不朽
訣曰點滴瓊漿瑩若水烹鍊還元補虚髓八
爻正氣一齊興衝透雙關換顔體
出聖胎章第六
青兮清翠兮濃一顆眀珠絶埃塵絶埃塵兮
塵盡去盡去塵兮現本眞本真現兮無大小

變化通靈作姹嬰精抱血血抱精精血相投
肌骨生肌骨生兮分天地天地分兮脾在志
志在脾兮魂入肝心腎相和魄入肺五藏安
神盡總全然後三才分六位其中精府受盛
門六律分爻定五音五音全兮陽數足一半
周天燒彎曲神分形定志精細煆煉連綿烹
正氣正氣興兮神自通彼物著靈十月功十
月功成聖胎就岀入無阻能遊走遍遊四大
上蓬宫百萬年光無衰朽
訣曰陽數足時養聖胎精裹初靈手足開從

九至九煉見九一身分出數身來
超仙章第七
道元一也而用之有三上有天地隂陽昇降
二氣綿綿周而復始徃來不失其序之道也
達之則𨓜於宵漢雲中有日月徃來二八九
六精華相吞䰟魄交媾而不失其度之道也
昇之則遷於南宫下有五行傳送受氣配合
生爻産象而不失其理之道也達之則昇三
島不始不終矣
人皇君曰修士志神煉骨壯命而俱不出此

神章也以用道之流或居山洞或居庵林或
擇一靜室香花焚之清氣生華然後擇一竒
日面拜八方東西南北四維拜訖安爐煉氣
因氣安精因精安神因神致生也久久致煉
妙化成眞夫九轉五還三返八變齊天容少
返純衰者得强老者得壯壯者得童童者得
嬰故自凡而得聖乃煉聖至於仙煉仙至於
眞煉眞至於妙煉妙合於神煉神合虚虚氣
乃元道之始也則知道在我飛遊四海之外
或入帝郷之中上朝金闕面拜髙眞名列九

元位配星辰或安九天之上或宿八極之堂
或與羣仙共詣玄都之府或伴髙眞翫于大
羅之天或遊名山海嶽或赴南宫之㑹或上
天㨂擇人鬼姓名或下界檢録齋醮罪福或
掌括名山大川或總持生書死籍或與諸仙
同鸞駕而北遊紫圃或南過金泉集賢賔而
採草木花實或西遊龜山朝王毋於金殿或
邁扶桑飲紅酒于瓊園無上無爲自在仙眞
空眞化眞仙子仙子者從何而得焉始絶六
根斷六塵視之不見其物聽之不聞其聲平

和恬淡澄淨精微虚明含元天眞六化至神
煉氣而成且非麈情貪欲恩愛而得者也
人皇符印章第八
符者眞形之龍篆也印者太虚之正氣也天
元深㫖天機之媾妙運至眞之斡大端驅神
鬼之祖法攝邪祅之樞機皆繫於此印之力
功能隱形散影藏氣收神使隂陽六變其體
令人鬼不見其形也














人皇神呪章第九
九氣氤氲玉呪以從髙華妙嶽十極上尊太
虚神主八天大君木翁金母無上玄眞各降
眞氣驅滅邪蹤南方赤帝雲乗火龍西方白
帝利斬祅氛北方黑帝霞映神晶東方青帝
鳥吒囉英九天九神鬼門天丁玉女直符太
歲縱横五嶽吏兵天士都司八目神童北斗
魁罡四目老翁吞魔大殺四十壯充六丁六
甲入吾印中急急如律令奉
勑攝

知生死五假素奏上法章第十
知死法合掌但開第四指開時必定閻羅
知訣曰毎月初七十七二十七一月三次每
次知十日生死之兆也焚香靣東日初出望
東方念人皇呪一徧取日晶氣三口咽歸腹
中然後靣東正坐將天元地要相合開手第
四指如不開時乃萬神全而未死之兆也如
忽開放者乃人天不相救神氣不在殻是死
之兆也然看何日死者於五行之日定之如
其日金者於知死之日外第三日死也木日

第四日水日第五日土日第七日火曰第九
日其鬼使來追既知其死日後用假命五術
以假之五假法者上避天劫之災下避大運
之窮如有天水之劫上傾下溢河海漲空江
水泛突横流漂蕩山嶽無有水輪四旋隂精
故出世無所存天無所空浩浩曠冥盡無民
軰以法假之入水不見其水知天地風火之
劫焰着凝空烈馳洞闊交虚晦海焚地吹山
上無玄天下無玄地一切萬有化作灰塵以
法假之如入靜梵如一切干戈征伐四起國

土併吞横尸如山血流若海以法假之凡人
不見其形自在雲遊無阻如三限之危空亡
之厄大小運併胎禄相食亡命合死以法假
之造化不能移隂陽不能遷鬼神不能知而
夀一百二十歳長生之人也
南嶽魏夫人續云麈世俗輩末學之人敬有
道心便入名山遇靈芝則不識逢虎豹則無
術何異將身去投死地者哉始欲長生而反
遭横夭者多矣吾哀見此輩昔告
上帝得賜此經以五符眞籙誅邪斬怪收束

虎狼使萬魔潜跡百鬼竄形令一切修眞之
士皆得無爲之道也自然山林清靜靈芝露
英金玉發洩秀氣薫蒸或茹芝被褐棲眞味
道精灌人神豈不寧哉
五符眞文擇境居山山有貴賤氣有死生凡
欲居之必當擇境大山成處以小山爲貴小
山成處以大山爲貴石山成處以土山爲貴
土山成處以石山爲貴如此大小土石等山
以衆山朝者爲貴擇此貴山生氣五福之隅
則可幽居洞府棲隱巖巒或誅茅結廬與鶴

鹿爲友住此攵者能行頥養之術可致長生
矣何哉爲其陽精實壯秀氣薰蒸故也
識辯洞府有曰洞曰府曰穴曰窟者何也凡
山面東者謂之洞山面南者謂之府山面東
南者謂之巖山面西南者謂之穴山面北者
謂之窟山面東北者謂之坎也洞府巖穴中
居之者自然髙眞上仙逹人𨓜士時來降祐
當獲玄妙矣若窟坎中居之者則有毒蟲猛
獸老魅山精迫促凌犯矣蓋爲皆靈文逆天
地之正氣故也

驗認靈芝有曰丹芝碧芝肉芝紫芝金芝仙
芝草芝蘭芝瓊芝果芝絳芝無風自揺芝夜
神光燭芝太素含香芝有洞天鶴鳴芝靈芝
玉顆芝雲露清芝碧琅白玕芝五明九光芝
陽精素蘂芝太一八風芝錦紋紫莖芝含光
包翠芝青丹素華芝
右芝草略有二十四品毎獲一品食之者
夀可千歳
五符眞形










五符神呪
青帝呪曰火令童子天皇攝急急如律令

赤帝呪曰吻皇星斗太初攝急急如律令
白帝呪曰白衣四神太虚攝急急如律令
黑帝呪曰五星守斗五帝攝急急如律令
黄帝呪曰龍耀天蓬黑殺攝急急如律令
察辯邪正凡居庵或居山或居洞須要辯察
邪正也其法於庵中備矣或便得昇舉者凡
欲採芝當以三月之際山開之月靈芝出現
之時以五符法披之自然可獲毎直日鳯章
龍篆而尋求之乃可得矣凡芝在處定有異
兆但見白晝五雲覆鬱夜有霞光彌遶或有


氣象髙下千百尺狀若蛇者是也

(此符搏戯必勝以紙隨廣狹依前法書定)
(足下男左女右大驗也)


(此符太上老君入山朱書素紙)
(上横行天下無咎)


(此符真人帶之一年入山精不敢傍)
(百鬼莫能攝也)

(木解符以甲乙日朱書此符紙上燒服之)
(正東手枝如死百起去乘其巾幘於外處)
(即以竹代身巳遠去他鄉勿得回慮也)
五假化形圖







人皇君曰金命人依此圖吞隱形符在腹著
衣歸戴隱形帽依罡歩所爲三次而不死也




人皇君曰木命人吞符逹地祇神藏造化中

鬼神自不見其形也




人皇君曰水命人吞此符依罡歩入方位神
藏造化中鬼神自不見其形也






人皇君曰火命人吞此符依罡歩入方位神
藏造化中鬼神自不見其形也




人皇君曰土命人依罡歩吞此符入方位神
藏造化中鬼神自不見其形也
太清金闕玉華仙書八極神章三皇内祕文
卷下











