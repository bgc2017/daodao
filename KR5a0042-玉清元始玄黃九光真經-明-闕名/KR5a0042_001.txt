










七經同卷辰八
玉清元始玄黄九光眞經
元始天尊說十一曜大消災神呪經
太上洞眞五星秘授經
玉清无上靈寳自然北斗本生眞經
太乙元眞保命長生經
太上元始天尊證果眞經
太上元始天尊說續命妙經



玉清元始玄黄九光眞經
大羅髙天玄黄玉文盤結萬炁金五璀璨侍
香金童傳言玉女飛雲成蓋散香成樓中有
神君與我爲儔元始保命太上司喉青衣姹
女純陽玉童共鍊正炁歸于道宗層層峨峨
玉京宸闕杳靄大梵超越衆天非无非有眞
體自然降神流世爲人精䰟陽䰟護精隂𩲸
育血精血純全至陽内備乗彼凡質復歸无
物浩浩眞體大合太空空中有象眞體玄融
抱一守眞眞體不變既來不隨倐去无戀无

中有體體法眞空眞无妙理與道符同聖行
純備功德圓熟出没自我化俗成眞所化縁
盡復歸髙清髙清天上上无復色以神爲體
以空爲宅神我遍空如波涵月道合无爲求
眞問宅三界大魔瞻仰稽首非魔所測當盡
不惑九天眞聖諷誦此文誦經得福助眞超
神至神无我至道无名巍巍大道萬法眞宗
九陽天眞六隂幽鬼福業不同聞我妙呪兩
耳皆通我今稽首萬劫道祖
元始天尊太上道君太上老君五宫黄老三

玄丈人飛天神王妙行眞人左右眞人太乙
眞君十方天尊諸天上帝一切苦惱及所希
求保身養命洞徹明幽聞誦一過同力扶衞
玉童玉女記過書名名登仙籍所向皆成元
臺眞人直奏天官曰此經乃玉經中髓天上
衆眞有職務者以大經統計二百六十餘卷
難可常誦撮其要妙三百餘字而常誦之以
子心希大道仰慕瓊文發我心緘開新爾志
使汝誦之精血内凝形神和合邪魔隱避二
炁交清自然神聞玉書歡和戀殼乆而神炁

梱合凝神爲體聚精爲質神非可見之神精
非有形之精眞所謂神中之神精中之精凡
有所執非我所云勤而行之寳而奉之家藏
一紀或至二紀俟當天運擇有道焉
元始保命大君太上左臺神候眞君降曰復
有秘呪直奏不言以我玉經未敢擅行昔
元始天尊甞居始青天内說大梵眞音普度
萬靈神呪曰
唵元始生天唵元始生地唵元始生人三才
備位萬物紛紜人不保生化爲隂神神炁不

全流爲下鬼唵下鬼聞我玉音鬼形即滅含
彼鬼形生我天宅唵人道聞我玉音頓捨人
業長生神仙與天地同壽與日月合明一身
被福七祖䝉榮既度七祖身劫玉清奄天道
聞我玉音天福頓增宿業永盡不墜下天常
居玉清急急一如
元始上帝嚴勑二教合一唵急急一如
清淨法身毗盧遮那大聖主勑此呪名曰混
元劫一普度萬靈神呪萬神之祖一炁之宗
唵爲世界種眞之炁呪而保命元所不辟无

所不成生天生地化育群品爲福惠基解厄
延夀解脫先業福廕見存形神俱妙一炁俱
清漸入无爲之境性无累德與道合明萬神
歸仰群魔束形勤誦此經无不度也
玉清元始玄黄九光眞經
















