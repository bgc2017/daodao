








洪恩靈濟眞君七政星燈儀
　　　法事如式
大道昭昭不言善應小心翼翼有禱必通恭
炷眞香䖍誠供養
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
靈濟宫中神仙諸靈官普同供養
恭聞龍漢開圖而玄元始之炁分鼇極初化

而天地人之位定夫人也大道難遇中土難
生況抱以陽負以隂四肢旣正必貴其形保
其命萬氣長存惟恐老死病苦之爲憂各以
長大羙好而自恱人有所欲天無私親何賜
也富而憲也貧何彭之壽而顔之夭母誘之
數盍求諸身爾時靈濟眞君遊宴玉清聖境
熈帝之載則天之明作大因縁爲衆演說五
辰我撫或盈或縮之不常兩曜我經一暑一
寒之有序順之則爲吉隆之喜逆之則爲凶
危之憂惟至誠可以感神故積善必有餘慶

旣沐照臨之下敢忘昭謝之私今辰謹有奉
道(某)恭啓靈壇具陳菲供依元陽之玉曆行
香誦經按靈寳之金科修齋奉戒發明章典
然㸃神燈仰觀經緯之文遐想璣衡之象蘭
炷𤑔火見其盛未見其微鐵盆盛膏見其増
未見其减上照三十二天光明廓落下使百
千萬人瞻仰皈依衆善自光中生衆惡自光
中滅一作禮而再作禮精意感孚初上香至
三上香玉音嘹亮仰惟洞鑒俯陽恩光更冀
三界齊臨萬神恭諾凶星退舍在四時則無

害無災吉曜臨軒鍚五福以曰富曰壽稽首
皈依
至眞妙道德光常曜天尊
(臣)法衆等志心皈命
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
靈濟宫中神仙諸靈官謹然璣衡七政神燈
上布日曜太陽之象

恭聞道在太極之始莫見乎隱莫顯乎微日
者衆陽所宗無願不成無幽不察莫測其妙
所存者神赫赫厥靈人可畏之如趙盾明明
在上民皆仰之若周公輝光其德盛矣乎㓗
白其節皎如也烏輪肅備朝覲鬱儀之宫羲
駕莊嚴燕享洞陽之殿放出毫光萬丈普照
世界三千入吾門也無蔀屋之疑遵吾道也
滅索塗之病伏念一切衆生塵埃汨没徒窮
逐影之勞電露虚華惟有過隙之歎自今及
照與道常明伏願中爲市者獲行商坐費之

財出而作之安耕田鑿井之業藝之巧者以
圭測影工之勤者繼晷焚膏爲儒者賦誇五
色文章入仕者名號八磚學士桑榆殘照爭
同松栢以長青螢燐増輝願與昆蟲而被澤
少竭葵傾之敬願垂藻鑑之光請法衆等敬
依太上所說太陽帝君神呪稽首皈依䖍誠
讃詠
志心皈命信禮
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

志心皈命信禮
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
　呪捻午文吸午氣遥想洞陽鬱儀宫眞君
　如在
東望扶桑宫稽首朝鬱儀太陽洞明景
寥寥何所思令我拜金色候天望英姿
皇華將玉女臨軒降此時
(和)願此燈光回向眞君
　　　散花

大明圓極天尊
(臣)法衆等志心皈命
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠鋪國佑民洪恩眞君
靈濟宫中神仙諸靈官謹然璣衡七政神燈
上布月曜太隂之象
恭聞祖氣在太空之中無色無緒月𩲸泛十
華之彩有性有情經於箕而起風離於畢而

作雨天之工也神而明之歩蟾宫八萬三千
門清光可挹眺鶴臺一千五百載聖迹猶存
劉越石之却虜圍果遂登樓之興曹孟德之
成覇業何妨鼓瑟而歌或淪精而授漢之符
或委照而應吳之瑞其名清亮厥績彰明伏
念一切衆生穴影偷光塵籠養晦將長護短
豈無玷缺之愆文過飾非未免朦朧之罪謹
當昭謝幸覩光明伏願鴻集澤中安有烏飛
之恐雞鳴境内永無牛喘之憂搗兎藥者可
以長生採蚌珠者可以獲冨入仕者早中嫦

娥之選定婚者果符老人之言瑶光現而孕
産佳兒玉斧修而工精藝巧拱俟纎阿而按
晷自慚太白之舉杯請法衆等謹依太上所
說太隂皇君神呪稽首皈依䖍誠讃詠
志心皈依信禮
九天金闕明道逹德大仙顯靈溥濟清微洞
玄冲虚妙感慈惠護國庇民洪恩眞君
志心皈依信禮
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君

　冗捻未文吸未氣想洞隂結璘之宫眞君
　如在
仰望顧八表惟月孕隂精中有太素皇
夫人駕緑軿耀華光二極混明照三清
般勤求至道五色下來迎
(和)願此燈光回向眞君
　　　散花
圓鑒洞照天尊
(臣)法衆等志心皈命
九天金闕明道逹德大仙顯靈溥濟清微洞

玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
靈濟宫中神仙諸靈宫謹然璣衡七政神燈
上布東方木德歳星之象
恭聞道心惟一昏昏嘿嘿以難名木神則仁
化化生生之爲妙在時爲春而春風長養於
德爲元而元氣胚胎均蒙扶植之功猶頼剸
裁之力髙山仰止易地皆然謝石得之▲顯
八公之靈周公得之以釋金縢之謗調梅用

說則夢求諸野採桑得尹則神降於莘功卓
立於一時名流芳於萬世伏念一切衆生守
株安分托蔭過情雖樗櫟之才搥魯無文然
𣏌栁其性杯棬可用從繩則正非矩不成伏
願能官者棫樸其章聽訟者甘棠其政觀橋
梓之道而父慈子孝歌華萼之詩而兄友弟
恭生子願爲聖小兒挺挺五枝之桂結交須
作忘年友森森千歳之松桃灼其華冝其家
冝其室果秋以薦尊爾祖敬爾宗少伸實▲
之儀非擬燔柴之典請法衆等敬依太上所

說木德星君神呪稽首皈依䖍誠讃詠
志心皈依信禮
九天金闕明道逹德大仙顯靈溥濟清微洞
玄冲虚妙感慈惠護國庇民洪恩眞君
志心皈依信禮
九天玉闕宣化扶敎上仙昭靈溥濟髙明弘
靜冲湛妙應仁惠輔國佑民洪恩眞君
　呪捻寅亥文取寅亥氣想青華青天之宫
　眞君如在
歳星乗木德展轉耀東郷凌天姿潤澤

正色滉明皇㝷花歌浩漾擲水詠芝房
經時頻禱禮獲福自然長
(和)願此燈光回向眞君
　　　散花
妙智圓明天尊
(臣)法衆等志心皈命
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君

靈濟宫中神仙諸靈官謹然璣衡七政神燈
上布南方火德熒惑星之象
恭䦘火秉南方之德炎帝行權神爲東海之
君眞人鍚號玉精鑄魄金液煉形學叅方外
之書善似光中之影隨機應化發誓度人挈
塗炭之民而置諸袵席之安憫焦熬之俗而
轉爲謳歌之樂以勞定國則流烏呈瑞捍難
禦灾則回禄反風聲迹熒煌威靈烜赫伏念
一切衆生慾心未滅道學不明其徇勢則未
免阿佞以趨炎其措謀則豈敢險奸而煽毒

揚湯止沸何其愚也収燼之餘不幾晚乎幸
曲突徙薪猶有豫防之戒然紅爐㸃雪㑹知
解悟之機憂甚如熏誰能執熱曽謂燎原而
可撲豈冝與玉以俱焚伏願戢我干戈永絕
狼烽之警救民疾苦何勞艾灸之功烹炊者
得養其生樵㸑者各安其業惟天鑒于一德
故曰誠則明明則誠作善降之百祥俾爾熾
而昌昌而熾心香一炷可通於碧落神光三
燭載顯於靈壇請法衆等敬依太上所說火
德星君神呪稽首皈依䖍誠讃詠

志心皈命信禮
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命信禮
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
　呪捻卯戍文取卯戍氣想朱陵火煉之宫
　眞君如在
芒角生龍鳳威光叱十方丹剛耀五夜
朱火熖三邊晶明符正氣劒㦸煥兵權

▲搶應滅迹孛彗敢當前
(和)願此燈光回向眞君
　　　散花
智炬赫奕天尊
(臣)法衆等志心皈命
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
靈濟宫中神仙諸靈官謹然璣衡七政神燈

上布西方金德太白之象
恭聞金孕太白之情西方有象神位上清之
列北斗化形文章久著於天台源𣲖其來於
麗水歌詩雅頌有鏗鏘之羙勒銘鍾鼎負剛
介之才李少君因此以成丹商傳說用之而
作礪其爲寳也誠可貴其爲器也寧可輕仰
之彌髙鑚之彌堅截然有條渾然有理伏念
一切衆生四知有愧素欽楊震之賢三致無
能空羡陶朱之富過自今而湔改誠有頼於
陶鎔伏願經果不焚喜得滿籝之敎文如未

䘮猶聞擲地之聲言可行名可言楚人之諾
皆如季布聖希天賢希聖孔子之鑄豈特顔
回愧無鴻寳之陳略具彜樽之獻請法衆等
敬依太上所說金德星君神呪稽首皈依䖍
誠讃詠
志心皈依信禮
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈依信禮
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
　呪捻辰酉文取辰酉氣想金天素靈之宫
　眞君如在
太白凌清漢騰霜耀素英亭亭浮瑞彩
皎皎盛長庚鋒髙能禦㓂色潤毎降兵
推窮符暦數合道與長生
(和)願此燈光回向眞君
　　　散花
明眞養皓天尊
(臣)法衆等志心皈命

九天金闕明道達德大仙顯靈溥濟清微洞
玄冲虚妙感慈惠謹國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
靈濟宫中神仙諸靈官謹然璣衡七政神燈
上布北方水德辰星之象
恭聞水之神故曰玄㝠其源也深其流也逺
神如水之在地下何所不至何往不通蕩蕩
乎吾無能名淵淵乎誠不可測言其仁則魚
鰲得其所言其威則蛟龍神其靈飛沙怒濤

曽顯三山之夢興雲致雨具瞻四瀆之祠氷
渡滹沱王覇之言何其神也雪平淮蔡李愬
之功豈非天乎均蒙潤下之仁敢有朝東之
請伏念一切衆生盜泉止渴何饕餮之不才
濁渭常流使穢汚而自臭謹當洗濯毋即慆
滛伏願官府昇平珠果還於合浦人才泰長
舟可濟於巨川泮林之桑熟而蠶乃登潢池
之劒賣而牛可畜財利之源淵積旣庶何加
又曰富之子孫之𣲖流長盛德之後必有興
者恩波洋溢福海弘深少伸行潦之儀深愧

蹄涔之陋請法衆等敬依太上所說水德星
君神呪稽首皈依䖍誠讃詠
志心皈依信禮
九天金闕明道逹德大仙顯靈溥濟清微洞
玄冲虚妙感慈惠護國庇民洪恩眞君
志心皈依信禮
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
　呪捻巳申文取巳申氣想玄靈大德之宫
　眞君如在

妙哉符五氣髣髴見眞門嵳峩當丑位
壬癸洞靈君分輝凝皎㓗肹蠁赴思存
仙歌將舞道良久下金天
(和)願此燈光回向眞君
　　　散花
龍德普照天尊
(臣)法衆等志心皈命
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
靈濟宫中神仙諸靈官謹然璣衡七政神燈
上布中央土德鎭星之象
恭聞社而祭土配地之宜神之爲德合天之
道石文薦瑞隂克相於唐家野塊呈祥神有
扶於晋室秦如得蜀則褒谷之妖不足爲怪
劉旣吞桓則鮮卑之夢夫豈偶然宗孝子以
此葬父而顯隂功鐵輪王以此施佛而成因
果洪䂓之船可以借重盧江德政萬古流傳
雷煥之劒可以増光華隂聖迹千年如在以

沙漬酒曽授髙府君療病之方取塵爲圓嘗
得葛仙翁活人之劑以黃尚德有赫厥靈伏
念一切衆生穴蟻偷生壁蟲守拙惡多善少
豈無一簣之虧彰往知來未免百昌之托靖
惟糞壤無所用也或者泥塗其可棄乎從今
正道以由行敢不立墻而起敬伏願華嶽儲
精爲士者生而頴悟黃金同價爲商者冨而
貿遷墁藝精而工食其功膏脉動而農力於
穡編鍾擊磬略陳桴鼓之儀酌水獻花愧乏
青藜之貢請法衆等敬依太上所說土德星

君神呪稽首皈依䖍誠讃詠
志心皈依信禮
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈依信禮
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
　呪捻子丑文取子丑氣想黄中元氣之宫
　奠君如在
髙穹符戊已藏陸起重霄五行尊暗曜

九土見光昭甘石推留伏陶巫筭泬寥
上仙垂雨露伏地禮空謡
(和)願此燈光回向眞君
　　　散花
靈光炳曜天尊
　　　誦詠經呪
上來然燈功德並巳周圓恭聞覩天文而察
人事可以前知修人事以應天文吉無不利
須仗神燈而㸃照特慿科典以宣揚回向眞
君仰祈景貺自今巳後丕闡厥靈伏願星聚

於奎再覩文明之治光含於璧復還淳古之
風上體天心下孚民望更冀然燈之後五星
順度兩曜増輝寒暑不愆躋兆民於仁壽雨
暘時若祈百榖之豐登蠢動含靈咸資化育
仰慿法衆爲上良縁念
　　　　　壹九十三
三清三境天尊九天鍚慶天尊
十方靈寳天尊不可思議功德



洪恩靈濟眞君七政星燈儀











