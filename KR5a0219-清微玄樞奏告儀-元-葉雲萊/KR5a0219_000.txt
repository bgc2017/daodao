








清微玄樞奏告儀爲十一
　　　入壇
　　　焚淨穢符於水盂中
　　　念天地呪跪啓
恭以玄都境妙有神通寸誠難達靈寳香無
爲清淨一炷遍聞
具位臣某誠惶誠恐稽首頓首再拜上啓
祖師清微眞元妙化天帝清微紫宸大華天
帝清微太初天君祖師玄天仁威上帝祖師
髙元清眞紫虚元君祖師玉華通惠元君祖

師泰玄上相正一眞君祖師天機内相神功
妙濟眞君祖師金闕昭凝妙道保仙元君祖
師龍光道明元君祖師紫英玉惠元君祖師
西華清虚眞君祖師青城通惠朱眞人雲山
保一李眞人眉山混隱南眞人丹山雷淵黄
眞人宗師雲萊葉眞人古今歷代傳法授道
演教諸大宗師恭望師慈俯垂省覽切以靈
寳開光祖炁雲羅於五億玄元演妙神功日
赫於三千惟道爲尊無師不度以今某涓卜
今宵朝告斗極專爲某順禳星度請福消災

伏望振環珮於霄衢聮翩下邁揭綱維於吾
道黼黻朝修法衆運誠修齋奉請
　　　修齋雲輿散花獻茶
臣重誠上啓
祖師清微眞元妙化天帝清微紫宸大華天
帝清微太初天君祖師玄天仁威上帝祖師
髙元清眞紫虚元君祖師玉華通惠元君祖
師泰玄上相正一眞君祖師天機内相神功
妙濟眞君祖師金闕昭凝妙道保仙元君祖
師龍光道明元君祖師紫英玉惠元君祖師

西華清虚眞君祖師青城通惠朱眞人雲山
保一李眞人眉山混隱南眞人丹山雷淵黄
眞人宗師雲萊葉眞人古今歷代傳法授道
演教諸大宗師恭望師慈俯垂省覽切以元
始懸寳珠演度人之妙旨老君昇玉局肇解
厄之玄科可以保命延年可以消災度厄令
傳善士䋲䋲繼繼以相承爲說良縁世世生
生而有頼咸歸正道遂免迷津伏念臣宿植
善根早親正法謬領行持之職敢後宣揚罔
明修進之階惟深憂懼匪頼陶鎔之造曷符

效信之機臣今某入意領詞虔恪按格宣行
以今瞻斗極而請炁焚符列星壇而法天像
地匪繇宗主曷遂開張伏乞差撥將兵下臨
壇所蕩除氛穢祗迓眞斿或典封緘或專翊
䘙分司列職達悃通誠庶獲感孚以昭玄貺
臣今澄心遣欲念道思眞頼正炁以資扶仗
祥光而照燭眞火蕩焚於五體靈風披拂於
三田變化凡軀融成妙相庶俾飛罡激指運
炁合神認眞形於虚無渺漠之間如鏡顯相
索本命於妙有靈明之景似谷應聲當願風

雲澄静星斗燦明奏告蒙霶霈之恩存念遂
感通之願臣誠惶誠恐稽首頓首再拜䖍祝
侯命之至謹言
　　　念金光咒存神歩罡
　　　焚符召將
斗樞有將職賛璇璣賞善罰惡察過言非玉
帝有命威鎮瑤池聞吾呼召風火奔馳降臨
壇所母輒稽遲
一炁都督雷府分司焚香飛符宣召
玄樞飛捷急奏報應使者方央中翊輔玄斗

太一天君王志璇璣靈應總真天君龔洪保
元昭烈樞靈天君劉潛願聞宣召速降行壇
有事委請
身披羽服佩帶七星人間禍福報應分明欽
凖元降符命告召
斗中擎羊上仙使者楊汝明斗中陀羅大仙
使者耿妙眞平樞上相真君斗機通事舍人
聞今召命速赴壇塲有事委請
天中之神斗曜之精左有汝明右有妙真神
通莫測出幽入冥吾今催召速赴壇庭有違

吾令如逆帝宸急急凖
北帝敕召律令
一炁都督雷府分司飛符催召
斗中玄樞飛捷急奏報使者方元帥翊輔玄
斗太乙天君王元帥璇璣靈應總真天君龔
元帥保元昭烈樞靈天君劉元帥斗中擎羊
上仙楊使者斗中陀羅大仙耿使者斗樞上
相真君斗機通事舍人各各分身化氣下降
燈壇檢察事情昭示禍福大彰報應以副禱
祈惟神靈通烜赫變化難量無爲而成有召

立至瞬目揚眉之内徑達九天回頭反掌之
間遍周三界所求皆應無願不從以今當職
奉爲某涓卜今宵朝告斗極請頒恩命專爲
某祈保平安仰煩斗中仙使齎持符命敬叩
北斗璇璣應靈宫奏請
北斗九宸上道星君北斗九皇夫人斗中諸
靈官衆聯降星壇證盟修奉俾令關吿咸賜
如言今也召仙仙到請聖聖臨呈化此符合
明大心急急如元降律今就煩威力攀屈斗
中天醫諸大靈官解厄神吏仍煩關會本佩

雷霆諸司官將地祇上將温元帥正一風火
靈官馬元帥玄壇執法趙元帥地司太𡻕股
元帥酆都朗靈關元帥豁落猛吏王元帥諸
司副帥傳奏功曹驅邪治病符水仙童將吏
主職威靈報應官將一合下降燈壇審實事
理佐助行持闡揚教法仍請會同内庭五祝
之神速爲照勘某身田一切未來吉凶詳行
昭示庶令推測有凖報應無差上彰斗法之
靈下副衆情之懇以康爲信願賜感通吾在
壇前立俟昭報

　　　隨機赴感天尊
　　　各禮師存念如法
　　　䘙靈
玄斗元精三素朗明萬眞啓道掃除災群
八威玉策普告萬靈九辰備守攝邪戮精
延年無窮壽得長生開明童子備䘙帝庭
星光洞照神炁四冥斬馘六天制會酆山
縳送朔單敢有稽延金戈束形皇道正明
伏匿魂魄與道合眞八方威神掃穢除氛
七元來降玉簡刋名乗景飛軿上升玉清

　　　鳴法皷二十四通
無上三天始元玄三炁太上五靈老君當召
出臣等身中三五功曹左右官使者左右捧
香驛龍騎吏侍香金童傳言散花玉女五帝
直符直日香官各三十六人出出者嚴裝顯
服冠帶垂纓關啓玄壇天帝天眞此間土地
里域等神臣今陞壇朝告謹奏爲入意其諸
忱悃巳録告聞願得
太上十方正眞生炁下降流入臣等身中令
臣所啓之誠速達徑御

太上無極大道昊天玉皇上帝
北極紫微大帝北斗九皇星君御前
　　　眞光朗照天尊
　　　然燈念呪
上帝有敕發㸃斗燈七王來降救護羣生
左輔右弼親現威靈天蓬元帥統領仙兵
五雷使者六甲六丁玄武大聖台中三星
治病除禍回死作生違敕者死禀敕者生
大降威力誅斬妖精三魂附體七魄安寜
斗燈一照身宅光明

　　　焚降眞符降九皇
具位臣某初謝百拜奏請
中天大聖北斗綱極宫太尉貪狼星皇君北
斗靈關宫上宰巨門星皇君北斗紫極宫司
空禄存星皇君北斗運天宫遊擊文曲星皇
君北斗帝席宫斗君廉貞星皇君北斗上尊
宫大常武曲星皇君北斗關㑹宫上帝破軍
星皇君洞陽宫玉帝外輔星皇君隱元宫帝
眞内弼星皇君北斗九皇夫人臣等恭望道
慈特賜瑤光降臨壇所鑒臣關告明示吉凶

或顯證於燈光或潜彰於物理一心恭黙萬
願克從臣中謝再拜祗迎聖駕
　　　雲輿存眞降
適伸奏請巳賜光臨再拜致恭淨酒香茶謹
伸進獻
　　　散花投盆符作占
　　　通章
具位臣某謹謹虔誠上啓
斗極祖師洞眞大道元始天尊斗極玄師洞
玄大道太上道君斗極眞師洞神大道太上

老君玉皇大天尊玄穹髙上帝紫微上宫天
皇大帝紫微中宫北極大帝北斗髙上玉皇
尊帝太微玉帝玄卿大帝上清日宫太陽帝
君上清月府太隂皇君北斗綱極宫太尉貪
狼星皇君北斗靈關宫上宰巨門星皇君北
斗紫極宫司空禄存星皇君北斗運天宫遊
擊文曲星皇君北斗帝席宫斗君廉貞星皇
君北斗上尊宫太常武曲星皇君北斗關會
宫上帝破軍星皇君洞陽宫玉帝外輔星皇
君隱元宫帝眞内弼星皇君北斗九皇延生

夫人天罡大聖萬眞節度奎光帝君東西中
三斗星君三台華蓋星君四方二十八宿星
君十二宫分星君六十甲子星君上清主照
某年某月某日建生本命星君大小二運星
君大小二限星君禄馬二庫星君胎生八位
神將命運限宫照臨眞宰三元三官大帝君
北極三帥眞君北極鎭天眞武靈應佑聖眞
君祖天師泰玄上相正一眞君九州都仙太
史眞君太極仙翁眞君華蓋山三仙眞君清
微玄樞奏告古今歷代演教諸大師眞斗中

玄樞飛捷急奏報應使者方元帥斗樞上相
眞君斗機通事舍人斗中擎羊陀羅二仙使
者雷霆鄧辛張三大天君上清神烈苟畢二
大天君斗中仙靈官衆某靖所隸諸司官將
燈壇格降一切羣眞恭望道慈洞回昭鑒
臣聞清微御運敷正炁於紫微太極開圖煥
靈光於北極華蓋映玉垣之邃勾陳羅金闕
之崇提挈玄黄運帝車而齊七政統制經緯
握天罡而建五行飛豁落於龜圖耀奎光於
鳯簡巍巍功德赫赫神靈伏念宿植善根生

逢道運飛登而履魂魄未契虚無流吹而溷
精神徒紛濁滓過易盈於鈞石功莫積於刀
圭曲荷洪慈俾陶玄職臣某奉爲某涓卜今
宵朝告斗極專爲某順禳星度祈保平安以
今恭依元降謹請某將進拜紫極玄樞急告
心章上聞
宸極伏願元皇委照玉宸流光敕五帝四司
紀善功於青簡啓三官九府消災難於玄編
冀垂擁護之仁下慰翹傾之悃臣誠惶誠恐
稽首頓首俯伏

案前須待玄恩報應具有章書謹當宣奏
　　　宣章熏章就焚於香爐内
　　　就焚隨章諸符宣遞符
上帝垂恩七眞仙靈魁𩲃𩵄䰢明檢鬼營
魓𩳐魒降永保安寧急急如律令
　　　俯伏黙朝三禮
　　　謝恩焚謝恩符
具位臣某謹重誠上啓
斗極祖師洞眞大道元始天尊斗極玄師洞
玄大道太上道君斗極眞師洞神大道太上

老君玉皇大天尊玄穹髙上帝紫微上宫天
皇大帝紫微中宫北極大帝北斗髙上玉皇
尊帝太微玉帝玄卿大帝上清日宫太陽帝
君上清月府太隂皇君北斗綱極宫太尉貪
狼星皇君北斗靈關上宰巨門星皇君北斗
紫微宫司空禄存星皇君北斗運天宫遊擊
文曲星皇君北斗帝席宫斗君廉貞星皇君
北帝上尊宫太常武曲星皇君北斗關㑹宫
上帝破軍星皇君洞陽宫玉帝外輔星皇君
隱元宫帝眞内弼星皇君北斗九皇延生夫

人天罡大聖萬眞節度奎光帝君東西中三
斗星君三台華蓋星君四方二十八宿星君
十二宫分星君六十甲子星君上清主照某
年某月某日建生本命星君大小二運星君
大小二限星君禄馬二庫星君胎生八位神
將命運限宫照臨眞宰三元三官大帝君北
極三帥眞君北極鎭天眞武靈應佑聖眞君
祖天師泰玄上相正一眞君九州都仙太史
眞君太極仙翁眞君華蓋山三仙眞君清微
玄樞奏吿古今歷代演教諸大師眞斗中玄

樞飛捷急奏報應使者方元帥斗樞上相眞
君斗機通事舍人斗中擎羊陀羅二仙使者
雷霆鄧辛張三大天君上清神烈苟畢二大
天君斗中仙靈官衆某靖所隷諸司官將燈
壇格降一切羣眞恭望道慈洞回昭鑒臣聞
尊帝瓊宫降晨華而椿齡衍茂玄樞玉省承
天芳而芝檢飛流惟通寂感之玄斯契潜昭
之妙況九皇垂象流精下映於坤維而八卦
成形禀粹上符於乾度仰範圍而有翼毎橐
籥以無違今某翹勤紫極清淨華堂羅象世

之威儀備朝天之科法消災度厄請福延生
尚慮臣華穢濁軀濫領朝修之命玄微奥旨
罔明授受之方對越乖違存思謬誤冀曲提
於後學頼肆赦於前非次願七元守形九靈
錫命勒威星而退舍百福來臻敕德曜以臨
幾三災消落上願天元澄晏地紀安寧二曜
連珠五星合璧時調玉燭邦家隆泰運之基
歳慶金穰黎庶遂全生之願則上明
天尊大慈之化下副臣等歸命之誠謹啓以
聞

　　　發願復爐
香官使者左右龍虎君侍香諸靈官臣等向
來朝吿之所自然生金液丹碧之英百靈衆
眞交會在此香火爐前當願丹誠上格玄貺
下敷十方仙童玉女接侍蘭煙傳臣向來所
奏之誠速達徑詣
太上無極大道昊天玉皇上帝
北極紫微大帝
中天大聖北斗九皇星君道前
清微玄樞奏告儀終











