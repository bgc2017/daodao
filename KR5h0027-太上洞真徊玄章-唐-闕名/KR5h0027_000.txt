








太上洞真徊玄章
太上發玄藴煥爛敷真文落落散天寳十方
所㳟尊不始亦不終不明亦不昏仰登玉京
䑓逍遥憇崑崙超度泉曲都魔王願欲聞七
祖受化生觧我宿世怨入控飛玄景出駕浮
雲重暉曜玉晨玄景開圎明迢迢洞真殿晃
晃七寳精一念度八難長與太上并纒旋獻
黄景日華虚中生世知雜俗道莫聞智惠經
大矣洞真戒玄感魔王誠萬椿若一息豈繫
千億齡太上體本元散形度弱䘮務猷宣玄

術
天尊並譛揚有縁文自表旡因經為藏若䏻
得此道首即生元光身濟無待津飄飄逸仙
堂無無竟無永有有安入妙天翰蔚無上玄
宗自有要徊轉三寳輪十方普震耀太上觀
玉京魔王空中𥬇天帝义手唱衆真乗虚嘯
散花正我念八願自然超靈仙乗慶霄駕龍
躡玄波洽真表嘉祥濯足八天阿福應不我
期故爾釋天羅道得冠三界地網亦巳過感
過雲真㑹凈慧經蓮花無上覺四軰芒芒大

方外幽顯諒有由旡幽故無昧速羅運玄輪
真仙幸華薈時逰渺茫間天人無見際靈妙
竒宣通天人有津岸泛舟不測淵常恐風波
渙其縁有竒力智勢誰䏻筭冉冉任玄樞昭
然𡨋因判挺頴應真子靈琴空中弹凈思恭
十方玄留不我羡太上敷洞文賢賢歸本縁
蕭條三寳囿䌓華秀我因伯史與入精質净
生金身終結復始刼愈覺靈顔新希度禮無
上寳文降至真道林蔚天京下光諸地仙縱
容散靈威洋洋大法宣太上觀十方晻藹融

風穆圎光映三辰真人披天服魔王义手立
司市鄷京側日月翳行曜七寳煥無極一刧
營此時禍滅地獄息渺浮無景
天尊人莫䏻測三寳䌓十方亹亹空中澄宛
轉随化理一感法輪昇漠漠皦昧間四大與
時興空有靡不有崔嵬多山𡺿太上旡滯念
㓕念歸大乗凡十方廻玄頌先始北方次東
北方東方東南方南方西南方西方西北方
上方下方一頌一拜廻玄品者出乎自然而
然虚峙九千餘刼其文乃見元始天王授道

與太上後道成太上遵元始天王命而選焉
以配大戒當以本命日說三百部戒而頌此
文若日中及夜半時修之也先齋而後行道
不知本命用甲子日若十年以後可正月一
日行道耳
太上洞真徊玄章(終)















