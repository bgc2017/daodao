








天樞院都司須知格
天樞院都司黔法格式
一都録事掾七人承受七録事申到文字其
有非泛係七録事輪日管勾並屬都司判
押爲定也
一七十四司判官節員奏文遲滯文案不明
以輕重罪之稍重申奏取㫖
一轉牒轉送三界文字違一刻降一職一時
削兩官一日取勘任狀二日勒停三日明
白取勘

一非泛定驗分下諸行法官及名山大川事
畢申奏
一都司置鐵鞭五尺七寸責罰隂陽法官小
事科教
一都司置小獄斷決隂陽小事不合入天獄
者及承受制勘百神
一都司印文云天樞都録之印濶二寸五分
一紏察不當都司責充右職再犯落籍
一紏察當已赴正授加遥勲住世者即加筭
授祖考六親仙職

天樞院都司官格
一文職以孝行道術奏牘行法有功人充
眞君天君元君
眞人仙佐仙人
已上謂之上品六職各有祕字
上元九品
金鑾殿五神殿定光殿
太微殿紫微殿
已上謂之三等帶勲有曰學士有曰釋文
有曰謄籍又有祕字使如曰仁毅使之類

中元九品
乾靈閣坤成閣天史閣
㑹文閣中和堂
已上謂之三等閣職有曰學士有曰謄籍
有曰釋文
明節堂明樂園㑹仙園瑶池
已上謂之二等聖符有曰差使有曰指揮
從此斷謂之破格並係天符特賜又有格
外如三淸左右丞徴使大使玄都宫太微
宫少微宫諸壇等尚書學士釋文謄籍判

官之類係上天出誥
下元九品
二都御史玄都清都神都
三十二天上相五部尚書
三十二天判官行壇五部判官行壇
諸司録事(如七十四司小判官)諸院判官(如驅邪院判官)
諸司僉書(如同管右判官)
押司一百二十階(如考召院神司初入官者)
已上謂之入調以年勞有功遷轉並係都
司注擬奏名取㫖出誥

一武職以捉殺有功如伐壇破廟之類及在
生爲名將人充或係文職於文字有過人
降入
將軍統軍領軍使者將
已上謂之上品五職各有秘字如文皆是
六職
上元九品
五童君五童十方部署轉牒使
已上謂之四等親兵又有祕字使如曰控
鶴使之類文階閣職

中元九品
直劔直印直符直節直旌
已上謂之五等帶宣皆上有九天字如文
階聖從此斷謂之破格並係天符特賜又
有格外如三清大力君大力天力之類係
上天出誥
下元九品
四聖指使三天指使(如五童君已下措使)四聖緫
文三天緫文四聖緫領三天門下祗候
三天門下指使五嶽宣毅城隍宣賛五

嶽虞候城隍管界使散員一員二十階
如太清考召院散員
已上謂之軍將以年勞有功遷轉並係都
司注擬奏名取㫖給帖
右天職文武等在生十功轉職遥授死後正
差供職三元考功生死各依次補入
天樞都司科律格
入官格
孝悌忠節修行行持隂功陽德有大功勞在
天地人三界者隨出身入文武資格次等升

入有在世遥授有死後超注
祕字格
一文職共三品
四字三字二字
一武職共三品
六字四字三字
已止各以字少爲上等多爲下等
祕字黔字
忠勇才謀孝宣慈惠妙茂等平節威儀(亦作毅)
文應德武華幽皓素明白清潔肅恭温

靖保康㑹輝照赫隆寂靈爽秀正廉
已上四十四字謂之正印外有破格褒
崇萬餘字係上天祕法書
死後超度免入獄格
一行孝有稱一奉道有常一秉心正諒
一隂功無敵一陽德彰名一好生惡殺
一慈勇温愼
死後入獄沉滯格
欺隱負匿惡行潜宻晦幽罔知人神莫見
十惡五逆

紫庭眞律格
清淨不汚之謂潔戒愼憂懼之謂勤欲而未
得之謂眞欲貪而未得之謂眞貪取不取盗
非盜淫非淫逆非逆順逆逆順善惡惡善悔
悟學道謂之上善矯情非道謂之大惡生非
其生殺非其殺掩善爲蔽隱惡爲欺殺而欲
之生者謂之好生見而欲之死者謂之好殺
怨父母者不可生雖生之亦可以殺故眞孝
者不死至孝者得仙仙道易死道難善人之
常惡人之僞善習使之惡惡非惡改斯爲善

鬼青眞律格
泄慢受上賞祕受蒙顯戮以爲勤善曰信以
誠文過曰不信隂禍大陽禍小發於心而不
露者罪已彰爲於外而心有愧者罪可恕無
抑人無抑人者必不可以從道雖奪人奪人
者可以行道



天樞院都司須知格
