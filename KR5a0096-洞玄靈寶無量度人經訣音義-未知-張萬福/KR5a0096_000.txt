








洞玄靈寶无量度人經訣音義秋七
張萬福纂
凡持太上洞玄靈寳无量十部尊經東向前
三禮北向立左轉東向叩齒三十六通思五
色雲氣覆滿一室青龍白虎師子玄武朱雀
鳳凰備守前後玉女仙童五帝神官神仙兵
馬九億萬衆營衛左右便摇身三過而誦經
竟當從南面下牀禮如初
右出金籙簡文經
凡開靈藴誦經之時皆當燒香整具法服禮

經如法誦呪曰
寂寂至无宗虚峙劫刃阿豁落洞玄文
誰測此幽遐一入大乘路孰計年劫多
不生亦不滅欲生因蓮華超淩三界徒
慈心解世羅眞人无上德世世爲仙家
右出太極寳訣(持生神章經亦同此上呪及法)
太上洞玄靈寳无量度人上品妙經者斯乃
人法雙舉總别俱舍太上一代之法王道君
宣經之化主洞玄靈寳是十部之總題无量
度人爲一軸之别目太者極大之嘉名上者

窮高之美稱窮高則居上无頂極大則物莫
能過欲明聖人體貴德尊窮理盡妙轉迴靡
測難可思議故云太上洞者虚通不滯豁達
无爲營覽清遥顯暢遐徹玄者沖微邃遠妙
寂湛然理致杳㝠幽原眇邈靈者精用朗淨
智照圓明將應變盡性之宜實慧周萬機之
境寳者珍奇挺秀尊貴加榮布象則天地成
形貸炁則含生化育无量度人者无是不有
之目量是數極之名度以濟彼爲言人以物
類成稱斯乃濟度天人極无數量凡厥昇進

俱入妙門成就有心使歸无相上品妙經者
此經始於无始最爲先說衆品之内標之其
上元宗常湛故曰妙經尋斯㫖趣義含无量
就明无量自有五意一者體无量二者德无
量三者威无量四者品无量五者音无量體
无量者但天尊宗源乆遠本自難知或眞應
兩身權實二智是以託名龍漢即曰无形設
號開皇乃稱元始隨機設教逐病與藥周應
不窮无乎不在此第一體无量也德无量者
體處元陽恬神靜漠口含五色光照大千能

使受法珠中聞經太上此第二德无量也威
无量者聖人懷藏日月推定陰陽迴山駐流
調和炁序千千截首制伏祅魔萬萬翦形邪
不擾正此第三威无量也品无量者若論凡
物皆有品第即有高下少多之目今明聖人
應物隨縁非高非下赴機逐便不少不多難
可以高下格量无能以少多所得是以无品
品則无量此第四品无量也音无量者明聖
人以无言之說則不窮无聲之響響則无絶
使歷劫解悟人天曉聞故云大梵隱語无量

之音又云天中之音斯之謂也此第五音无
量也略陳梗概其意云爾
右出洞元靈寳十部經序
四極明科曰凡誦經當令心目相應目无妄
視心无異念每使披卷言句周竟不得中住
越略天音三犯萬不得仙五犯已上死充地
獄三塗五苦萬劫之中隱注曰讀經五百言
則叩齒三下以舌舐上下脣咽液三過令人
不極乆而聲清不如此法損氣勞神也
右出洞玄靈寳齋内事心業序

人間多讀誦洞玄靈寶无量度人經雖有祝
想之訣而罕解節度今復具言庶可得知自
題以下降元始正經既是道君叙贊宜依洞
玄十部存念内音自須依本法今具列之如
左讀至道言次依下文存思祝誦臣及甲乙
若自爲不宜云及爲人不宜云臣心不兼二
故也若爲己及人宜依本文畢引炁三十二
過須徐徐引取三十二天之炁然後依法誦
之此正是元始无量度人存念法也
行道章叩齒三十二通上聞三十二天心拜

三十二過須一一依口密誦天名心聞諸天
一一心拜心拜形雖不動隨心屈伏如身禮
也皆先習精熟知天所在无令臨事致碍遲
迴不决凡存念祝誦悉皆如此也
太黄皇曾天太明玉完天清明何童天
元胎平育天元明文舉天七曜摩夷天
虚无越衡天太極濛翳天
右八天位係東方九炁青天從北頭爲始
南行也
赤明和陽天元明恭華天曜明宗飄天

竺落皇笳天虚明堂曜天觀明端靜天
元明恭慶天太焕極瑶天
右八天位係炁丹天炁東頭西起
行
元载孔昇天太安皇崖天顯定極风天
始皇孝芒天太黄翁重天无思江由天
上揲阮樂天无極曇誓天
右八天位係西方七炁素天從南頭爲始
北行
皓庭霄度天淵通元洞天翰寵妙成天

秀樂禁上天无上常融天玉隆騰勝天
龍變梵度天平育賈奕天
右八天位係北方五炁玄天從西頭始東
行
誦諸天内音存念法
東亶婁六十四字存念法叩齒九通思九色
之龍導引前後青雲九重覆匝身形呪曰
赤明開圖八炁迴眞總統元關青帝大神
流化九外纏綿我身靈音八書六十四篇
洞明天地與我合仙運致龍駕上昇帝轅

呪畢引炁九咽止行之九年八天各以青
腰玉女青華玉童各八人侍衛身形致青
牙之精生身光明徹見虚无萬遍道成即
得飛行七祖同福皆昇南宫也
南南爓六十四宇存念法叩齒三通思朱雀
鳳凰翺翔其前絳雲三重覆匝身形密呪曰
三炁徘徊靈鳳來飛玉音八字爓焕紫微
吉日大慶我道洞開朱丹哺飴仰吸靈暉
身生水火絳帔羽衣登空飛步足踐鳳梯
周旋八天七祖相隨

呪畢引炁三咽止行之三年八天各以太
丹玉女太陽玉童各八人侍衛身形降致
朱丹三炁之精反白留容萬劫不傾七祖
超昇上入福堂反胎王家即得更生
西刀利六十四字存念法叩齒七通思白虎
師子導引左右素雲七重覆匝身形密呪曰
七炁金靈八天尊神白虎策輦師子捧轅
七炁纏綿鍊我成仙身登金光映照素雲
内外變化昇入洞門七祖出夜九幽旋魂
億劫開度隨運長存

呪畢引炁七咽止行之七年八天各以素
靈玉童八人侍衛身形降致太素七炁之
精停年留貌萬劫童顔慶及七祖昇度南
宫反胎更生世世王門
北玃无六十四宇存念法叩齒五通思飛龍
羽蓋蓊鬱左右黑雲五重覆匝身形神童玉
女羽衣飛裳侍衛前後密呪曰
元天徘徊流景上清大有啓運八字高明
飛元澄空洞陰自生五炁纏綿灌我身形
冠帶北單受鍊洞靈腎府北出内外光精

飛行三界遊宴紫庭七祖同慶歡樂劫齡
七寳林中反胎更生長夜出離南宫記名
黄籙白簡世世生仙
呪畢引炁五咽止行之五年八天各以太
元玉童各八人侍衛身形降致靈滋五炁
之精還年留景保命三清慶及七祖世世
生仙右出靈寳玉字經
凡持此度人經六度存念祝誦法具件如前
音義
道言(太上道君爲此經序故皆云道言也)始青天中(東北之天是也)浮

黎土(音杜)量(良去)无鞅(於仰切天圍限也)鬱勃(如字)瘖(音因疾不)
(言陰之謂也)跛(博我切足疾也)痾(音乆疾阿也)痼(音沈困乆故遠之貌)返
(府遠切)勃勃(音拂)廓散(思幹切)監度(上音緘)粗悉(徂沽切)
倏(音叔)欻(許物切)中傷(中去)憎(子能切)𡜍(音忌)經始出教
(或云元始出教誤也)藏(似郞切)璿機(上旋下機北斗魁四星是也)不行
(音衡)屍(或作尸死)喪(息依切)威未制天(句絶)億曾(音憎)上(常去)
尸解(肯託形隱化内賈身成仙也)長役(營隻切)斷地(徒管切)長
爲(干僞切)爲帝王(音正月位同)蓊冥(烏孔切)使者(師事切)
大梵(日月之上八天也)眇眇劫刃(眇茫也)三華(平聲)離便
(方便之便)森(所岑切)淨霐(音泓)大行(音衡)度戹(音厄)驂(音參)監

眞(音緘)應度(音響)鬱繿(音藍)恬懀(上音甜下烏外切)皇笳(音加)
宛黎(上於遠切下力低切)阮樂(音岳)勃悖(音沛)曇(音潭)秀樂(音洛)
總監(音鑒)行元(下孟切)今日欣慶受度(句)擔石(多甘)
(切)鼓從(詞用切)遊觀(音貫)咸聽(音汀)涬(胡頂切)使天(音史)
一十五分(扶問切)上聞諸天(或云關字誤也)斬馘(古伯切去)
(耳之刑)樂兮(音洛下同)過之(古卧切)别眞(彼月切)懈退(古隘)
(切)雲嶒(音層)易邪(以致切)不樂(五教切)得過(音戈)舊格
(或云其格誤也)否終(音彼)烋(音休盛大貌)凡有此災同氣(句)
爲(音位)毫分(符問切)亶(丹上)薈(烏外切)惒(胡卧切)觀音(音貫)
迴蹠(音隻)南爓(音艷)詵詵(嚴公註云洗洗)推前(音吹)澤洛(上鐸)

(下郝)縁邅(陟連切)蕭嵎(音愚)易邈(音亦)玃(居縛切)東覆(方茂)
(切)總監(音鑒)不辟(音壁)大量玄玄(云无量者誤也)
此經太上大道君受之於元始天尊傳教於
世道君爲前序後序中序凡有三序焉前序
自道言昔於至東向誦經是也中序自三界
之歌章之後此二章並是至洞明至言也是
也後序自此諸天中至大量玄玄也是也經
有二章自元始洞玄至列言上清且後章自
元洞玉曆訖禍及七祖翁是也其大梵隱語
非其二章之數或以經爲章隱爲二章此亦

誤矣中序云誦經萬徧乃能得道洞明至言
此則隱語玄奥不在經文二章之列可知矣
讀誦之士當心信无疑功滿道備自當洞曉
人天同福存殁沾恩可不志哉可不勉哉玄
門靈驗記道門集驗記持此經得驗記皆有
傳載通真之士勤而行之

洞玄靈寳無量度人經訣音義
