








洞玄靈寳三師名諱形狀居觀方所文
　　三洞弟子京太清觀道士張萬福編録
萬福曰經云非師不度非師不仙又云先存
三師然後行道凡厥讀經講誦行道燒香入
室登壇皆先禮師存念次當起願開度九祖
及以己身此法不遵眞靈靡降禮師則須知
方所存念則審識形容受道之辰師當指授
故自正一以上至乎洞眞參受三師名諱形
狀住觀方所並具儀于左云爾
正一師諱

國號某年太歲某某月某朔某日某州縣郷
里男女官某甲年若干某於某州郡郷里觀
字受正一盟威某籙三師姓諱如左
　　度師某州郡郷里觀男女官治炁姓名
　　年若干歲形狀
　　籍師某州郡郷里觀男女官治炁姓名
　　年若干歲形狀
　　經師某州郡郷里觀男女官治炁姓名
　　年若干歲形狀
保舉法師某治炁男女官某甲

保舉(五人/例前)
五千文師諱
某國某號某年太歲某某月某朔某日某州
郡縣郷里男女弟子姓名年若干字某於某
州郡縣某山觀宅舍受道德五千文三品要
戒三師姓諱如左
　　度師某州郡縣郷里男女官道士先生
　　姓某諱某年如干歲字某
　　籍師某州郡縣郷里男女官道士先生
　　姓某諱某年如干歲字某

　　經師某州郡縣郷里男女官道士先生
　　姓某諱某年如干歲字某
一三師三人(謂之/法師)
二五保五人(謂之/都講)
三六明六人(謂之/監齋)
四七證七人(謂之/侍經)
五八度八人(謂之/侍香)
六九成九人(謂之/侍燈)
　右六品三十八人皆是師之同學髙德親
　知或神足弟子俊彦英才同爲署辭更相

　奨勸敬之如師號曰尊人奉獻巾刀以期
　拂拭塵垢斷割纏縛解釋煩惱之羅破除
　障滯之網義存解脫逍遥淨明淺識末學
　勿叨此次單記名於三師諱下
神祝師諱
國號年歲月日某州縣郷里男女某甲年若
干今於某郡縣受洞淵神呪契籙經戒三師
名諱如左
　　度師某州觀某洞法師姓諱年歲形狀
　　(籍師經/師例)

洞神師諱
國號年歲月口州縣觀洞神弟子某甲今於
某所受洞神經戒諱籙劵契三皇大字三師
名諱如左
　　度師某州觀某洞法師姓諱年歲形狀
　　(下二/師例)
臨壇證明三師名諱其如上例
昇玄師諱
國號年歲月日州縣觀昇玄弟子某甲今於
某處受昇玄七十二字大劵太一百二十九

戒兼經契三師名諱如左
　　(度師籍師/經師例前)
洞玄師諱
國號年歲月日州縣觀洞玄弟子某甲年若
干於某州縣靈山靖室受靈寳自然劵契閉
塞六情上品戒中盟經智慧上品大戒大盟
三元百八十戒眞文二籙三師名諱如左
　　(度籍經三師/具如前例)
臨壇證明三師名諱具如上例
上清師諱

國號年歲月日大洞三景弟子某嶽某帝眞
人某甲年若干歲今於某所靈峯幽谷奉受
上清七劵四契觀身大戒寳經符籙太上神
文三師名諱如左
　　經師某州縣觀大洞法師姓某諱某年
　　若干歲形狀(籍度/師例)
臨壇證明三洞法師某嶽某帝眞人某甲年
若干歲(下二/例)
　右墨書黄素師燌香授之弟子毎受一師
　諱三再禮若師有譜兼别如經寫授之諳

　鍊巳與法同緘其六明五保三證雖非存
　念之限是我成就之因亦冝存憶爲入眞
　之階故編記耳

洞玄靈寳三師名諱形狀居觀方所文
















