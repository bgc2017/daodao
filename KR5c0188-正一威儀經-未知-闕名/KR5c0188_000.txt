








正一威儀經忠一
太上曰正一受道威儀初入道門詣師奉受
劵契不受劵契土地山川守界眞官不上道
名治官障礙稽留難爲成道受此劵契天地
門戸不敢稽留
正一受道威儀次當詣師奉受治籙三歸五
戒不受之者則治司不書土地不明不攝五
炁不關四司受此治籙則魔王拜伏自稱下
官
正一受道威儀次當詣師奉受仙靈符籙不

受之者攝召不降神不營衞宣奏不逹有所
謹按神不流行三界五帝不敬其形受此符
籙齋戒啓奉伏鬼除魔先當使之
正一受道威儀次當詣師奉受九州社令九
州都統不受之者遊行九州所在山川土地
神靈輒見稽留道路不通受此符籙鬼神敬
奉不屬地司麾王衞形
正一受道威儀次當詣師奉受斬邪符籙斬
邪法籙不受之者魔精鬼祅横見干犯兵病
所侵受之者誅邪伏凶萬神潜藏土地山川

侍衞送迎
正一受道威儀次當詣師奉受九宮捍戹六
害神符不受之者九戹六害復犯子形六天
兇鬼得肆其威受之者萬災不干百邪避之
三界五帝奉子身形
正一受道威儀次當詣師奉受九天兵符九
天眞符不受之者三五神兵不隨子東西出
入人間不來侍衞受之者三五神兵隨子東
西出入侍衞萬邪不干役召神靈敢不敬從
一切鬼神皆憚其威

正一受道威儀次當詣師奉受天靈赤官元
命符籙不受之者天神地祇不降爾身眞官
散亂身神飛颺受之者天地兵馬隨爾所須
身中吏兵纏繞其形坐卧安和夢想不驚
正一受道威儀次當詣師奉受二十八宿七
星符籙不受之者諸天星官不降爾身延年
保命天官不依請召不降受之者名上天官
保命延年祈請星官立依所言得道昇仙天
門自開
正一受道威儀次當詣師奉受都章畢印四

部禁炁不受之者奏章行符禁制方術神炁
不從關啓不聞受之者符章禁祝莫不如言
正一受道威儀次當詣師奉受三百大章千
二百官不受之者章中吏兵不受爾言徒爲
謹按身反招愆受之奉行如神心言此至要
愼勿輕傳依科修行無諸災患
正一受道威儀次當詣師受紫宮大籙不受
之者爲國消災正天分度天官不從受之勤
行天應爾心所求所願諸天順從得道昇天
星官下迎天門開通魔王保名

正一受道威儀次當詣師奉受破魘籙不受
之者神炁不行穢炁不消行符敕水召鬼束
靈眞神迸散祅邪干形受之蕩穢人鬼清明
正一受道威儀次當詣師奉受七十二戒百
八十戒不受之者三界四司考罰爾身名削
善簿字列罪科生死父母不免三塗受之奉
行諸天稱慶鬼神所宗七祖生天身登雲宮
正一受道威儀經戒符籙不詣師受行之不
神反得偷盜之罪須詣師受依法修行略舉
要領諸宜如之

正一受道威儀凡欲受道先詣師門丹禱拜
伏師許投辭請經戒符籙書寫如法齋糧質
信法衣法物並備具巳然後登壇啓吿裂劵
斷盟列辭自狀皆當揀日隔月不得頻繁及
黙許易從
正一受道威儀夫受道須詣有經戒符籙之
師不得虚傳聲譽妄受眞經此道大禁魂考
九幽
正一受道威儀師無法不得妄授弟子拜請
虚傳盟誓風刀萬劫七祖同辜切愼之焉

正一受道威儀同姓九祖服從巳來不得傳
授以爲師資所以者何師資犯約九祖同考
正一受道威儀有法即師勿論奴僕下𨽻若
身無戒籙天之上尊亦不得師尊法故也
正一受道威儀登壇皆須立三師五保監臨
授度檢察得失用對三天五帝之司
正一受道威儀登壇付授巳便令弟子冠帶
法服傳其位號弟子稱位號朝本師及太上
十方也
正一受道威儀受道畢以黄素書三師名諱

形狀年幾及登壇三師五保與弟子
正一受道威儀受道各依法位尊卑不得叨
謬即俗人不得與清信弟子同坐清信弟子
不得與清信道士同坐清信道士不得與止
一道士同坐正一道士不得與高玄法師同
坐高玄法師不得與洞神法師同坐洞神法
師不得與洞玄法師同坐洞玄法師不得與
洞眞法師同坐洞眞法師不得與大洞法師
同坐登壇行道齋戒講說私房别室行住坐
卧以此位號爲其尊卑上中下座宜相咨白

請益決當自謙下敬重法教勿損威儀
正一法服威儀受道先具法服玄冠絳褐黄
裙帔䙱草履執笏傳授旣巳便當冠帶
正一法服威儀法服不得用五色綾錦羅綺
當以繒布制度如法常須清淨勿過三通
正一法服威儀法服不得輒去身若浣濯替
代勿令俗人犯觸混雜凡衣常有神男神女
守䕶
正一法服威儀法服不得假借當須自備若
破壞任以火淨化之苦住山林靜處或埋𢉉

之
正一法服威儀法服脫著置清淨之處如詣
厠溷把諸物皆先洗濯手足然後取之
正一入靖威儀先整頓法服澡漱祝誦旋行
唱讃並須如法不得隨宜吏兵謫言
正一入靖威儀登壇入室臨事不得責罵於
人及與外人交言左右迴顧執心不專
正一入靖威儀靖中所須皆當預備不得臨
時闕少呼外人求索
正一入靖威儀入靖脫著履屨皆須面向經

像不得迴背出入舉足隨其左右順其隂陽
正一啓奏威儀西面平立執簡曲躬調聲正
氣直詞小語樸略曲素勿得厲響繁飾
正一啓奏威儀至心丹禱情訴懇惻隨事簡
要勿失威儀爲己及人皆當一意不得惰慢
正一啓奏威儀凡諸所請先自悔過然後請
事言辭撙正情理須中勿多綺飾失其誠懇
正一啓奏威儀初中後心皆當專一言辭准
定事意齊同不得旦夕異陳初恭終慢
正一讀經威儀冠帶祝漱捻香存念須依本

文端身恭坐調柔聲氣至心誦讀從標至軸
不得中停
正一讀經威儀讀經須心心相繼念念不絶
無中漏忘若誤言句却五百言畢啓謝自歎
厥懷
正一讀經威儀五百言若千言及章末輒許
嚥液飲諸清水以利聲氣於法不虧
正一讀經威儀畢卷若有事中起時收經入
函韞三捻香禮拜還亦如之
正一讀經威儀先當洗手熏手及經然後讀

之竟復斂淨洗手不得正爾便行
正一讀經威儀讀經皆先就師受其音㫖句
度諳識文字不得經堂之中臨事交錯諠亂
衆人
正一讀經威儀讀經之時不得受人借問文
句意義及爲人解說問難處分他事雜亂眞
靈
正一讀經威儀經中不了須有諮訣及問文
字句度皆當别時就師拜請勿得隨宜輒則
諮求

正一講經威儀弟子先當諮白法師爲某等
若男女若某事請於某處講說某經願見開
悟
正一講經威儀法師許巳裝嚴高座於講堂
中百座千座皆當如法威儀可觀
正一講經威儀安置髙座東西南北隨其所
宜左經右師男東女西勿令混雜失其威儀
正一講經威儀如意几拂香鑪函韞經案巾
帕旛華帳蓋敷張牀席悉須如法不得隨宜
正一講經威儀弟子聽衆各持香華旛幢音

樂唱讃導引燒香禮拜迎請法師隨時來徃
不得闕怠
正一講經威儀法師隨事爲諸道俗懴悔禮
願受戒持齋時時勸化使悟道眞弘道利物
於此爲先
正一講經威儀法師以講經功德裝嚴國主
人王大臣宰輔土地官長人民品物五苦三
塗一切衆生悟道成眞
正一講經威儀講經畢弟子及諸聽衆一切
有心隨分發意建大寳齋福被無邊

正一事師威儀旦夕正其法服執簡朝本師
三師如父母禮若同居住晨昏省覲和顔恱
色
正一事師威儀逺師百里一月一省二百里
三月五百里已上一年若師有疾病老劣他
故不依此限書䟽無限
正一事師威儀省師皆自齎糧食所須香油
之屬悉不得損耗於師
正一事師威儀弟子以時賞師衣服藥物几
杖巾拂履屨瓶器米麥果菜供其所須勿使

乏少
正一事師威儀師有疾病災戹供侍左右爲
建功德燒香禮懴放生贖命延年度戹設齋
行道
正一事師威儀師亡持服百日心喪三年殯
諸山林几棺布囊舉尸而巳造衆福田思念
容止
正一奉齋威儀爲己及人建諸齋福皆須精
志所有米麥並須清凈不得假換私竊非義
等物

正一奉齋威儀凡爲吉凶生死福業先當脩
齋造一切功德成就日皆須設齋慶喜
正一奉齋威儀凡齋皆有三界五帝四司靈
官監察其所供齋用不得汙穢偷竊
正一奉齋威儀登齋供施若貴若賤若老若
少皆當平等不得生諸二心起愛憎念
正一奉齋威儀所請齋官隨分施散名爲買
福不得口許心悔生不均意起怠慢想
正一奉齋威儀齋官起供依位行列啓吿陳
請各稱名位不得交互須依次第吿知勿使

偏併不平
正一奉齋威儀主人列辭具陳事意詣請投
辭法師受䟽依名吿赴不得違越失時更受
便近家供
正一奉齋威儀齋官隨分食巳餘便折還主
人不得將歸清淨衆食亦不得啖各宜愼之
正一奉齋威儀八解十直甲子庚申本命八
節吉辰皆宜持齋三界五帝四天十部悉來
監臨
正一受誡威儀三戒五戒六戒九戒十二可

從戒二十七戒四十六戒七十二戒八十戒
百二十戒三百戒各依法受持
正一受戒威儀若國主人王大臣宰輔人民
男女及以鬼神一切衆生各隨分授與敕護
戒神官使其營衞萬災不干
正一受戒威儀持戒之人不得與非持戒人
同牀共席行住坐卧飲食居止衣服履屨車
輿几杖皆宜異之
正一懴侮威儀旦夕朝眞登壇入靖讀經禮
拜先當懴悔國主人王大臣宰輔土地官長

父母師尊三塗五苦一切衆生後及已身
正一懴悔威儀行住坐卧舉心運意三業六
根故誤成罪猶如沙塵注心懴悔後心不生
一切清淨萬罪消除
正一禮拜威儀入靖朝眞行住坐卧若心及
形禮拜五億諸天十方世界眞應化法無量
天尊仙眞聖衆
正一禮拜威儀動心運形歸依虚空微塵沙
數過去未來見在三世無極大道大身小身
無量等身一切敬禮

正一禮拜威儀上自大羅下窮無際十方三
界大道應化說法演教三十六部眞法化法
外藏内藏符圖寳經普起歸依
正一燒香威儀先當洗拭香奩鑪挾匙盤灰
炭等具然後裝治平正瑩淨火不見赤法則
可觀
正一燒香威儀所有灰炭火等皆當别貯不
得以竈下爨餘及不淨柴薪葷穢非法處灰
火
正一燒香威儀凡是捻香皆須三指端身正

意坐立宜就取便三指捻之毎當三獻使煙
氣相續不得中停
正一燒香威儀祈吿啓請入靖登壇使晝夜
相續勿令斷絶而神道無形寄香氣宣通
正一燒香威儀凡諸讀經行道齋戒禮誦講
說祈吿皆先行香三周然後列辭
正一燒香威儀上界天香千名萬號不焚自
熏迎風隨雲周徧十方下界凡境任世有無
衆事之中唯此難闕
正一然燈威儀燈象星形助天光明延年續

命却禍消災一燈十燈百燈千燈萬萬億燈
在時所能
正一然燈威儀行道讀經禮拜講說周繞壇
座如環列星一萬二千應天之精晝没夜明
順炁修行
正一然燈威儀然燈去地三尺作籠蓋之勿
使飛蟲得入及絶風塵飄汙
正一鳴鐘威儀鐘者威儀寳器四衆所聽六
時急務不可闕也左鐘右經皆置臺閣舉之
正一鳴鐘威儀若二時三時六時九時十二

時皆須整頓衣服洗手潄口調正身心先叩
齒誦呪然後打之
正一鳴鐘威儀打鐘法先須穊漸踈徐打三
槌上謂之三下後先穊漸踈徐打二十四槌
穊之謂之長行復初漸穊徐打十二槌謂之
終合三十九槌以應三十九戸
正一鳴鐘威儀三下鐘安致燈火整飾席座
澡漱冠帶悉須如法𠊱打長鐘徐徐舉岀之
衆㑹所依位行列香華賛引並宜齊整待後
起鍾唱導舉聲行不得臨時迫迮失其威儀

正一鳴鍾威儀不得失時及非法打擊若非
時集衆别立小鐘
正一鳴磬威儀以止節登壇入室威儀所須
每禮拜稱善初終導引俯仰節度齋講坐起
皆當擊之
正一章奏威儀章法最難愼不得輕紙墨令
淨辭狀正直須合眞氣勿使謬妄吏兵陳論
正一章奏威儀拜章面向隨其所申皆當别
立席座巾案如法低身小坐平聲讀之勿得
高傲不恭

正一章奏威儀不受治籙千二百官君三百
六十大章都章畢印皆不合奏章出官各出
身中仙官不得謬濫
正一醮請威儀醮者祈天地神靈之享也亦
有多種所有餅果並須清潔不得肉脯葷穢
天官不祐
正一醮請威儀所𧵥信物不得假借闕少不
充欺誑明靈事畢施散山棲道士饑寒老病
囚徒役人
正一醮請威儀事畢所設餅果食訖餘皆埋

之
正一醮請威儀當夜半已後日中之前生氣
之時
正一醮請威儀所用餅果並須芳新不得經
宿及生産尸穢家鳥䑕食餘則神靈不歆徒
失爾功
正一法具威儀道士法具香鑪澡灌几拂如
意環珮劒杖當常整飾安置供養隨事所須
正一食器威儀道士食器三重匙挾巾帕並
須如法不得用金銀寳玉牙角雕鏤混雜凡

器常須清淨
正一器用威儀道士器用漱盤衆生食盤注
留澡盆擣香臼杵合藥釡甑隨事所宜不可
假借
正一居處威儀道士居處樸素虚淨内外開
通勿張帳慢簾幌屏障之屬遮擁左右
正一居處威儀道士居處卑房小室容身而
已不得高堂廣屋雕畫赭堊華麗顯敞
正一居處威儀道士居處依壁敷牀不得前
後合鋪坐卧獨居勿同諸凡人

正一居處威儀道士居處藜牀布被藁席蒲
蓋繩牀夾漆木盤瓦器不得用銅鐵金銀
正一卧具威儀布單布被枕石木屨及裙襦
衫袴皆當繒布染作荆黄栀子竹葉黄屑壞
色
正一屨履威儀作山形二儀皮布縵飾不得
五色錦綺裝禠若草屨木履皆須異俗勿雜
世凡
正一泉井威儀道士居住先須井泉常使清
淨勿令六畜雜物汙穢皆别立泉井浣濯飲

食牛馬畜産
正一井泉威儀凡諸泉井須數淘泄勿使草
木華葉蛙蠅落中人家客院各立井泉無雜
供齋所用
正一用水威儀凡諸造食煎炊藥物洗浣衣
服沐浴澡潔所須用水皆立濾器令甚細宻
先當濾之
正一飲食威儀道士飲食滿腹而已勿求精
細常當奉齋非時非法悉不得食
正一飲食威儀道士常當受食呪施出種種

食别安器中存見三一與形俱食以挾三擊
器就食别器布散衆生
正一飲食威儀道士各立齋器巾挾當清淨
日供所須不得與人同器共食及給他用穢
炁混雜
正一飲食威儀道士飲食不得使人穢觸所
食之物不得臨上令口氣衣服汙穢餘便施
散不得積聚將歸
正一飲食威儀道士食訖乞懴然後施散不
得中舉乞人及使僕侍從雞狗之流監齋眞

官皆見謫罰名書三官
正一動止威儀道士行住坐卧皆當合道正
容斂色端直其身不得傾斜失其儀相威儀
先首可不愼之
正一遊行威儀道士遊詣府署省侍師尊教
化人間齋請入俗五人三人皆當依法痒序
正其容儀不得交雜軌則有失
正一遊行威儀道士遊詣人間及赴齋講各
持座褥隨處自居旣限穢氣又别尊卑上中
下座大小同制

正一住觀威儀道士旣入道訖即須住觀持
護法相旦夕燒香朝眞禮懴奉侍師尊受持
禁戒諮問太德學道方法
正一住觀威儀更相教誨自惜法身修善止
惡存念三寳慈惠和柔每事恭順成就道場
外人干犯皆當念忍
正一往觀威儀上下和睦尊卑信順如運手
足存立常住香油米麥樵菜等物相共營求
皆同一已不得費用
正一住觀威儀莊田碾磑家人使役五行什

物六畜器具果木華藥一切所須皆共愛惜
供養十方當來福田
正一住觀威儀尊像經法旙華帳座堂殿樓
閣牀席氈褥鍾磬几拂常共建立悉使精華
無令闕少
正一往觀威儀常住衆物及三寳財草葉華
果毫芥巳上不得輒自費用及以乞人其罪
至重死入三塗過去未來見在三世已身父
母兄弟姊妹及其子孫貧窮下賤聾盲瘖瘂
風癩愚癡瘨狂攣躃水火兵傷

正一死亡威儀若師尊同學亡打鐘三百六
十槌告終法徒畢集哭泣三聲燒香讀經曁
其藏殮依用法式
正一死亡威儀几棺布囊舉尸送山林藪澤
入土而巳不得立墳封𣗳丘壠
正一死亡威儀正一符籙劵契環劒布囊盛
之隨身入土
正一死亡威儀書七十二符安佩尸形如法
拜戊己章棺殮章法服隨身
正一死亡威儀亡師所有衣物牀卧等具資

送之餘脩牒名目施入常住若親若踈若内
若外皆不得犯
正一死亡威儀師若無財物資送當用常住
及齋供福田並以衆物所以生死同依常住
師天尊也
太上謂天師道陵曰凡一百三十二條正一
威儀昔在龍漢劫終於玉清三華便殿詣師
元始天尊奉受是時元始天尊對太上道君
九天眞師元始丈人三十二天帝五老上眞
無極神王命五帝玉童披九雲之韞出此威

儀分付與我曰子當流布三界十方無極世
界一切男女有善心者皆傳與之吾得巳來
經今五劫隨處教化徧滿人天上聖眞仙悉
皆奉受書之金簡祕諸天官今應授子汝其
遵崇敬則福至泄則禍臻元始明戒宜愼之
焉道陵稽首禮謝曰臣入證未久屢遭慈霈
教誨慇懃賜授經法不測深淺更示科戒微
妙難思敢不盡心依科奉行於是諸天聖衆
同聲稱善俱入太空
正一威儀經











