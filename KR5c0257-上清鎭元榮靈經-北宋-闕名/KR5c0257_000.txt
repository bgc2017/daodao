








上清鎭元榮靈經履六
太上受與仙公天目山修行了道白日昇天
自在
太上曰凡爲通靈此法元日爲始餘隨所月
建而作其方






　上文朱書紙上吞之然後可行餘文神驗
　　　呪曰
黄帝太甲運神追靈精氣助我神仙佐形
急急如律令
先齋五日以元日丑時用三穀穀燭下无人
之處朱書符紙上七箇燒灰置一碩水中用
洗耳聞鬼神語洗手脚即能捉一切鬼神漱
口可與鬼共言若飲之能察一切鬼神意元
日洗訖其日至暮不食不與一切人言不見

畜生婦人孝子其夜於庭中鋪一領淨席頭
南仰卧視北斗星至夜半乃見紫微宫内物
事及聞琴瑟之聲又見天地赫然而居乃呪
曰隔居小人至紫微帝君畢便閉目鼻吸炁
三次存天炁入身次口吸三炁存地精入身
次口鼻俱吸炁三次存人神入身吸之法一
吸一通息更通再三乃開目視北斗至日出
便見任食齋戒至二月建卯立壇爲下法合
明天帝日二諱朱書符三寸五彩袋盛之二
月卯日然後書七星壇上佩之

　　　破軍



　右破軍星符星君朱服赤幘朱陽從者二
　十五人赤蓋車欲受知天下盛衰帝王治
　否與兵相攻已知執仇邊敵及自興兵佩
　符人不見凡有所宜執酒脯於星下立念
　神即應念而至不過五六句語但所爲事
　置口中唱集鬼兵即應聲至使役由人若

　不須去符即散欲知鬼名便問立知
　　　武曲



　右武曲星符星君服上赤下黄十六人赤
　車黄蓋學武藝用月晦日夜密處將弓一
　張箭一隻刀一口并持酒念神立至教人
　百事了去
　　　廉貞




　右廉貞星符星君服白十五人素車蓋與
　他丈夫妻婚姻田宅安危習學道術及家
　子孫與外人奸邪問之通說也
　　　文曲




　右文曲星符星君服青百人青蓋車欲通
　未來求長生採靈芝者依人定時持酒脯
　祭之問神指受人也并忘失塜墓並可問
　之夢中惡事爲怪非時風雨星墮日蝕地
　泉怪異日月薄食皆可問之
　　　巨門



　右巨門星符星君服黄五十人黄蓋車子

　欲佐弼君王公候二千石逃遁凶疾所逼
　又求仕不得問如上法諸學有所疑惑藥
　物不决文字虧漏問之懷符而往天子貴
　臣愛男女並亦問之
　　　禄存



　右禄存星符星君服上青下白二十人車
　蓋白子欲商賈求利規覓伏藏婦人求子

　亡失奴婢財物年有水旱人壽長短病人
　不愈求官得失與人爭訟持符而往王侯
　敬愛男女歸伏置符頭上人不見安足下
　入水不溺入火不焚刀兵不傷事如前
　　　貪狼



　右貪狼星符星君服黑八十一人黑車蓋
　從者皆牟劍令人怖畏子欲行凶惡淩他

　人子女欲報冤讎諸甚惡險者問如上法
　符下注姓名密置門户前埋之夜鬼神唤
　聲不絶去之止姓名置屋上三日野犴怪
　鳥諸惡禽獸皆集舍下一十日滅門去符
　即止符下竈下五日醫不愈去之止置符
　口中官事自散得理
右七星符朱書紙上方三寸問神及餘用符
但隨心所作下元生人有沉重疾厄治不瘥
者用酒祭之後問神吉凶天晴念立現形勿
畏也符别有用依文書符並祭後見神拜益

善不見不拜无若紫微天帝北極也服變無
恒從千萬人不可輕問子欲去死籍益生名
者皆山居絶五穀棄所好離榮華避喧譁捨
聲色念道遠塵子能如是方可受持得預天
帝也朱書素三寸日吞一道三十六日畢閉
目思眞一旦腸化爲金骨化爲銀功叅天帝
乆服不止神化自在無所不爲駕鶴乘龍靡
所不從策役鬼神壽天地同矣





太上曰此乃萬行之本召神之道道士得之
神仙候聖都亦不難矣諸不能居山而有此
文者以朱書黄素五寸符下書己姓名生月
五色袋盛置頭上衣領中求官如意財寳資
生惡道遠利身衆人愛敬受此符升壇朱書
三寸凡此符朱書壇上燈八盞香油八方刀

四口竪四階道也符如七星相去一尺二寸
以破軍符隨月建置之紫微符壇中心符下
各安白紙一張布一丈二尺爲座位酒五盞
脯七碟箋香火四器皿皆異色壇高四尺安
四階道作壇上鋪設人在壇南北正立用楸
板上書章文其壇或在庭中若空宅中皆無
人之處爲之必須精潔不可穢污也
維年月朔日辰大玄都正一弟子臣某謹啓
九天尊君大帝皇君大極老君臣質滯愚盲
心無所識於大道錯亂代乏明師敢屈天儀

就臣斯座再拜
七星君一時在壇坐目見了然勿懼更啓白
曰臣性頑無所識虛承道法戴天履地志願
長生臣又欲知過去未來一切吉凶之事臣
又欲習學武藝博通離合夫妻規覓財産臣
又欲知代問不祥之事遣之皆令吉慶臣欲
令所求者得所作者成行符靈驗求道得仙
治生利順畢後天垂哀矜愍受臣微願
　　　復爐送神
常醮之時七星臨坐天上現形紫微令人見

不得别祭也畢自取酒噉使盡如不食時埋
之器物中並棄東流水中及章板燒了符便
吞之掃除立壇正服如常一無所忌後有疑
似問如上法若欲學紫微者皆如上文
太上曰凡爲此文法用天晴明無風雲雨日
二月卯日若陰不見至三月建辰爲之或四
月一百日已上加齋尤善若能常用思念者
常來現形數示人也並取初建以破軍符隨
月建而置之二月卯日依法皆須酒脯立念
神名見其所屬之星别祠之有危本辰常來

救人隨人所在
凡書符以正月一日爲之餘隨月告皆用雞
鳴時然三盞燈於北極下以井水用丹砂書
之欲書先面北立啓云某小兆謹啓
太上老君天地日月北極北斗若爲法都書
符即云七星尊神餘但隨所求事某姓星尊
神清信弟子若干歳鄉里人今受
太上老君眞帝靈符願靈符尊神來輔弟子
某願求如意所愿從心啓訖再拜向北面坐
書符法常閉炁勿令奔走微微鼻内輕出炁

動下筆閉炁舉筆出炁不令頭痛
凡人不問貴賤年生大小皆屬北斗星君記
其所屬星君若有急難困厄當呼其名救我
助我三呼三拜止其星辰即救之若不記所
屬星君通呼七星名救護解之矣此天道大
要也
　子生人屬貪狼(靈神/子)丑亥生屬巨門(貞文/子)
　寅戌生屬禄存(衛府/子)卯酉生屬文曲(世惠/子)
　辰申生屬廉貞(子衡/子)巳未生屬武曲(太車/子)
　午生人屬破軍(太賔/子)

右凡有急難危厄之事向北斗下禹步三呼
此星所屬名號來救厄難太上三甲玉策補
後缺前文在上清祕法册内切記檢閲
行病神符能作一切卒病赤眼惡腫丁瘡朱
書此符頭領中帶之去病家即見至見之香
餅食祭不用酒肉



其神婦人身著黑衣手執槊曲乘驢姓專

　一本云曹惡來便以朱書所患立愈若欲
　重發者青絹墨書姓名置竈中燒之其病
　即發欲要治朱書立愈呪曰
奉請北君使者願乘馭來臨此坐請放病勿
以爲過急急如律令
　　　天策符



　此神天帝之使也其姓樹可思常飛行天

　下知吉凶禍福未然事一一皆知此神似
　仙人身著天衣戴花冠乘雲飛行能風雨
　時豐熟朱書青絹袋當心前衣襟上綴之
　策神見問之並知吉凶之事不可再書呪
　曰
日是我父月是我母五星是我兄弟太一是
我朋友吾用天策神符攝伏一切神鬼急急
如律令
　　　招神符



　

　右符主收録一切鬼神朱書紙方三寸卷
　密人家門上墻屋罅隙之中亦勿令人知
　見師來未坐其家親丈人一切並來門神
　户尉竈神盡來人前問吉凶之事歷代相
　報鬼姓名一一言取符來其鬼神皆散去
　了
　　　壙野符



　右符朱書紙上若亡失塜墓書亡人姓名
　著符上置足下祝曰幽幽就吾符術急急
　急令閉息須臾其鬼即至尋鬼而去即知
　其處塜墓大驗也
　　　縛賊符




　其神姓泉善學人形頭上似驢耳無口膝
　行後有尾著黑衣性惡怒即殺人彼賊及
　自被縛以朱書紙上下畫一人吞之失物
　夜北斗下噀水呪曰
東方青帝是青龍急縛賊送吾傍南方赤帝
是赤龍急縛賊送吾傍西方白帝是白龍急
縛賊送吾傍北方黑帝是黑龍急縛賊送吾
傍中央黄帝是黄龍急縛賊送吾傍吾勑天
策神符令遣汝攝諸神若不從我還違者縛
汝自滅吾叱神水東向噀之流水竭南向噀

火光滅西向噀金光缺北向噀山嶽裂上噀
天柱折下噀地户撤噀一賊萬賊絶急急縛
急急縛
　至明日其賊自在門前持所偷物立師言
　去放下即去了噀水去了昔東方朔大驗
　　　神怪符



右符主隱伏怪起取東方桃枝破開長三

　寸一片朱書兩片相合縛之七匝置其人
　屋上當夜即聞鳩鷲狐惡聲其怪即至屋
　上去符即散了昔太上受上皇紫微夫人
　後世之人受持者白日昇雲上與衆仙爲
　友
　　　　　　符慱威必勝隨紙廣狹依前
　　　　　　朱書安足下男左女右大驗
　　　　　　老子入山符朱書
　　　　　　素帶之橫行天下


　　　　　　　　　符真人帶之一年乃
　　　　　　　　　可入山精鬼莫敢近

　木解符甲子日丹書紙上化服之正東首
　抱竹枝死一日起去置巾幘卧處即把爲
　其身已去勿回顧遠到他鄉
　　　　　　　　　　符帶之見
　　　　　　　　　　官貴勝無
　　　　　　　　　　不起迎按

　　　　　　　　　　符主命帛三子

　　　　　　　　　朱書心前帶之
　　　　　　　　　敬之大驗也
　　　　　　　　　符遠行左
　　　　　　　　　足下所求
　　　　　　　　　題名姓
　　　　　　　　　符主治生百剖析
　　　　　　　　　不上貴朱書帛素
　　　　　　　　　領中安之大吉












　朱書下符莫入穢及人見之長三寸八分
　闊八分眞人入山求採藥者以累爲勝長
　一尺二寸木板書檄山符持以行必得神
　人迎百鬼精不敢近山精拜

　　　　　　　　　此符山居著白
　　　　　　　　　板門上遠方角




　　　　　　　　　中央無不避之
　凡受法正月建寅二月卯正月一二月二
　三月三五月五七月七九月九戌時用水
　一盌淨刀一口橫水椀上香爐一具淨席
　一領獨室中淨處勿令人見同志得見在
　席上立先禮四方東方爲首禮畢香然須
　取水淨手面噀灑五方畢向東方七吸云
　東方青炁入吾口中三方同念更禮四方
　歩禹左迴面南轉向北頭轉脚隨開天門

　張口閉地户脚並竪天柱舌向上捻都監

　訣以左手大指捻左手掌根行之時淨戒
　葷辛芸薹死孝婦人穢惡之處皆不得授
　若遇即須解洗所作神呪了方不失一禹
　歩了坐水漱口嗚天鼓三通咽氣下新含
　清水亦不得言欲取氣住筆作禹歩呪曰
人皆濁我獨清人皆去我獨停人皆破我獨
成天張地分我與之并依文昌遊心星登玄
樞自廉貞食飲甘精偕日月體安寧乘三鳳
駕羽瑛隱華蓋藏九天玉堂戲丹蓋青龍白
虎附我邊急急如律令

　　　　




　　　　



　　　　

　　　　　　　　　　　　　　

　　　



　　　　

太上三甲玉策符文與前本稍有異故再書
之於右乃是納眞通目天甲地甲人甲符
　　　役使鬼神符



　别本法書内有使鬼神符一道爲本無頭
　尾錯亂故不曾書蓋爲傳之不盡師有僥
　倖不肯傳徒徒有陰毒不能盡達二事未
　知故書役使鬼神符一道用庚辛日桃木

　片三寸飛此符於片上向子地埋之其鬼
　自見與言語所意如願




上清鎮元榮靈經
