








二儀同卷場二
　黃籙十念儀
　黃籙五老悼亡儀


黄籙十念儀
　　　法事如式
伏以天覆地載宻運生化之樞機日往月來
盡屬虧盈之光景惟是春榮秋落陽息隂消
難逃遷謝之期孰免輪廻之數況乎人生三

界性禀五常如石火之耀明似電光之倐忽
倘非得道曷守眞常今者亡過性禀沖和心
懷上善妄想椿松等壽金石齊年柰何三彭
二竪以相催四大百骸而莫駐繇是相離慘
切眷戀悲傷慨殁後之情深痛生前之義重
是用嚴精法㑹䖍備珍羞啓三境之髙眞揚
十華之寳號伏願神魂不昧儼若生存頓釋
塵縁恭聽法語
　　　按人各恭敬
宣吿亡靈第一歸依

無上道寳十方大聖太上三尊億劫度人先
天立教慈悲廣濟溥及羣生玉相金容分形
變化影隨響答善應無方此世他生常當信
禮
宣吿亡靈第二歸依
無上經寳十方上聖寳藏靈文五字金書龍
章鳯篆三十六部萬八千篇指引沉迷超昇
道岸行行滅罪句句消愆此世他生常當信
禮
宣吿亡靈第三歸依

無上師寳玄中大聖上古三師正一眞人三
天教主十方世界得道神仙傳法授經開悟
羣品是眞父母是大醫王此世他生常當信
禮
伏以道引登眞之路經傳化善之階祕典琅
函仗簮裳而讃詠靈音妙範引魂魄以超昇
人閒之光景難留何煩顧戀仙界之雲軿自
在任意躋攀巳聞三寳之名再舉十華之號
　　　道塲衆等十念如法
志心信禮東方九炁天君神仙諸靈官

稽首東方主玉寳皇上尊願垂大慈力
超度此亡靈(和)往生神仙界
志心信禮南方三炁天君神仙諸靈官
稽首南方主玄眞萬福尊願垂大慈力
超度此亡靈(和)往生神仙界
志心信禮西方九炁天君神仙諸靈官
稽首西方主太妙至極尊願垂大慈力
超度此亡靈(和)往生神仙界
志心信禮北方五炁天君神仙諸靈官
稽首北方主玄上玉晨尊願垂大慈力

超度此亡靈(和)往生神仙界
志心信禮東北方梵炁天君神仙諸靈官
稽首東北主度仙上聖尊願垂大慈力
超度此亡靈(和)往生神仙界
志心信禮東南方梵炁天君神仙諸靈官
稽首東南主好生度命尊願垂大慈力
超度此亡靈(和)徃生神仙界
志心信禮西南方梵炁天君神仙諸靈官
稽首西南主太靈虚皇尊願垂大慈力
超度此亡靈(和)往生神仙界

志心信禮西北方梵炁天君神仙諸靈官
稽首西北主無量太華尊願垂大慈力
超度此亡靈(和)往生神仙界
志心信禮上方一炁天君神仙諸靈官
稽首上方主玉虚明皇尊願垂大慈力
超度此亡靈(和)往生神仙界
志心信禮下方九壘土皇君神仙諸靈官
稽首下方主眞皇洞神尊願垂大慈力
超度此亡靈(和)徃生神仙界
　　　禮念十方空界一切天君奉爲亡靈

　　　䖍誠懴悔
　　　次懴悔
志心懴悔奉爲亡靈懴悔亡過身業罪身業
無邊罪種種亦難量舉止去來間滯染諸塵
垢華飾貪逸樂傲誕世間人今對大慈尊一
心陳懴悔願此亡靈身業罪消除永不生清
淨契神仙永離三途苦(衆和)志心稽首禮謝
無上正眞三寳
志心懴悔奉爲亡靈懴悔亡過口業罪口業
無邊罪種種亦難量兩舌及浮言毀謗眞經

教啗食有情物窘辱世間人今對大慈尊一
心陳懴悔願此亡靈口業罪銷除永不生絶
彼是非言常演眞經教(衆和)志心稽首禮謝
無上正眞三寳
志心懴悔奉爲亡靈懴悔亡過心業罪心業
無邊罪種種亦難量嗔喜及愛憎一切從心
起嗜慾兼虚妄嫉妬世間人今對大慈尊一
心陳懴悔願此亡靈心業罪消除永不生智
識逈開明洞逹希夷旨(衆和)志心稽首禮謝
無上正眞三寳

志心懴悔奉爲亡靈懴悔亡過慳貪嗔怒愚
癡罪邪淫偷盗殺生愆謗經毀教不歸依怨
道咎師違盟誓身心妄想無休息耳眼生貪
不住時過去未來及今生三世罪根難可測
此日發心陳懴悔從前障惱願消除言詞旣
向道前陳衆聖定應空裏鑒(衆和)志心稽首
禮謝
無上正眞三寳
志心懴悔奉爲亡過懴悔亡靈耳眼鼻舌身
心罪六情六欲六根愆管絃嘹喨少眞音紫

緑繁華非正色蘭麝競裝馨香處車馬崢嶸
馳騁時甘辛百節恣傷神喜怒無常唯奪壽
六情每引沉淪路三寳常開拯拔門從今發
露首前愆總願罪根悉消滅(衆和)志心稽首
禮謝
無上正眞三寳
向來稱揚十念功德無限良因用薦亡魂超
昇仙界唯願雲車鶴駕從空裏以來臨寳節
瑶幢自丹霄而接引騫林𣗳下常聽眞經寳
月池邊時聞雅範生前萬罪隨懴念以消除

殁後千愆仗今辰而解釋一禮一懴句句消
愆功德巍巍除殃滅罪刀山成寳座劒樹化
騫林獄卒竟修仙牛頭成上道鑊湯消業火
泉曲罷寒氷五道與三途火車皆消散
生前諸罪咎釁結在鄷都六情多恣縱
萬惡逐緑生心口意三業耳眼鼻舌身
更願神超碧落飛歩黄庭謁
玉帝於天宫㑹列仙於雲路躋攀瓊樹嬉戲
瑶池閑登劫仞之臺道契無爲之侣飛昇遂
性動植昭甦一切有情同登道岸




黃籙十念儀


















