








洞真太上上清内經内七
上清髙真元始天王時與五老上帝九天真
王十方大聖衆無極至真諸君丈人同於赤
明世界栢陵舍中坐香園之中長桑之下天
王逥駕諸天降席是時雲霧欝勃四景冥合
九日九夜玄隂不解天地無光有如龍漢之
前幽幽冥冥五老上真前進作禮上白
天尊今日侍座所未甞經天尊出遊諸天傾
駕上帝髙真神仙玉女日月星宿璇璣玉衡
三界官屬五嶽山神河海水帝一切神靈莫

不振肅侍衛天真當時天朗氣清風不揺條
地無飛塵河海静黙山嶽藏煙時和炁定使
生死同歡而閉天光明白日晝隂天人惶怖
四座不寧不審何故所縁如是願垂吿誨令
衆見明饒益一切普得安全天王上真元始
天尊告曰今日同座歡樂難遇天發瑞應自
然玉字金書煥爛障蔽天光未通之始致如
晝冥日慶時合希所甞有今當爲四衆開天
妙真九天正名眞諱以度上真之人應得道
之身咸令一心念真閉目伏地於是大聖髙

仙十方衆真大衆旡鞅數衆不可勝計同時
伏地聽命俄頃之間天炁朗除冥闇豁消五
色光明洞徹十方忽有天書自然空生字方
一丈自然而見虚空之上空玄之内五色光
中文彩煥爛八角垂芒精光亂眼不可得看
元始天尊普告四座十方無極大衆此是靈
書九天真諱合和之炁空生自然九天所說
杳奥難可尋詳吾昔付真人口訣祕於洞房
金華之宫今以告子克得上真與道合軆非
朝則夕明慎閉口修而行之

元始吿太上大道君曰妙道宜明便可注筆
解其正音使皇道既暢澤被十方周歴八極
六合之内六合之外脫有靈瑞應運宿植重
緑有合真之人宜以吿乎上仙上白
天尊元始天王曰輙當因流揚波乘風鼓旗
自隨運轉輪億劫以來屢經侍座教導一切
初未如今日遭值聖道開諸法門得見天書
自然至真骨相應圖合五和之音非愚情短
思所能洞明今旣厠座仰忻觀玄不敢藏情
輙當乘範周歴八極六合内外按所見書傳

冀萬有一合稽首奉命而作頌曰
元始開大有落落諸天明妙哉龍漢道八㑹
結成經煥爛飛空内流光三界庭神真啓靈
㑹玉字應景生天真通妙趣五和合成章朗
朗玉音響飄飄萃上清開度無終始九幽受
光明巍巍大法門教導一切生斯功不可勝
歡樂慶萬齡
上清九天真名大符佩身昇仙飛行上法




髙上空玄元始丈人自然精光玉寳符
第一真名混法度應得道之人



髙上九玄元始天王虚生結精通光玉符
第二真名洞法度應得道之人




髙上太空九天丈人玄生玉精凝靈保真符
第三真名開法度應得道之人



髙上玄虚九天真王空生自然清流保仙符
第四真名明法度應得道之人




髙上空洞混化九天道父精生天通氣符
第五真名道法度應得道之人



髙上空生虚无自然九天真母九㣲道黄精符
第六真名沌法度應得道之人




髙上玉寳太真丈人三炁紫靈符
第七真名闥法度應得道之人



髙上紫映九霄太真飛靈自生神符
第八真名喘法度應得道之人




髙上玉虚萬始先生玄靈紫霞昇幽符
第九真名浪蘭法度應得道之人
右九天真名金訣真符法度上仙不度中仙
得深寳祕藏之金匱勿妄示人有風刀之考




欝單旡量天八生自然寳符
姓諱杓物羅真訣



禪善無量夀天玉真虚生混成靈符
姓諱墮杓勒真訣




梵監天三炁龍胎玉靈神水生自然符
姓諱提頭羅真訣



兠術天道真空九㣲鳴水素元之符
姓諱擕任度真訣




不驕樂天九虚玄生天水飛靈元精符
姓諱須持真訣



化應聲天玉寳洞㣲左契命保真符
姓諱蘇越真訣




鬱寳天虚明左契神化通神五符
姓諱務雲梓真訣



梵摩迦夷天空玄上元三炁化自然符
姓諱凝泓真訣




波梨答惒天九炁生身三景清㣲飛空符
姓諱靈淵真訣
右髙上九天真王真姓真諱法應度得道之
人不度中仙閉口奉修藏之洞房金華宫中
勿妄示人泄露祕諱身𣳚九泉明慎奉行



東方青帝玉司上元玄靈自然道度仙符
姓諱區更生真訣

南方赤帝玉司玄天靈元皇㣲王真符
姓諱祝昌中真訣



西方白帝玉司中元皇靈几化生八炁紫仙
金符姓諱辱曲正真訣







北方黒帝玉司皇元靈都虚㣲八道金真玉
符姓諱玄尹豐真訣



中央黄帝玉司三元靈㣲正黄書真生之符
姓諱王真真訣

右九天五方玉司姓名祕於九天之上結十
方真炁合和五方自然之炁結而凝精成真
姓名以爲佩帶於三十二天之中科簡脱有
合仙之人骨相應圖依立玄都具格盟天金
繒誓心奉經之心至然後而告若得身佩九
天真王自然真名姓諱之人必得上仙不旬
月𦍤但精心信向勿不精勤深藏金華洞房
之宫閉口奉修勿以輙傳泄露真名考𣳚爾
身上學之士詳慎奉行
　太上黄中理炁九㣲玄城精溉太和主▲

　▲旡逝九天長笇靈侍愛中元上真來監
　交上元赤子緫近生下元丈人使千靈玄
　上飛真主養生髙上元君益天精紫㣲朱
　宫稱太平猛獸四衛爾形軀我九口長牙
　天𡉂四目首吞虎平河食金柱八風吹海
　張炎叩禮山焦禽剥鑿齒御蛇玃天嶺萬
　父八文蛇年喻辰斗栴丘走萬牙斧斧猛
　目啖石衘豹舞師子金頭食鬼茍張山栢
　地雷鳴獸電天牛破山賤踊百靈行飛走
　附强禽在我備爾神長益炁命付魂行海

　及丘山使天獸促爾身太上真丈人保長
　生得神仙登九㣲玄
右上清紫素元君上真撰出真文以爲廻文
髙上元君以此真文度三十二天中紫㣲上
宫宿有玄名帝簡者應𥙷上仙之人不傳中
仙地仙不得叅聞自旡萬劫植福福流今身
終不得見若有得者尅獲上仙骨肉俱飛此
真訣要傳上清紫臺玄闕宿有金名玉簡者
受文而不學要自成仙一名太真隂陽靈籙
一名九流真書此真訣旡所不辟旡所不除

學上仙之道要須受佩勿妄示人有風刀之
栲一依四極明科之制







洞真太上上清内經











