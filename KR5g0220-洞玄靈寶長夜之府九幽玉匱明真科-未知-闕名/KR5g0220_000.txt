








洞玄靈寳長夜之府九幽玉匱明眞科亦六
元始天尊時在香林園中與七千二百四十
童子俱教化諸法度身威光於是
天尊放五色光明徹照諸天長樂福堂十方
无極世界地獄是時童子俱在一處見諸天
福堂男女善人逍遥無爲衣食自然普見无
極世界地獄之中囚徒謫役餓鬼死魂祼身
無衣頭脚鎻械足立刀山身負鐵杖大小相
牽五體爛壞無復人形飢則食炭渇飲火精
流曳三塗八難之中爾時上智童子閉眼伏

地稽首上白
天尊今日侍座得見諸大地獄之中善惡命
根心振意懼五神悲惶敢縁天慈曲逮無窮
欲有所問惟願
天尊有以開悟愚矇之心直垂訓厲敷演玄
教令衆得明來世之人不見科戒方當履向
五濁毒湯遭難遇害不能度身是男是女皆
當如今所見地獄囚徒餓鬼謫役之魂億劫
塗炭而不得還無知受對甚可哀傷願使禁
戒明眞科律以爲來生人世作善因縁世世

可得蒙此大福免離苦根度脫三塗上昇天堂
元始天尊曰善哉善哉子之所問要乎深矣
長夜之府九幽玉匱明眞科律具說罪褔宿
命因緣善惡報應解㧞苦根戒人治行身入
光明逺惡就善終歸福門其法弘普廣度天
人生死蒙惠兔脫八難身超三界受慶自然
世世歡樂享祚無窮今以相告宻遵之焉上
智童子前進作禮長跪稽首上白
天尊言不審今所普見諸天福堂及无極世
界地獄之中善惡報應悉何因縁所從而來

生世何修而得飛行逍遥上清位豋髙仙生
世何縁身得尸解滅度無爲生世何縁死而
不休後還更生生世何縁死𥙷天官身有光
明生世何縁死生諸天爲太上之賔生世何
縁死無拘閉與五帝交㳺生世何縁死得受
號爲地工靈神生世何縁死爲衆聖策駕雲
中生世何縁死昇福堂衣食自然生世何縁
死昇南宮即生人中生世何縁死入地獄長
夜無窮生世何緣死受楚毒萬痛加身生世
何緣死不得食餓鬼之中生世何縁死受分

離破裂身形生世何緣死充囚徒流曵三官
生世何縁死入鑊湯無復人身生世何緣死
循劔樹風刀徃還生世何縁頭面焦燎頭戴
火山生世何縁身無衣服鐵杖負身生世何
縁身被髠截負石無閑生世何縁死受鎻械
幽閉三光生世何縁驅馳苦極食息無寧生
世何縁㧞岀其舌鐵錐刺之生世何縁死汲
溟波以灌四瀆今見地獄之中有如此軰生
何所犯而受斯對魂神苦痛乃至如此不審
幾年當得解脫解脫之日當生六畜爲還人

中願爲分别解說命根爲說來生作善因縁
如蒙開悟即受聖恩
天尊於是命召十方飛天神人披長夜之府
九幽玉匱出明眞科律以度童子是時諸天
大聖无極尊神神仙玉女無鞅數衆不可勝
計同時詣座天洒香花神龍伎樂飛歌四暢
瓊音流逸天朗氣清澄無氛翳日童灌精月
女散花流光四合照曜諸天百和洗穢神風
掃塵河海濳伏山嶽吞煙龍鱗踊躍神人普
懽生死開泰福慶普隆五苦解脫九幽赦魂

長徒披散上昇天堂男女懽悅長樂欣欣諸
天稱慶伏聽訣言
眀眞科曰生世好學棄色斷情長齋持戒晨
夜誦經不倦時刻惟道自營恬和六行心柔
意玄想念在法輪轉生死碩心不絶世世因
縁名書金格列字九天致得乗虚白日飛行
駕景策龍上登玉清
明眞科曰生世妤學修行經教吞精咽炁𢘆
無倦怠持齋服御吐納自練積功布德名書
上清致得尸解下仙逰行五嶽後生人中更

受經法爲人宗師轉輪道備克得上仙白日
飛行位及髙眞
明眞科曰生世錬眞服御神丹五石鎭生神
室五宫功微德俠運未昇天身受滅度而骸
骨芳盈億劫不休須㬰返形便更受生還爲
人中智慧聰逹逆知吉凶運通徹視役使鬼
神輪轉不絶克得受書爲九宫眞人
明眞科曰生世妤法收鬼治病佐天正炁驅
馳謹按不犯科戒施爲得法功德巍巍爲地
祇所稱名上諸天死昇南宫受號上補諸天

都官總領鬼神後更受生還爲人宗隨世教
化洞明自然輪轉不絶位及神仙
明眞科曰生世念善敬樂神明供養三寳禮
受師宗命過昇天爲太上之賔後生人中得
爲人尊三界所敬鬼神所稱門戸清貴天人
所欣於此而學宗受大經修齋持戒廣見福
田功滿德足克得神仙
明眞科曰生世好道逰渉名山八節本命禮
請神明燒香頋樂𢘆無暫忘施窮救厄濟度
衆生敬仰師寳感應諸天五帝所舉名言青

宫命過克得徑昇五嶽死無拘閉與五帝周
旋後生人中身受大經神明備衛威制五方
靡不回伏適意所從神丹玉芝不求自豐身
生水火變化萬端因縁不絶克得受號五帝
眞人
明眞科曰生世勇猛平斷四方佐時正炁誅
除姦凶心清身淨行合神明後死魂昇南宫
受書爲四極明公或爲善爽之神後生人中
通靈徹視坐致自然三宫所敬天人所宗救
度厄命廣作大功因縁不絶克自得入无爲

道眞
明眞科曰生世敬信修奉智惠上品十戒積
諸善功供養法師燒香燃燈佐天光明照耀
十方施惠有德念度衆生死昇東華受號飛
天位比太和十轉弟子爲衆聖策駕逰行雲
中後生貴家侯王之門世世歡樂𢘆值明師
修受經法建大善功諸天所敬神明所宗天
人所仰坐致自然福慶巍巍難可爲勝功滿
德就白日昇天
明眞科曰生世𩓑樂宗奉至經供養三寳廣

開法門捐棄財物散施貧民供師法服建立
治堂明燈照夜九幽之中見世光明死昇天
堂逍遥歡樂衣食自然後生富貴國王之門
世世慶祚與善因緣又於貴盛供養殊精修
齋持戒濟度衆生地司所稱名上諸天功滿
德足身有光明項生圎象白日飛行上昇玄
都位爲仙王
明眞科曰生世奉師供養道經長齋持戒不
違天科燒香燃燈照曜諸天朗徹九幽長夜
光明七祖歡泰無復憂患身行善功大建福

田廣度一切惠流衆生仙運未滿法應更滅
死昇南宫即得更生還生貴門帝王宫中適
意從容於此發𩓑精誠殊勤心不退轉施功
日新三界所稱名書上清滅度運充克得飛
行上昇太極位登仙公
飛天神人曰長夜之府九幽玉匱明眞科品
上牒十善因縁治行所得積善之功名題諸
天金簡玉字神仙品中運未昇度應經輪轉
死昇天堂衣飯自然逍遥無爲福慶難勝還
生富貴帝王之門世世歡樂與道因縁承此

之基勤修大法廣立善功情不懈怠志行日
新三界所稱克得神仙若於福中不能勤心
縱情退轉還入惡門施行㓙逆所作不忠犯
諸非法沉輪惡根一失善階無有還縁來生
諸賢善思吾言於是諸天大聖七千二百四
十童子同時稱善飛天神人說十善因縁功
德報應畢諸天童子歡喜作禮是時飛天神
人而作頌曰
勤行奉齋戒誦經制六情致得乘空飛曜景
上玉清精心奉經教吐納練五神功德冠諸

天輪轉成上仙苦行修生道服藥錬芝英滅
度形不休體骨自香芳精苦明鬼法驅馳以
効功滅度𥙷都官後生爲人宗受道敬神明
供養三寳眞生世爲人尊滅度太上賔八節
遊名山願念度衆生位登五帝友後生有威
嚴勇猛平正心囬惡滅姦㐫三官所畏敬得
爲天人宗敬信奉十戒燒香𢘆明燈功齊十
轉報位得及飛天供養三寳經施散立功勤
滅度昇天堂後生國王門奉師過奉神欣欣
對眞經生處貴門中滅度三界庭

明眞科曰无極世界男女之人生世身行不
念爲善動爲惡根攻伐師主䜛擊善人殺害
無道不念衆生酷虐爲行隂懷謀逆嫉妬勝
巳抑絶賢明死受惡對拘閉罪魂徑入地獄
長夜之中諸痛備加苦毐難勝萬劫當還生
非人之道永失福門長淪罪塗往返無窮不
得開度億劫無縁
明眞科曰无極世界男女之人生世身行發
心舉意𢘆惡爲先苦酷無度謟害忠良毀善
長惡謗擊賢人死受惡對牛頭狩身晝夜考

掠楚毒難言身體膿壞無復人形萬劫當還
生邊夷之國有人之形無人之情永去人道
長淪罪門流曵五苦八難之中不得開度億
劫無還
明眞科曰无極世界男女之人生世慳貪惟
欲益巳不念施人割奪四軰神人爲冤啖食
無厭自饒一身死受惡對爲餓鬼畜生吞火
食炭𢘆不得充身體焦爛无復人形流曵塗
炭苦毒難言萬劫當生六畜之中永失人道
長淪異形不得開度望反甚難

明眞科曰无極世界男女之人生世富貴淩
虐貧賤奪人所愛離人種親分隔骨肉各在
一方或六親通同媱犯骨肉斯罪深重死受
破裂身形分離頭首異處魂鬼髠截銀鐺鎻
械往返鐡鍼之上食息不得一日三掠乃得
還生牛馬之身以報宿𡨚永失人道長淪罪
根不得開度億劫異形
明眞科曰无極世界男女之人生世惡逆呪
詛善人呌喚神鬼質誓三官殺生媱祀禱祭
邪神歌舞妖孽自稱姑郎貪啖百姓妄作無

端𧷢滿罪定死受惡對魂鬼囚徒流曵三官
五嶽之中一日三掠痛苦難言萬劫當得還
生賤人或嬰六極無人之形沉淪罪深望反
𡨋𡨋不得開度福道無縁
明眞科曰无極世界男女之人生世所犯手
殺君父謀反師主賊害人命恃強抑弱攻擊
善人官府怨酷横罹无端枉者稱訢怨對彌
天或祼露三光穢慢北君不敬天地不畏鬼
神毀滅經教穢辱天眞死受惡對身入鑊湯
五體煑漬無復人形百毒之汁以灌其上痛

不可居苦難不任萬劫當生六畜之中或爲
賤人聾盲六疾非人之形任人殺活以報宿
怨福路日逺罪根日深不得開度長淪無還
明眞科曰无極世界男女之人生世所行不
信大法不敬神明或浮好三寳執心不專輕
怠經法穢慢靈文或傳受弟子不依科年或
不關天地私傳無盟自作一法違負四明或
齋戒怠慢疑忽上眞其罪深重死被髠鉗循
上劒樹八逹交風吹樹低昻足落刀山往返
無數身體爛傷痛不可忍毒不可壬萬劫當

得還生下愚之中或嬰六疾聾盲不聰長興
道隔永逺學門轉輪五苦沉淪罪由不得開
度長值惡根
明眞科曰无極世界男女之人生世所行評
詳四軰攻擊天人不慈不孝不仁不忠詈辱
父母六親相殘或烹殺六畜割剔殘傷天殺
狩命屠毒衆生其罪深逆死受酷對吞火食
炭爲火所燒頭面焦燎通體爛壞無復人形
身負鐡鑊頭戴火山痛非可忍考不可擔當
得還生六畜之中任人殺活以酬昔怨永失

人道長淪罪根不得開度何由得道
明眞稡曰无極世界男女之人殺生滛祠叛
道入邪誹笑道士訾毀眞人䡖慢三寳棄法
入僞恣意無道不信宿命自作一法或掘人
骸骨暴露草野其罪深重死受重對祼身無
衣肉負鐡杖五體膿爛不可勝忍萬劫當得還
生下愚之中癡聾無知或受邪病非復人道福
路長革與罪爲縁不得開度億劫無還
明眞科曰无極世界男女之人生世無道劫盜人
物肆行凶逆傷害人命刀㦸剌射無所顧慮

換貸不還取求無足其罪深重死受殃對身
形髠截負山擔䂖食息無閑不捨晝夜塗炭
辛苦非可堪忍萬劫當得還生牛馬之中以
力報怨縱生人道當受殘傷刑獄幽繫流曵
八難求死不得憂惱自嬰不得開度永淪罪門
明眞科曰无極世界男女之人生世無道乗
暗而行夜入人家掠人妻妾奪人衣服謀圖
不軌傷殘男女死受重罪頭脚鎻械幽閉三
光不見日月考掠楚痛非可堪忍萬劫當得
還生下人之中爲人伏使任人鞭杖或聾盲

無目爲人所牽以報宿怨永去善道惡根日
深長淪億劫不得開度
明眞科曰无極世界男女之人生世無道不
念善縁三春游獵放鷹走犬張羅布網放火
燒山剌射野獸殺害衆生其罪酷逆死充重
殃身負鐡杖萬痛交行驅馳百極食息無寧
死魂苦毒非可堪當萬劫當生野獸之身𢘆
被燒斫以報宿怨緃横人道𢘆遭惡人萬劫
鞭迫憂苦自嬰福路日遠罪根日臻不得開
度長夜綿綿

明眞科曰无極世界男女之人生世立行惡
口赤舌闘亂中外評論道德毀辱天眞不信
經法口是心非潜行謀惡攻擊四軰走作人
物形名男女天人𡨚對罵詈無度聲言醜穢
呌喚鬼神更相呪詛其罪深重死受若毒拔
出其舌鐡錐剌之巨天力士鐡杖亂打無復
限極身體爛壞不可爲忍萬劫當還受形爲
犬𢘆使吠人任人打扑縱横人中當生邊夷
非人之類百惡所歸以報宿對永失人道無
有歸期流連罪門不得開度

明眞科曰无極世界男女之人生世立行躭
酒好色恍愡失性猖狂迷惑五情亂離去神
損氣因醉貪慾爲惡不覺呌喚罵詈獨作無
對打擊善人穢慢道法謗毁經教背眞入僞
違負口信欺謗四輩所行失道罪有深逆死
受重對魂神苦劇漣汲溟波以灌四瀆謫作
江河晝夜無息鉋鐺鎻械相牽流曵冥冥長
夜終無解脫萬劫當生賊人之中貧賤陋𢇻
爲人所惡以報宿怨因縁之對福路曰逺罪
根日結不得開度無由得出

飛天神人曰長夜之府九幽玉匱明眞科律
一十四條罪報之目先身積行負逆惡對善
善相係惡惡相續往返相加以致不絶旣失
人道轉不自覺沉淪六畜畜生之類縱還人
中癡愚之極或生邊夷或嬰六疾相牽流曵
萬劫無出生世無幾死日長閉一失善路永
乖賢域冥冥長夜何時得脫來生男女明自
厄勵建立大功以自拔贖身受十戒可免此
厄善識吾言慎勿忘失於是諸天大聖眞人
七千二百四十童子一時稱善飛天神人說

行惡受對一十四條惡根因縁不絶之科畢
諸天童子歡喜作禮於是飛天神人而作頌曰
生世不善念酷虐攻師寳死受萬痛毐萬劫
失人道苦酷謟忠良讒謗擊賢人生世處邊
夷死受牛馬身慳貪惟欲得不念施衆生死
魂爲餓鬼後生六畜形富貴淩貧賤離奪人
種親身受破裂報魂鬼被髠鉗呪詛無辜人
滛祀儛邪神流曵三塗中萬劫生賤身謀逆
虐君父穢辱毀天眞死入鑊湯煑苦痛不得
還執心不專固輕慢天寳經命過循劒樹風

刀無暫停不念懷慈心酷毒害衆生死魂負
鐡鑊萬劫戴火山叛道向邪神訾毀背眞人
死形無衣披鐡杖不去身劫盜人財物斫刺
於天民死魂受髠截生世被刑殘乘暗入人
家肆意適所行死魂長幽閉不見曰月光積
行不念仁逰獵捕衆生鐵杖以報怨驅馳無
蹔寧凶性作口舌闘亂無踈親死受㧞舌報
後生𢘆吠人好酒失本行五神並猖狂死汲
溟波水灌沃四瀆中
於是飛天神人偈誦善惡因縁報應以告諸

天童子是時天人莫不開悟咸見命根普思
宿昔所行罪源攺心自勵修奉經文宿責披
散九幽肅清皆得更生善縁之中諸天童子
伏受法音一時歡喜作禮而去
九幽玉匱罪福縁對㧞度上品曰
太上道君前進作禮上白
天尊今日侍座得見童子受諸威光普照諸
天福堂及无極世界地獄之中善惡報應苦
樂不同善者歡泰逍遥無窮惡者塗炭流曵
八難無復身形甚可哀傷如此之報受惡因

縁億劫長對不識命根不審可有功德拔贖
開度死魂令出長夜九幽之中身入光明更
生福門如蒙慈𢚢生死荷恩亡者閒樂見世
興隆富貴昌熾夀命乆長則雲䕃八遐風灑
蘭林來生男女得聞法音惟願天尊分别解
說授以訣言令衆見明科一切得安
天尊告太上道君曰諦聽吾言善思善識對
於中心晨夜存念慎勿使忘吾今爲汝解說
妙音可得依用㧞贖罪魂開出長夜九幽八
難宿對披散轉入信根生死歡樂世世因縁

其法髙妙萬劫一傳世有賢明誓而告焉宻
則福降泄則惡臻風刀之戒告於明眞違犯
科律勿怨諸天於是
天尊㑹飛天神人說罪福縁對㧞度上品當
說經時諸天日月星宿朗曜普照九地无極
世界長夜之府九幽之中長徒餓鬼責役死
魂身受光明普見命根於是自悟一時廻心
咸使思善念還福門五苦解脫三塗蒙遷宿
對披釋地獄寧閒是時男女普聞法音預以
有心悉得神仙

飛天神人曰九幽玉匱㧞度死魂罪對上品
常以正月三月五月七月九月十一月一年
六月月一日八日十四日十五日十八日二十三
日二十四日二十八日二十九日三十日一
月合十日及八節日甲子日庚申日於家中
庭安一長燈令髙九尺於一燈上然九燈每
令光明上照九玄諸天福堂下照九地无極
世界長夜之中依威儀具法開啓上請天仙
地仙眞人飛仙日月星宿九宫五帝五嶽三
河四海兵馬各九億萬騎三十二天監齋直

事侍香金童散花玉女五帝直符各三十二
人傳言奏事飛龍騎吏等一合來下監臨齋
堂捻香願念應口上徹行道事竟皆還天宫
晝則燒香夜則然燈使香煙不絶息露經中
庭於九燈之下繞燈行道上香願念畢次向
東九拜言某甲今皈命
東方无極太上靈寳天尊巳得道大聖衆至
眞諸君丈人九炁天君東郷諸靈官今故立
齋燒香然燈願以是功德照曜諸天普爲帝
王國主君官吏民受道法師父母尊親同學

門人隱居山林學眞道士諸賢者蠢飛蠕動
蚑行蜎息一切衆生普得免度十苦八難長
居無爲普度自然某家億曽萬祖囚徒先魂
開諸光明咸得解脫轉入信根去離五道開
度因縁死者長樂生世蒙恩天下太平道德
興𨺚今故燒香自皈依帥尊大聖衆至眞之
德得道之後昇入無形與道合眞
畢脫巾叩頭自摶各八十一過止
次南向三拜言某甲今皈命
南方无極太上靈寳天尊巳得道大聖衆至

眞諸君丈人三炁天君南郷諸靈官今故立
齋燒香然燈願以是功德照曜諸天普爲帝
王國主君官吏民受道法師父母尊親同學
門人隱居山林學眞道士諸賢者蠢飛蠕動
跂行蜎息一切衆生普得免度十苦八難長
居無爲普得自然某家億曽萬祖囚徒先魂
開諸光明咸得解脫轉入信根去離五道開
度因縁死者長樂生世蒙恩天下太平道德
興隆今故燒香自皈依師尊大聖衆至眞之
德得道之後昇入無形與道合眞

畢叩頭摶頰各二十七過止
次西向七拜言某甲今皈命
西方无極太上靈寳天尊巳得道大聖衆至
眞諸君丈人七炁天君西郷神仙諸靈官今
故立齋燒香然燈願以是功德照曜諸天普
爲帝王國主君官吏民受道法師父母尊親
同學門人隱居山林學眞道士諸賢者蠢飛
蠕動跂行蜎息一切衆生普得免度十苦八
難長居無爲普度自然某家億曽萬祖囚徒
先魂開諸光明咸得解脫轉入信根去離五

道開度因縁死者長樂生世蒙恩天下太平
道德興隆今故燒香自皈依師尊大聖衆至
眞之德得道之後昇入無形與道合眞
畢叩頭自傳各六十三過止
次北向五拜言某甲今皈命
北方无極太上靈寳天尊巳得道大聖衆至
眞諸君丈人五炁天君北郷諸靈官今故立
齋燒香然燈願以是功德照曜諸天普爲帝
王國主君官吏民受道法師父母尊親同學
門人隱居山林學眞道士諸賢者蠢飛蠕動

跂行蜎息一切衆生普得免度十苦八難長
居無爲普度自然某家億曽萬祖囚徒先魂
開諸光明咸得解脫轉入信根去離五道開
度因縁死者長樂生世蒙恩天下太平道德
興隆今故燒香自皈依師尊大聖衆至眞之
德得道之後昇入無形與道合眞
畢叩頭摶頰各四十五過止
次東北向一拜言某甲今皈命
東北方无極太上靈寳天尊巳得道大聖衆
至眞諸君丈人梵炁天君東北郷諸靈官今

故立齋燒香然燈願以是功德照曜諸天普
爲帝王國主君官吏民受道法師父母尊親
同學門人隱居山林學眞道士諸賢者蠢飛
蠕動跂行蜎息一切衆生普得免度十苦八
難長居無爲普度自然某家億曽萬祖囚徒
先魂開諸光明咸得解脫轉入信根去離五
道開度因縁死者長樂生世蒙恩天下太平
道德興隆今故燒香自皈依師尊大聖衆至
眞之德得道之後昇入無形與道合眞
畢叩頭搏頰各九過止

次向東南一拜言某甲今皈命
東南方无極太上靈寳天尊已得道大聖衆
至眞諸君丈人梵炁天君東南郷諸靈官今
故六齋燒香然燈願以是功德照曜諸天普
爲帝王國主君官吏民受道法師父母尊親
同學門人隱居山林學眞道士諸賢者蠢飛
蠕動跂行蜎息一切衆生普得免度十苦八
難長居無爲普度自然某家億曽萬祖囚徒
先魂開諸光明咸得解脫轉入信根去離五
道開度因縁死者長樂生世蒙思天下太平

道德興隆今故燒香自皈依師尊大聖衆至
眞之德得道之後昇入無形與道合眞
畢叩頭摶頰各九過止
次西南向一拜言某甲今皈命
西南方无極太上靈寳天尊已得道大聖衆至
眞諸君丈人梵炁天君西南郷諸靈官今故
立齋燒香然燈願以是功德照曜諸天普爲
帝王國主君官吏民受道法師父母尊親同
學門人隱居山林學眞道士諸賢者蠢飛蠕
動跂行蜎息一切衆生普得免度十苦八難

長居無爲普度自然某家億曽萬祖囚徒先
魂開諸光明咸得解脫轉入信根去離五道
開度因縁死者長樂生世蒙恩天下太平道
德興𨺚今故燒香自皈依師尊大聖衆至眞
之德得道之後昇入無形與道合眞
畢叩頭摶頰各九過止
次向西北一拜言某甲今皈命
西北方无極太上靈寳天尊巳得道大聖衆
至眞諸君丈人梵炁天君西北郷諸靈官今
故立齋燒香然燈願以是功德照曜諸天普

爲帝王國主君官吏民受道法師父母尊親
同學門人隱居山林學眞道士諸賢者蠢飛
蠕動跂行蜎息一切衆生普得免度十苦八
難長居無爲普度自然某家億曽萬祖囚徒
先魂開諸光明咸得解脫轉入信根去離五
道開度因縁死者長樂生世蒙恩天下太平
道德與隆今故燒香自皈依師尊大聖衆至
眞之德得道之後昇入無形與道合眞
畢叩頭搏頰各九過止
次向上方三十一拜言某甲今皈命

上方无極太上靈寳天尊巳得道大聖衆至
眞諸君丈人三十二天帝君玉京玄都紫微
上宫諸眞人玉女神仙靈官今故立齋燒香
然燈願以是功德照曜諸天普爲帝王國主
君官吏民受道法師父母尊親同學門人隱
居山林學眞道士諸賢者蠢飛蠕動跂行蜎
息一切衆生普得免度十苦八難長居無爲
普度自然某家億曽萬祖囚徒先魂開諸光
明咸得解脫轉入信根去離五道開度因縁
死者長樂生世䝉恩天下太平道德興隆今

故燒香自皈依師尊大聖衆至眞之德得道
之後昇入無形與道合眞
畢叩頭自搏各二百八十八過止
次向下方一十二拜言某甲今皈命
下方无極太上靈寳天尊巳得道大聖衆至
眞諸君丈人九壘土皇四司五帝十二仙官
五嶽四瀆九宫眞人神仙玉女无極世界地
祇諸靈官今故立齋燒香然燈願以是功德
照曜无極世界長夜之府九幽之中普爲帝
王國主君官吏民受道法師父母尊親同學

門人隱居山林學眞道士諸賢者及臣家億
曽萬祖長夜死魂先身所犯天禁地戒罪惡
纒結死受宿對往返塗炭因縁不絶流曵五
苦長徒無脫乞今燒香然燈懴謝以自拔贖
光明普照長夜之府九幽地獄解岀幽魂罪
根散釋三官九署不見拘閉開度昇遷得入
福堂去離惡道𢘆居善門生世歡樂普天安
寧今故燒香自皈依師尊大聖衆至眞之德
得道之後昇入無形與道合眞
畢叩頭自摶各一百二十過止

飛天神人曰明眞科品凡拔度億曽萬祖宿
罪惡根行道如法則九幽開通長徒死魂身
受光明大慈之道無量福田夫屈折禮拜叩
頭自摶以施遜謝之辭而心丹意盡精誠苦
到自然感徹身體疲弊不任牽曵自可心拜
於天眞無煩於屈折苟外飾而心怠亦勞形
於禮拜爾信向之士心口相應捻香感願巳
徹諸天生死罪對靡不散釋然此功德甚重
三界所稱福德巍巍難可載焉
太上道君稽首上白

天尊今聞飛天神人說罪福縁對㧞度上品
陳請禮謝解釋宿根來生男女當受其恩普
得開度身入光明爲善如是復有餘方不審
天有重灾國祚不安星宿越錯四氣失常兵
疫疾厄帝王不寧毒癘流布天人死傷當作
何法以禳其灾㧞度厄難解諸不祥願垂教
㫖可得修行和天安地佐國立功如見訓敕
則恩布十方國祚安鎮帝王興隆天下歡泰
福慶無窮來世一切普聞法音於是
天尊告飛天神人而說罪福緑對拔度上品

救度國土灾疾危厄灾難未盡者便可盡爲
對太上道君一一說之使未見者見未聞者
聞普教一切令衆見光明於是說之善受訣
言飛天神人曰長夜之府九幽玉匱明眞科
法帝王國土疾疹兵宼危急厄難當丹書靈
寳眞文五篇於中庭五案置五方一案請一
篇眞文以上金五兩一兩作一龍五兩分作
五龍以鎭五篇文上又以五色紋繒之信以
鎮五帝有灾之身隨年齎紫文之繒㧞度身
命安鎮國祚禳解天灾明星列宿春則然九

燈亦可九十燈亦可九百燈夏則然三燈亦
可三十燈亦可三百燈秋則然七燈亦可七十
燈亦可七百燈冬則然五燈亦可五十燈亦
可五百燈四季之月則然燈十二亦可百二
十燈亦可千二百燈又安一長燈長九尺上
安九燈置中央以照九幽長夜之府明逹大
法師於中央披頭散結依訣塗炭六時請謝
中庭行事若清信男女佐國祈請當於門外
散髮塗炭陳情春則九日九夜夏則三日三
夜秋則七日七夜冬則五日五夜四季則十

二日十二夜羅列光明照曜諸天无極世界
長夜之中則九幽開清光入無窮三景朗照
天地安寧星宿復位四時和平萬灾咸消兵
疾不行天人觀泰國祚興隆行道日竟當燒
眞文散之青煙
飛天神人曰法師從地戸入燒香繞香燈三
過還東向立叩齒三十六通發爐
次發爐
无上三天玄元始三炁太上道君召出(臣)身
中三五功曹左右官使者左右捧香驛龍騎

吏侍香金童傳言玉女五帝直符各三十六
人出出者嚴裝關啓土地里域四面眞官(臣)
今正爾燒香行道願使十方正眞之炁入(臣)
身中所啓速過徑御
太上无極大道至尊玉皇上帝御前
次各稱法位
三洞大法師小兆(臣)某上啓
虚无自然元始天尊无極大道太上道君太
上老君髙上玉皇巳得道大聖衆至眞諸君
文人三十二天帝玉虚上帝玉帝大帝東華

南極西靈北眞玄都玉京金闕七寳玄臺紫
微上宫靈寳至眞明皇道君(臣)宿命因縁生
值法門玄眞啓拔得入信根先師盟授三寳
神經法應度人九萬九千位登至眞臣祖世
以來逮及今身生值經教常居福中功微德
少未能自仙志竭皈命佐國立功今國土失
和兵病並興隂陽否激星宿錯行灾疾重厄
其事云云或慮帝王受天禪祚總監兆民未
周施惠廣潤十方使天人豐沃欣國太平而
行無歌詠路致吞聲故三景昏錯大灾流行

帝王憂愓兆民無寧今謹依大法披露眞文
燒香然燈照曜諸天信誓自效行道謝殃願
上請天仙兵馬九億萬騎地仙兵馬九億萬
騎眞人兵馬九億萬騎飛仙兵馬九億萬騎
神人兵馬九億萬騎日月兵馬九億萬騎星
宿兵馬九億萬騎九宫兵馬九億萬騎五帝
兵馬九億萬騎五嶽兵馬九億萬騎三河四
海兵馬九億萬騎三十二天監齋直事侍香
金童散花玉女五帝直符各二十二人傳言
奏事飛龍騎吏等一合來下監臨齋堂捻香

願念應口上徹須行道事竟有功勤者言功
仙官
次三捻上香
三洞大法師小兆(臣)某今故立直初捻上香
願以是功德爲
帝王國主君臣吏民普天七世父母去離憂
苦上昇天堂今故燒香皈身皈神皈命大道
臣首體投地皈命
太上三尊願以是功德歸流普天七世父毋
乞免離十苦八難上昇天堂衣食自然長居

無爲今故燒香自皈依師尊大聖衆至眞之
德得道之後昇入無形與道合眞
(臣)今故立直二捻上香願以是功德爲
帝王國主君官吏民受道法師父母尊親同
學門人隱居山林學眞道士諸賢者願各得
其道皈身皈神皈命大道臣首體投地皈命
太上三師願以是功德歸流
帝主國主君官吏民受道法師父毋尊親同
學門人隱居山林學眞道士諸賢者願各得
其道安居無爲長享福祚今故燒香自皈依

師尊大聖衆至尊之德得道之後昇入無形
與道合眞
臣今故立直三捻上香願以是功德令臣得
仙道友九種姻親國中同法學士天下民人
及蝖飛蠢動跂行蜎息一切衆生巳生夫生
並乞成就皈身皈神皈命大道臣首體投地
皈命
太上三尊願以是功德歸流臣身令得仙度
終入無爲與四大合德天下人民一切衆生
並得免離十苦八難五毒水火賊疫鬼害灾

厄之中國土安寧天下興隆今故燒香自皈
依師尊大聖衆至眞之德得道之後昇入無
形與道合眞
次東向九拜言曰
天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寧謹依大法披露眞文皈命
東方无極太上靈寶天尊巳得道大聖衆至
眞諸君丈人九炁天君東郷諸靈官令故立
齋披心露形引求自剋爲國謝殃燒香然燈

照曜諸天下暎元拯長夜之中九幽之府開
諸光明願以是功德爲
帝王國主君官吏民解灾却患三景復位五
行順常兵止病愈國祚興隆兆民懽泰人神
安寧今故燒香皈身皈神皈命師尊大聖衆
至眞之德得道之後昇入無形與道合眞
叩頭自搏八十一過止次南向三拜言曰
天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寜謹依大法披露眞文皈命

南方无極太上靈寳天尊已得道大聖衆至
眞諸君丈人三炁天君南郷諸靈官今故立
齋披心露形引求自剋爲國謝殃燒香然燈
照矅諸天下暎无極長夜之中九幽之府開
諸光明願以是功德爲
帝主國王君官吏民解灾却患三景復位五
行順常兵止病愈國祚與隆兆民懽泰人神
安寧今故燒香皈身皈神皈命師尊大聖衆
至眞之德得道之後昇入無形與道合眞
叩頭自搏各二十七過止次西向七拜言曰

天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寧謹依大法披露眞文皈命
西方无極太上靈寳天尊已得道大聖衆至
眞諸君丈人七炁天君西郷諸靈官今故立
齋披心露形引求自剋爲國謝殃燒香燃燈
照曜諸天下暎无極長夜之中九幽之府開
諸光明願以是功德爲
帝主國王君官吏民解灾却患三景復位五
行順常兵止病愈國祚興隆兆民懽泰人神

安寧今故燒香皈身皈神皈命師尊大聖衆
至眞之德得道之後昇入無形與道合眞
叩頭自搏各六十三過止次北向五拜言曰
天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寧謹依大法披露眞文皈命
北方无極太上靈寳天尊已得道大聖衆至
眞諸君丈人五炁天君北郷諸靈官今故立
齋披心露形引求自剋爲國謝殃燒香然燈
照曜諸天下暎无極長夜之中九幽之府開

諸光明願以是功德爲
帝主國王君官吏民解灾却患三景復位五
行順常兵止病愈國祚興隆兆民懽泰人神
安寧今故燒香皈身皈神皈命師尊大聖衆
至眞之德得道之後昇入無形與道合眞
叩頭自搏各四十五過止次東北向一拜
言曰
天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寧謹依大法披露眞文皈命

東北方无極太上靈寳天尊已得道大聖衆
至眞諸君丈人梵炁天君東北郷諸靈官今
故立齋披心露形引求自剋爲國謝殃燒香
然燈照曜諸天下暎无極長夜之中九幽之
府開諸光明願以是功德爲
帝主國王君官吏民解灾却患三景復位五
行順常兵止病愈國祚興隆兆民權泰人神
安寧今故燒香皈身皈神皈命師尊大聖衆
至眞之德得道之後昇入無形與道合眞
叩頭自搏九過止次東南向一拜言曰

天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寧謹依大法披露眞文皈命
東南方无極太上靈寳天尊已得道大聖衆
至眞諸君丈人梵炁天君東南郷諸靈官今
故立齋披心露形引求自剋爲國謝殃燒香
然燈照曜諸天下暎无極長夜之中九幽之府
開諸光明願以是功德爲
帝主國王君官吏民解灾却患三景復位五
行順常兵止病愈國祚興隆兆民懽泰人神

安寧今故燒香皈身皈神皈命師尊大聖衆
至眞之德得道之後昇入無形與道合眞
叩頭自摶各九過止次西南向一拜言曰
天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寧謹依大法披露眞文皈命
西南方无極太上靈寳天尊巳得道大聖衆
至眞諸君丈人梵炁天君西南鄕諸靈官今
故立齋披心露形引求自剋爲國謝殃燒香
然燈照曜諸天下暎无極長夜之中九幽之

府開諸光明願以是功德爲
帝主國王君官吏民解灾却患三景復位五
行順常兵止病愈國祚興隆兆民懽泰人神
安寜今故燒香皈身皈神皈命師尊大聖衆
至眞之德得道之後昇入無形與道合眞
叩頭自搏九過止次西北向一拜言曰
天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寧謹依大法披露眞文販命
西北方无極太上靈寳天尊巳得道大聖衆

至眞諸君丈人梵炁天君西北郷諸靈官今
故立齋披心露形引求自剋爲國謝殃燒香
然燈照曜諸天下暎无極長夜之中九幽之
府開諸光明願以是功德爲
帝主國王君官吏民解灾却患三景復位五
行順常兵止病愈國祚興隆兆民懽泰人神
安寧今故燒香皈身皈神皈命師尊大聖衆
至眞之德得道之後昇入無形與道合眞
叩頭自搏各九遏止次西北向上方三十
二拜言曰

天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寧謹依大法披露眞文皈命
上方无極太上靈寳天尊已得道大聖衆至
眞諸君丈人三十二天帝君玉京玄都紫微
上宫諸眞人玉女神仙諸靈官今故立齋披
心露形引求自剋爲國謝殃燒香然燈照曜
諸天下暎无極長夜之中九幽之府開諸光
明願以是功德爲
帝主國王君官吏民解灾却患三景復位五

行順常兵止病愈國祚興𨺚兆民懽泰人神
安寧今故燒香皈身皈神皈命師尊大聖衆
至眞之德得道之後昇入無形與道合眞
叩頭自搏各八十八過止次向東南下方
十二拜言曰
天地否激隂陽相刑四時失和灾害流生星
宿錯綜以告不祥國土擾亂兵病並行帝王
憂傷兆民無寧謹依大法披露眞文皈命
下方无極太上靈寳天尊已得道大聖衆至
眞諸君丈人九壘土皇四司五帝十二仙官

五嶽四瀆九宫眞人神仙玉女无極世界地
祇諸靈官今故立齋披心露形引求自剋爲
國謝殃燒香然燈照曜諸天下暎无極之中
九幽之府開諸光明願以是功德爲
帝主國王君官吏民解灾却患三景復位五
行順常兵止病愈國祚興𨺚兆民懽泰人神
安寧今故燒香皈身皈神皈命師尊大聖衆
至眞之德得道之後昇入無形與道合眞
叩頭自搏各一百八過止次旋行三匝誦
歩虚靈章次復爐

香官使者左右龍虎君捧香驛龍騎吏當令
請宣齋堂生自然金液丹碧芝英百靈衆眞
交㑹在此香火爐前令(臣)得道遂獲神仙舉
家蒙福天下受恩十方玉童玉女侍衛香煙
傳(臣)所啓徑御
无極大上大道御前
飛天神人曰凡行道曰數多少自適人所爲
雖有四時數依五行用度至於三日三夜苦
請丹心亦感徹於諸天學士自可量節而行事
飛天神人曰凡國王帝主禳灾度厄用五方

紋繒隨方尺數龍用上金命繒用紫紋法天
家之重庶民用縵繒龍用中金然燈請乞同
於上法有違考属天官玄都曹
飛天神人曰受靈寳眞文十部妙經以金龍
三枚投於水府及靈山所住宅中合三處爲
學仙之信不投此三官拘人命籍求乞不達
法依玉訣之文有違考属地官九都曹
飛天神人曰受靈寳眞文十部妙經以紋繒五
方之綵各四十尺以關五帝爲告盟之信闕
則五帝不受人名爲五帝魔王所壞使人志

念不專考属水官泉曲曹
飛天神人曰受靈寳眞文十部妙經法用上
金五兩以盟五嶽爲寳經之信闕則犯慢經
之科五嶽靈山不頌人學籍違者考属隂官曹
飛天神人曰受靈寳眞文十部妙徑以金錢
二百四十以質二十四炁生官重眞之信闕
則三部八景之神不度人命籍無金錢者銅
錢六百準犯之考属都神曹
飛天神人曰學士不明然燈燒香七祖不得
開度長夜之府九幽之中身無光明考属太

隂曹
飛天神人曰學士不持齋奉戒七祖不得上
昇天堂身無香潔不致神明至士能持齋戒
則思念立感功應自然有違考属太陽曹
飛天神人曰天文祕重非信不寳故上聖以
信效心無信則爲賤道無盟則爲輕寳有違
考属左右官曹
飛天神人曰經不師受五帝無盟妄披其篇
目罪同竊經之科考属明法曹
飛天神人曰受經之身先信未佩後遇賢人

齎信請受皆當以所受之信完補先師之限
餘者可爲身法用有違考属火官曹
飛天神人曰受經法信當十分折二送祖師
又折二散乞貧人山棲道士餘信營巳法用
燒香然燈爲弟子立功有違考属三官曹
飛天神人曰受經中悔放散天文考属司非
曹三年滅種長夜
不輕忽三寳不泄露眞經不欺師違義不稱
巳功名不輕天慢地不毀辱三光不穢汚五
嶽不凌藉神明不口是心非不妬害賢能不

慳惜施功不貪欲自榮
飛天神人曰明眞科文戒於罪福品目如上
至士精心修科奉法不違經典冥感自然天
亮爾心七祖立得開度九幽長夜之中上昇
天堂衣食自然早得更生王侯之門見世光
明慶福難勝勤行弗怠克獲神仙矣



洞玄靈寳長夜之府九幽玉匱明眞科
