








太上三五傍救醮五帝斷殟儀則四
夫人家忽逢天災厄難家口癭疔經一日
五日者此是宅舍前後五帝神祗不衞於
人及有四方隣里忽被染剔皆是天行疫
鬼雲中李子遨張元伯劉元逹烏丸鬼等
病患人家但是人家若患天行時疫三年
内皆再發一度可於醮曆檢定良日求一
道士延請就宅若辦得修神呪齋一日兩
夜三日三夜若不辦只請一人醮五帝所
須色目具列如後

眞乳頭香一兩半(六爐)案六面筆五管墨五
錠五方綵各一段(隨方色)手巾五條(各長四尺二寸)
命禄米五盤(毎盤一斗二升)酒一斗(盞子四十𨾏)信錢
五分(毎分一百二十文)𥿄一束(五帖作錢財五帖鎭座)醮盤
四十分(餅䭃胡桃乾棗乾魚鹿脯時新菓子)茅香湯一椀燈
十二盞桃牌六枚(各長一尺一寸闊二寸)
師位居北叩齒三十六通了入壇解
穢
次禁鬼門
次衞靈呪

次發爐
弟子裝束冠帶如法於齋壇前䖍誠告祝
設拜捻香以俟通感
維某年某月某朔某日洞淵弟子臣某等謹
爲弟子某甲上啓
上請東方青帝靈威仰勾芒君青帝夫人降
下
上請南方赤帝熛弩祝融君赤帝夫人降下
上請西方白帝招矩少昊君白帝夫人降下
上請北方黒帝叶光紀玄冥君黒帝夫人降

下
上請中央黄帝含樞紐軒轅君黄帝夫人降
下
上請五帝之子五帝之孫典籍功曹司命司
録好生司馬大神解穢主者左右尚書前後
僕射延夀玊女長吏司空注年博士上下大
夫虚無小吏削死定生君解衰脫厄君保命
益算君治病下藥君浮雲使者君雷師電師
君四州九谷君河上仙官江湖玊女君吞魔
食鬼君收殟食鬼君斬鬼破鬼君掃蕩不祥

安隱六腑君移名定籍君各各諸座歆饗微
禮符告上下關啓天地大神五帝仙官并及
此間土地眞官九江水帝十二溪女河伯水
官地下七神土地之主五嶽四瀆護人長吏
加算主者左右傳吏解罪之君一切神靈各
各執持玊板聽臣口中詞語今有弟子某家
累年巳來居止不利人口癭疔死亡非一經
營不遂官職不遷所願不從災厄妄生卜決
憂忌皆見八方四面並有下官故炁疫癘鬼
兵八部魔邪暴害良善門門唯聞哭屍之響

不聞雅樂之音大小哀哉枉遭者衆耳聞目
見非是吉祥某等日夜驚惶無方投趣伏聞
老君設教授與仙眞下傳凡俗大解妙法殺
鬼生人今於當處結壇奉獻酒脯祠五帝之
具占得九章今日吉良宿得天倉明如日月
比於三光百味雜饌不敢先甞清酒淨脯甘
美甚香帝君受饗賜福無量七祖生天解釋
禍殃逍遥雅樂位等仙王生人富貴子孫滿
堂三十六代及以先亡昇入南宫長樂福郷
去離三塗免墮鑊湯長辭劔樹寒冰鐵床不

見銅柱牛頭阿傍瘟疫疾病萬代消亡收攝
百鬼施於太陽災害解散永保吉昌五帝之
主萬神之王消滅惡業知其柔剛暉生枯榮
言成雪霜能使官災消散疾病去床能使春
秋冬夏上下玄黄能使四時節炁天圓地方
動作自然五色玄黄三明六律七柔八剛造
作人形無暗不照無明不光北斗七星布置
諸宿角亢氐房心尾箕配屬東方井鬼栁星
張翼軫配屬南方奎婁胃昴畢觜參配屬西
方斗牛女虚危室璧配屬北方魁𩲃𩵄䰢魓

𩳐魒配屬中央五行推節寒熱温涼使金剋
木木自折傷使木剋土土自潜藏使土剋水
水不流行使水剋火火自無光使火剋金金
自消亡打考戮鬼鬼走逺方療治疾病立即
自康䂓覓求官冝奉公王使神安宅宅如金
剛使符指鬼鬼即滅亡使神斬邪邪自破傷
使神治病病人去床使神防衞行者吉昌使
神安墓子孫滿堂使神耕種五榖滿倉使神
斷病來者不當天有九章人有惡業棄與八
荒蕩除街巷村陌并及弟子某宅内瘟疫斑

黄自家親之外速去逺方屯營百鬼之帥捉
搦付與鑊湯吞噉精魅五體消亡老君口勑
誅斬不祥何神能住何鬼敢當帝君降下萬
歳吉昌行來出入五神扶匡官災解散鬼賊
潜藏弟子再拜
次上香上茶上酒
謹啓五帝君等若有邪精五殟鬼炁或復藏
形隱影變化百端盤停不去者
上請五噉大將軍降下放大威力口吐神火
燒鬼頭破然鬼身形滅其根種急急一如女

青詔書律令某七代已來逮及今身所造故
違無數重罪賜乞原除某上祖父母生存所
犯東方十惡五逆之罪不蒙解釋者
上請角亢氐房心尾箕甲乙寅卯辰君主爲
(某甲)解釋悉令原除某生存所犯南方十惡五
逆重罪不蒙解釋者
上請井鬼栁星張翼軫已午未丙丁君主爲
(某甲)解釋悉令原除某生存所犯西方十惡五
逆重罪不蒙解解釋者
上請奎婁胃昴畢觜參申酉戌庚辛君主爲

(某甲)解釋悉令原赦某生存所犯北方十惡五
逆重罪不蒙解釋者
上請斗牛女虚危室璧亥子丑壬癸君主爲
(某甲)解釋悉令原除某生存所犯中央十惡五
逆重罪不蒙解釋者
上請中斗七星魁𩲃𩵄䰢魓𩳐魒主爲弟子
(某甲)解釋悉令原赦若春之三月有青殟青疫
行病之鬼因木王相欲行毒藥傷害良善者
上請西方白帝君主爲弟子斬殺之不得妄
行毒害若夏之三月有赤殟赤疫行病之鬼

因火王相欲行毒藥傷害良善者
上請北方黒帝君斬殺之不得妄行毒害若
秋之三月有白殟白疫行病之鬼因金王相
欲行毒藥傷害良善者
上請南方赤帝君斬殺之不得妄行毒害若
冬之三月有黒殟黒疫行病之鬼因水王相
欲行毒藥傷害良善者
上請中央黄帝君斬殺之不得妄行毒害若
四季之月有黄殟黄疫行病之鬼因土王相
欲行毒藥傷害良善者

上請東方青帝君斬殺之不得妄行忤犯斷
除一切群邪悉令伏匿方得天下太平鬼神
不起風調雨順萬民安樂仰被重恩弟子再
拜
次上香上酒
上啓五帝君等第子叩頭稽顙賜乞一生一
活一度一脫所有深重災厄至于(某甲)邊願爲
度災安䰟定魄防衞性命救治疾病唯願肉
人闔家大小等身或受年窮算盡之厄横因
上計願爲解除轉更注年延生保命若有天

羅地網纏繞軀體未蒙解脫各請帝君速爲
斬截一切邪精願令消滅若有百鬼妄生拘
録肉人家口男女䰟神不安者重請五方斗
中延命君安生君去死君來生君迎䰟附魄
悉爲扶拔䰟神將附身體之中調和六府東
斗請爲延算西斗請爲記名北斗請爲落死
南斗請爲上生主爲安䰟司命更賜益算延
夀星官請爲消除死簿定上生名若有天上
地下凶逆之鬼滯在某家村中巷陌門前戸
後窺求血食欲行凶傷

上請三五大將軍官吏將十萬人收魔食鬼
唯願降下
上請三五收殟食殟大將軍官將十萬人降
下
上請三五收疫大將軍官將十萬人具官降
下
上請三五收注大將軍官將十萬人具官降
下
上請收精食精大將軍宫將十萬人具官降
下

上請收邪食邪大將軍官將十萬人具官降
下
上請收毒食毒大將軍官將十萬人具官降
下
上請收魅食魅大將軍官將十萬人具官降
下
上請收凶食凶大將軍官將十萬人具官降
下
上請五方五帝斬鬼大將軍官將十萬人降
下主爲(某甲)家同心併力收攝村中巷陌家中

宅内行客魍魎之鬼伏屍刑殺之鬼次收門
戸井竈之鬼次收五虚六耗凶吹惡逆之鬼
次收童男童女之鬼次收殃𦍙土長之鬼次
收獨歌自舞喜笑之鬼次收蠱毒野道之鬼
次收山精崖石百魅之鬼次收八部行病之
鬼次收喚人䰟魄之鬼次收各有名字之鬼
次收明公石矴之鬼次收無名脫籍之鬼次
收樹下犬子之鬼次收夜行凶逆之鬼次收
山林社稷惡逆淫祠之鬼次收天下四鎭死
將之鬼次收刀兵軍陣無頭無手之鬼次收

呉王子胥之鬼次收赤眉盜賊之鬼次收三
王五霸敗軍死將之鬼次收下痢䐜腫之鬼
次收魯丁斑黄轉筋謦咳吐逆之鬼次收雲
中李子遨千精萬魅之鬼次收摇鈴吹角呼
喚之鬼次收縊死之鬼次收落水之鬼次收
羌獠之鬼次收六夷之鬼次收胡狄蠻戎之
鬼次收東方青注之鬼次收南方赤注之鬼
次收西方白注之鬼次收北方黒注之鬼次
收中央黄注之鬼次收絶戸之鬼次收異病
卒死之鬼次收白秃癩病之鬼次收瘡膿臭

穢之鬼次收市死斬頭絞刑之鬼次收烏鵲
亂鳴惡音之鬼次收飢寒凍死之鬼次收藏
形隱影之鬼次收口舌妄語之鬼次收六畜
之鬼次收厭人䰟魄之鬼次收白骨不塟之
鬼次收新死破射取人之鬼次收䑕頭人身
之鬼次收牛頭人身之鬼次收虎頭人身之
鬼次收兔頭人身之鬼次收龍頭人身之鬼
次收蛇頭人身之鬼次收馬頭人身之鬼次
收羊頭人身之鬼次收猴頭人身之鬼次收
狗頭人身之鬼次收猪頭人身之鬼

右此鬼不承大道盟威禁律之命專在人間
行其惡毒令人遭官遇禍疾病死亡非所道
理非五帝之君天官一一仰憑次收討反縳
逆鬼付與都市一切絞刑滅其根種願令天
下清寧萬民安樂五榖滋盛闔家大小䰟魄
或閉在天地水三官百鬼牢獄之中不蒙解
脫者或爲百鬼縶繫者請五方五帝七星之
君夀命君延命君解厄治病君却死來生君
保命衞護君主爲(某甲)安䰟定魄司命延年益
算七星消除死籍

東方青色衰厄從今消滅青殟鬼炁應時斷
絶
南方赤色衰厄從今消滅亦殟鬼炁應時斷
絶
西方白色衰厄從今消滅白殟鬼炁應時斷
絶
北方黒色衰厄從今消滅黒殟鬼炁應時斷
絶
中央黄色衰厄從今消滅黄殟鬼炁應時斷
絶

今日值建所請依願福慶巍巍更無所恨
今日值除請福之後災禍消除鬼賊殄滅福
慶有餘
今日值滿與帝爲伴任意從容萬事欣喜
今日值平福有餘慶神來降駕所願皆成
今日值定天地同慶神靈飽滿合家無病
今日值執百福臻集富貴忻歡無有猒忌
今日值破却除罪過神來降福消災却禍靈
祇降駕福禄更多
今日值危永保無爲祈恩巳後所願皆遂

今日值成男女長生錢財聚集五穀豐盈
今日值收戸戸無憂黄金入宅代代不休
今日值開仙官並來眞炁覆䕃不見禍災
今日值閉百鬼消滅住宅清寜鬼神伏歇
次上酒行香
重啓五帝七星君等臣所請仙官及同侍從
當預坐者普願歆饗降福重於太山消災迅
如電散福逐神來天神降重應感斯須拜謝
旣周行觴已畢詞不再陳言無所重龍車整
轡神馬急備來如雲奔去如風雨迎神千里

送神不起自東自西各還宫府後有祈請别
賜垂臨臣及弟子誠惶誠恐稽首再禮奉辤
次送神讃
次十二願
次學仙讃散如常儀


太上三五傍救醮五帝斷殟儀


