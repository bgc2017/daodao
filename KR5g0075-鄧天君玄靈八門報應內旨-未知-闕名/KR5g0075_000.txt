








鄧天君玄靈八門報應内旨吹二
　天君降筆親書玄靈八門内旨掌上六十
　甲子祕訣其旨乃九宫遁用八門直日報
　應之訣斷例自與徐神翁打門搥歌訣鬼
　敲門之法相同亦不在占燈占課得此訣
　者毋抱執泥次宜習誦熟記其吉凶自有
　神告之妙萬試萬靈
　先鍊斗中二使更畫二使真像晨夕寅奉
雙飛七星罡吹呵媾坎離嬰兒姹女結二使
浴華池金木水火土去來知生死把斷四天

門不問驗不驗斗中内景默㸃長生
　　　口訣斷詩
世人有病勘其因默㸃八門四理真口傳此
字長生訣不須物外更求真
　　　陽日八門默㸃直日報應詩
若遇休門須掘土更早悲喜定元因任你扁
鵲也判死徐公口口親授真
　　　陰日八門默㸃直日報應詩
若遇驚門且過詢危險三日定元因更過景
日徐公保盧醫扁鵲不度真

　　　跏趺口訣(日坐午/夜坐子)
雙飛七星罡吹呵媾坎離嬰兒姹女結七七
浴華池
開(七月/八月)休(九月/十月)生(十一/月)驚(五月六/月居中)傷(十二/月)死
(三月辰/四月巳)景(二月/卯)杜(正月/寅)
　右八門默㸃定直月報應例
　　　逐月所值以取吉凶例
　正月却以杜上行　景門且過二月旬
　辰巳更過四月節　驚門且過六月中
　開門定訣七月喜　九十牢記休上行

　生門又喜子月現　傷門定主過殘年
師入靖念淨口呪淨心呪淨身呪淨天地呪
鍊穢訖存内變誦延生經畢師端坐跏趺叩
齒二十四通交氣
貪巨禄文廉武破　魁𩲃𩵄䰢魓𩳐魒
　右斗諱各交念七遍嚥液九過存己身如
　本命真人狀
　　　師默誦呪曰
左青龍孟章速出吾左(噓肝氣一/口於左畔)右白虎監
兵速出吾右(咽肺氣一/口於右畔)前朱雀靈光速出吾

前(呵心氣/於前)後玄武執明速出吾後(吹腎氣/於後)
想四獸護呵法身吹存兩目復出日月之光
謂之日月分光(次存左右鼻吸入心/結成真人在絳宫)
　　　却念心呪
心中神丹元君號黄庭字華嬰長二寸廣三
分着朱衣繫絳裙秉威德顯聖靈通造化達
至真住心中莫離身凡有事速報人急急如
律令
　心步斗入内服雲車符口授心傳方能盡
　矣千金莫泄記取誓狀

　　　
　　　心步斗



　　　
　　　雲車符

　　　　　　　　　内書名



占雲車忽然雲車至存欻火功曹將吏(五臟/中氣)
(結成/是也)次登雲車同將吏愛將某隨行四直從
駕歷過黄道氣候是也聳身如登太空資罡
風之氣(膜/也)如風色慘然若不能度忽見欻火
(膽神/是也)扇開罡風黄道坦然忽見虹橋將臨橋
心諸將吏出雲車同欻火四直將吏過殿上
四直見二使楊炎耿必引我同入璇璣府朝
拜奏事畢再同四直愛將膽神出殿看此時
有何報應如拜章表未有報應亦出殿却入
靖審覆候報仍前同愛將膽神及四直將吏

下橋登車歷過黄道罡風至絳宫下車納將
吏同車入體嚥液叩齒而起依科行事納歸
所屬恍然潜形而退
　　　遁九宫八門報應圖式
　　　　陽驚陰休
　　　　　　　　　　　　休
　　　　　　　　　　　　杜傷生
　　　　　　　　　　　　開驚死景
　　　　　　　　　　　　陽日順數行


　　　　　　　　　　　　驚
　　　　　　　　　　　　杜景死
　　　　　　　　　　　　開休生傷
　　　　　　　　　　　　陰日逆數行

花甲子㸃到中宫即坤地門是也餘花甲
子依與再輪便知日黄九宫三日管一位周
而復始凡遇本日陰日休起陽日驚起前一
位是開宫依九宫甲子乙丙丁遁起飛最驗
切宜至祕至祕後學如得傳切莫輕泄殃及

九祖禍及妻拏
　　　論長生輪斗
假如甲子生人金生到巳如此爲起例子爲
破軍硬是單行至本月退回何月吉凶




數長生到胞胎養住再加休囚死絶斷禍福

數到病者是何月住便知吉凶生死又加本
時以午爲例午屬火火生到寅寅上起長生
如前數生直何加本日又横數去看何日直
本生午日即便知生死禍福矣口授以盡非
達人大觀者不能曉也
　　　遁月轉斗起例
正寅二卯三辰四巳五午六未七甲八酉九
戌十亥十一子十二丑
　　　遁日直燈取報應
　　　輪一年燈圖






金生到巳木生到亥水土長生居申火生到
寅輪斗所屬生肖起例已寫于前數長生沐
浴冠帶臨官帝旺休囚死絶胞胎養住再加
休囚死絶四字斷輪至病者屬何月生日即
住便知好歹吉凶千試千應萬試萬靈師不

誤傳弟子只是怨道咎師神亦不應矣至叩
至叩不得輕泄玄文
　　　八門斷例(徐神翁傳歐陽公名/打門槌又名鬼敲門)
欲求禍福問安危先向八門子細推但見見
聞歸一位即是鬼神相報知次須察聽以何
應即是中間休咎時儻聞歡笑皆云吉若是
愁聲凶可知或逢鍤畚并刀斧爲報人間有
哭悲若人抱得嬰兒至便把陰陽子細推男
兒持陰婚娶近婦人懷妊協熊羆男人若也
携男子必是喧争不久時若或婦人携蛇虺

斷然姦污惹是非問訟若逢寬衣帶不問羸
輸總解圍脚子偶然携杖至病人斷死不須
醫或持絲麻經過眼斷然孝服見亡危却分
輕重與伊說妙在當時眼底窺其家有鬼來
爲祟問盡形骸見客携或見賣魚并鴈過久
年遠信到階墀見有梅家陰媒動見李其家
理必虧見其血家離骨肉見桃逃走定人離
如逢犬吠冲來處必定人家主哭悲鼠來過
處遣聲響財散人離盜賊欺更兼墨碎傷田
土破器須知百事非燈燭誤來遺燼燄斷主

虛驚宅不寧忽然蟢子垂絲墜却許其家喜
事宜陽日震位生男子陰日小房誕女兒馬
兒嘶處五猖亂猫叫須知寃債尋若或猫兒
來咬脚檀神爲禍安謝宜花開花落知凶吉
若見開時不須勝牛羊猪犬皆非吉呪誓雞
鳴朱雀啼又聞左右鐘聲響若問産事生女
臨能參造化真機妙一法通時萬法精依此
推詳斷禍福名傳天下任縱横
　　　内應本命燈下略占驗其五色
青寃　黄時氣　赤三日安　紅吉　白一

七三朝死
　　　徐神翁鬼敲門
勞吊　廟縊　落水　石泥精樟　檀
古墓　伏　井　竈　客　星辰
呪詛　地　血　土　刀　吻
魈　　家親(若依此驗法照破諸鬼神)
　　　二十四字經歌判狀
天生地死地死天生災生危死危死災生乾
坎艮震巽離坤兌
　狀若無頭是祖宗　於中㸃污是親朋

字畫散亂鄰伴鬼　卜字畫像木石精
筆頭鎖出遭刑死　錯亂行斜殺傷魂
乾枯無力難醫救　勾挑動土犯家神
字有圈塗心分動　行喎命蹇定難存
紙破便言宿欠債　補貼定是此中傾
添注引入無常鬼　油污投河落水人
改抹前生有寃債　切須家内細推尋
或濃或淡主羸弱　皆是㸃污伏屍停
横順草飛緼破鬼　妄意押字不尊神
大小切疑由進退　寒熱往來病愈深

要知男女何方病　陽隻陰雙行内尋
咬牙定是家先鬼　自言自語是姻親
來謊語是主重病　來者人歡是病輕
此是徐翁真口訣　能交世俗善通神
學取自知如至寳　千金莫泄與非人
留傳末後參詳到　管取虛無一寸金
　　又名煞
年逢生煞日凶亡　一死一生也難當
若遇吉時并凶日　也須奏告保安康
　　　　坤(生)　兌　(死)乾

　　　　　　
　　　　　離(危)　　(起吉)坎

　　　　　巽(安)　震　(凶)艮
論是何生得幾歲却從坎上起數一十艮上
二十零數節節數去直何年上遁月月上遁
日日上遁時直何吉凶以驗禍福論一年月
分却將正月從艮上二月震三月四月巽五
月六月離七月八月坤九月十月兌十一月
乾十二月坎若論日子吉凶從乾上起子順

行節節數去以訣吉凶
　　　八門硬例
假如甲子日屬陽順從乾上起杜景死驚開
休生傷
假如乙丑日屬陰逆行從艮上起杜景死驚
開休生傷
　餘倣此年月日時皆論陰陽日建立八門
　俱倣此例報應吉凶在於七内
家人立杜還天願外人到杜遭天譴猫至寃
牽天願催叫凶静吉可禳轉大來呪詛靈澤

壇吠主哭聲三七見
景户兒聲人財離猫叫寃愆白虎隨三七之
中主哭泣屋漏之時訟解歸蛛子垂絲應落
地婚姻喜事兩相宜
死户猫聲病主亡犬來逐鼠病狼當響應之
時燈壽滅三朝一七主離床兒童叫時悲哭
動此方宜静且審詳
驚户外人喧主殃猫犬高聲且見凶孕婦定
然主驚恐器破之時大不同
開觸猫犬大吉祥鼠静財凶後主昌風雨病

遲訟即解蛛子垂絲百事昌
休門屋漏主更移訟中得理病人奇二物呌
時醮謝吉厨中司命亦相欺蛛子垂絲内外
喜看看有夢叶熊羆
生門垂蛛孕生女一米陽産兩成坤猫犬去
時凶得吉家先司命保元亨
傷門猫犬去時吉高座喧争大不然外客高
聲猖鬼亂啾嘈鼠子主喧争
　　　自己察情兆
閑坐最爲吉高枕主留連切忌持刀斧鋤鍤

主窮年自己有呻吟安能保别人手彈時氣
病争鬥一朝臨看經却主吉病愈在一七治
事終遲滯終須寬裏急恰直起時病安在三
兩日若直歡娱時病者愈爲奇若直憂立時
病者見傾危若言吉則吉若言凶則凶來人
氣象好禍福不相同我身無事阻即往運亨
通駝腰携杖至病死不須醫簑笠來迎接孝
服臨門緊張傘往來招一七可寬饒其人披
麻絲孝服逐時作巾帽身體强病者即安康
此時嘗酒食禄馬未曾絶若喫早春茶清凉

一散佳若食諸水果癰疽日轉加時行若不
害常病藥難安途中無事遇老返少年顔先
遇他人請病在遲遲間正直我歸家星斗出
雲霞若與人言氣病者遭迍否請時逢喜慶
朝病夜即起春冬晴後雨晦滯多囏阻夏秋
晴後雨不須服藥愈請時察其情巧在心中
靈
　　　又一法論人岀行(不是何時只/以口爲定)
假如子時爲例子屬水水土旺到子以此爲
例却將長生斗上逐節輪去若遇子上即旺

也其人子丑之日必歸若遇養字亦歸餘倣
此例
𡄼(不怕黑風翻大浪行船盡在把稍人/踏破鐵鞋無覔處得來全不費工夫)
　　　附祕册上
腎上心下處　肝西肺左中　此是神明穴
内有坎離宫
鐄(舌尖/書)唵(字/動)𧦹□出坎離二卦(龍從火/裏出虎)
(向水/中生)
九宫八門遁法須是熟記六十花甲子


書符左天關右地軸(存己身爲玄/帝龜蛇上立)竅足吸水
火入符取鐵甲銀光入符又吸入膽府混合
壯　唵(依出/付)
玄靈八門之祕希有之千金莫泄行之久可
以入道用之久可以通神至祕至祕重斯道
也輕示非人殃及九祖受禍非輕戒慎之焉
血骨奴奥肉奴汝是慈親真父母
　　　天蓬呪成形温帥本身形符
符請地祇上將温元帥會同六甲旃檀宋大
將督勒司命土地保祐孩童某所患夜啼即

與斷絶符到速解符到奉行
　　　　　　　　臣某承誥奉行

鄧天君玄靈八門報應内旨

















