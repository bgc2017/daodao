








上清元始譜録太眞玉訣承十一
一名解形逐變流景玉光
三惡門
第一門名色慾門一名上尸道一名天徒界
第二門名愛慾門一名中尸道一名人徒界
第三門名貪慾門一名下尸道一名地徒界
此三惡之門一名三尸之道一名三徒之界
常居人身中塞人三關之口斷人三命之根
遏人學仙之路抑人飛騰之魂爲學之本而
不落尸於三道之上去慾於三界之門眞何

由降道何由成夫學上法宜遣諸慾滅落尸
根道自然降仙自然成剋得飛騰上昇三清
五道門
第一門名色累苦心門一名太山地獄苦道
第二門名愛累苦神門一名風刀苦道
第三門名貪累苦形門一名擔山負石苦道
第四門名華競苦精門一名作江河苦道
第五門名身累衆苦門一名吞火食炭鑊湯苦道
此五苦五道之門常居於人身係人命根遏
人招眞之路斷人修仙之門爲學之本而不

解形於五道之上滅跡於五苦之下衆累不
斷沉淪罪門何由得脫騰身遯變流景玉光
也夫欲上學當先斷諸累絶滅苦道眞自然
降神仙自成尅得變形遊宴諸天
落上尸之道當青書上元滅慾斬尸變景流
光玉符著頭上當於色慾之門北向銜刀請一
杯清水面臨水上師於弟子後叩齒九通呪曰
上尸青慾自號彭琚變化九種鳥頭蛇軀混
沌无心或沉或浮貪慾滋美華色自居走作
人魂魄潜司過咎斷人命根炁散神遊放浪

三宫小蟲无劬眞人甲乙佩籙帶符色慾已
斷死路已除元始有命請斬尸頭三台監形
速出无留滅根絶種勿使遺餘甲乙練眞三
宫清虚五帝臨暎太一定書北元沐浴冠帶
行疇飛度无界流景玉輿遯變上清乘空遨
遊畢取所銜刀師以繞弟子頭結九過下所
卷玉符埋於色慾門下以杯水灌上行此之
道上尸即滅色慾自除身過天徒之界形魂
无復苦惱之患太眞上道愼勿輕傳以次進
中門而落中尸落中尸當黄書中元滅慾斬

尸變景流光玉符著心前於愛慾中門向王
捉刀向腹請一杯清水著前師於後叩齒十
二通呪曰
中尸彭質號曰中黄愛慾自居依腹逃藏沉
浮變化形无常方執人魂魄走作三宫赤子
馳競使人發狂慾性喪神罪由小蟲眞人甲
乙上帝已徵身佩玉符丹文金章列名元圖
三慾已亡元始符命斬滅尸形斷根絶種勿
得飛揚甲乙受練五符休糧眞仙安鎮藏内
生光五帝監暎太一列行中元沐浴冠帶衣

裳解形遯變流景玉光飛昇上清食息太空
長保自然天地无窮畢以次進下門而落下尸
落下尸當白書下元滅慾斬尸變景流光玉
符著兩脚上於下愛慾門向南横刀於兩足
上一杯清水著足下師於後叩齒三通而呪曰
下尸彭矯貪慾自榮白色混沌體无常形依
人兩足訊動人情言白得失走作魂靈三宫
擾亂赤子不寧貪慾小蟲賈備幽㝠眞人甲
乙三練已清慾門斷塞不受邪精元始急令
三台臨庭速出无隱及汝弟兄九種子孫一

時斬形五帝度眞太一記名下元沐浴冠帶羽
青玄度三界上飲元精解形𨔡變流景上清飛
玄步虚三景齊明畢三界既度便度五苦之道
解形𨔡變飛度五道之法當作新衣一通巾
履並新於第一色累苦心門上黑書解形𨔡
變滅度地獄流景玉符置兩足下北向平立
師叩齒五通呪曰
解形𨔡變落尸五難三慾已清神津内灌脫
故練新體香氣蘭玉符滅跡地无拘攣身度
天界超凌雲端魔王保眞炁合自然七祖同

昇飛步天門五帝監暎萬神咸聞畢脫巾解
結埋符於兩足下脫履而去次進愛慾苦神門
於愛慾苦神門上白書解形𨔡變滅度風刀
流景玉符置兩足下西向平立師叩齒七通呪曰
雲行飛步𨔡變玉光解形脫迹散髮遨翔人
界無拘乘虚空行天魔己保五道開通越度
風刀形昇上宫畢埋符兩足之下以次進貪慾
苦形門已下元闕文
出九天門謁刺法
用銀木長一尺二寸廣二寸四分讀刺畢埋

所屬門下
鬱單无量天玉郞門下某帝先生王甲再拜謁
禪善无量壽天玉郞門下某帝先生王甲再拜謁
梵監天玉郞門下某帝先生王甲再拜謁
兜術天玉郞門下某帝先生王甲再拜謁
不驕樂天玉郞門下某帝先生王甲再拜謁
化應聲天玉郞門下某帝先生王甲再拜謁
梵寳天玉郞門下某帝先生王甲再拜謁
波梨答惒天玉郞門下某帝先生王甲再拜謁
梵摩迦夷天玉郞門下某帝先生王甲再拜謁

右九刺以次安之
第一清微皇曾天帝位元陽之炁
第二禹餘泰明玉完天帝位上陽之炁
第三太赤清明何童天帝位太陽之炁
第四无量玄胎平育天帝位清陽之炁
第五无量壽元明文舉天帝位通陽之炁
第六梵監上明七曜天帝位通陽之炁
第七兜術虚无越衡天帝位建陽之炁
第人不驕樂太極蒙翳天帝位極陽之炁
右人天東方元陽之牓以次左行牓下安

一燈火合八燈
第一化應聲赤明和陽天帝位陽始之炁
第二梵寳玄明恭華天帝位陽暉之炁
第三魔迦夷耀明宗飄天帝位陽洞之炁
第四答惒竺落皇笳天帝位陽明之炁
第五褥明虚明堂曜天帝位陽演之炁
第六摩褥和觀明端靜天帝位陽明之炁
第七憶羅玄明恭慶天帝位陽浩之炁
第八那首太焕極瑶天帝位陽極之炁
右八天南方陽始之牓次左行牓下安一

燈火合八燈
第一波梨荼首元載孔昇天帝位少隂之炁
第二首來太安皇崖天帝位太隂之炁
第三首稽那顯定極風天帝位浩隂之炁
第四阿那波羅迦始皇孝芒天帝位洞隂之炁
第五波羅離和太黄翁重天帝位玄隂之炁
第六梵明无思江由天帝位玄隂之炁
第七奈濘元上揲阮樂天帝位旻隂之炁
第八阿梨惒元極曇誓天帝位極隂之炁
右八天西方少隂之牓以次左行牓下安

一燈火合八燈
第一阿奈□皓庭霄度天帝位隂生之炁
第二扇明民淵通元洞天帝位化隂之炁
第三梨那太文翰寵天帝位隂明之炁
第四明梵耐太素禁上天帝位洞隂之炁
第五阿尼姤太虚常融天帝位隂靈之炁
第六項達泰釋騰勝天帝位隂靈之炁
第七大梵項帶大昏龍變天帝位隂浩之炁
第八禪蟬自然太極賈奕天帝位隂極之炁
右八天北方隂生之牓以次左行牓下安

一燈火合八燈四方三十二天牓牓下一
燈火以照三十二天受事畢便從東面起
一牓便再拜稱名王甲今以生口代形易
名過度三惡五道之門不勝形魂受天恩
畢以次南三十二牓而受之
落上尸之道青書白素著頭上上元滅慾斬
尸變景流光玉符




落中尸道黃書白素著心前中元滅慾斬尸
變景流光玉符



落下尸道白書白素著兩足上下元滅慾斬
尸變景流光玉符




右三符書安如法畢埋著三惡之門水灌
上而去
解形𨔡變滅度地獄流景玉符黑書白素
置兩足下以斷色累苦心根畢埋門下以
解形



解形𨔡變滅度風刀流景玉符白書素上置
兩足下以斷愛慾苦神根畢埋門下以解形



解形𨔡變滅度摙石流景玉符赤書白素置
兩足下以斷貪慾苦形根畢埋門下以解形


解形𨔡變滅度作江河流景玉符青書素上
置兩足下以斷諍競苦精根畢埋門下以解形



解形𨔡變滅度吞火食炭流景玉符黄書素上
置兩足下以斷身累衆苦根畢埋門下以解形


右五符書如法畢埋五苦道之門
受大法解形落尸流景玉光過度三惡五道

之中無人代形則三官九府皆不聽人度三
界故以人自代開明上天三官訖受五帝領
名身即得離三惡之門五苦之中地司不拘
形魂昇仙代形之人後亦得補三官都書史
主者之任依格二百四十年一轉有功亦得
上眞之任所以代形不得輒以凡醜惡之人
貴以應用而已皆須細骨美色柔和小心之
人則彼此合法尅得成仙



右石鏡水母玉精符黄書員青繒之上置於
水中受法者以水自洗濯沐浴玉池身體生
光内外受眞常能書以浣洗則神明洞達九
年自仙也


上清元始譜録太眞玉訣
