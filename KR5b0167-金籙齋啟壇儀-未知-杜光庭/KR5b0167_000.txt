








金籙齋啓壇儀軆一
廣成先生杜光庭集
序事
太上有三元簡文普弘慈救幽明蒙澤生
死荷恩上元金籙爲國主帝王鎭安社稷
保祐生靈上消天灾下禳地禍制御劫運
寧肅山川摧伏妖魔蕩除凶穢或五星失
度四氣變常二象不寧兩曜孛蝕天傾地
震川竭山崩水旱爲灾螟蝗害稼疫毒流
布兵革四興猛鷙侵凌水火漂灼冬雷夏

雪彗孛呈妖皆當於名山洞府古跡神郷
精備信儀按遵科典修金籙寳齋拜天謝
過責躬引咎思道祈靈可以禳却氛邪解
銷灾變唯在精苦殫罄竭節輸誠可𦤺通
感爾經云靈寳大乗普度天人福逮一切
存殁獲恩皇丈大字通神降靈三洞寳經
自然天文並是度身升玄之法修之者馳
騁龍駕白日登晨奉之者身脫八難免諸
苦厄七祖生天見之者精心信向世生善
縁若修齋行道明依具格立感上玄科禁

法式列之如左
金籙壇
外壇(廣四丈五尺髙二尺)中壇(廣三丈三尺髙二尺)内壇(廣二丈四尺髙)
(二尺)方壇(共髙六尺法坤之數也)
都壇開十門(用長纂十二枚短纂八枚)中壇(長纂十八枚短纂八枚)
八卦纂(八枚别於壇外四角四正位安之合用長纂三十八枚各長一丈出)
(土九尺短纂三十枚各長七尺出土六尺)三壇用纂六十八枚
(纂各圍八寸長者染漆黒白各五處短者黒白各三處)作纂法(用墨二挺)
(先墨後漆用漆十斤用芒一百五十把打爲縛纂令細麤紙百幅纒竹下墨及漆竹)
(用爲纂無竹之郷可用木作之大七寸圍長者朱漆五處墨漆五處短者朱漆三處)

(墨漆三處纂頭刻爲蓮花獅子龍鶴神獸之形五色裝飾也)縛纂用絳
繩七十五丈四尺七寸七分(於壇上雨重竹纂勿▲門)
用榜二十二枚(各廣三寸二分長七寸四分)用二寸釘
一百四十二枚釘榜(銅䥫竹釘随時所作)用三寸釘
二十二枚(釘榜著門檐及封纂)
亥爲天門(墨書青榜)巳爲地戸(赤書黄榜)寅爲日門(青書)
(朱榜)申爲月門(白書黑榜)
右四門施於外壇
東方青華元陽門(朱書青榜)
南方洞陽太光門(黄書赤榜)

西方通隂金闕門(墨書白榜)
北方隂生廣靈門(青書黑榜)
東北通靈禁上門(白書黄榜)
東南始陽生元門(白書黄榜)
西南元黄髙晨門(白書黄榜)
西北九仙梵行門(白書黄榜)
上方大羅飛梵門(青書黒榜亥地)
下方九靈皇眞門(黄書赤榜巳地)
右十門施於内壇
震宫洞青乏炁(青書黄榜卯地)

离宫洞陽之炁(朱書曰榜午地)
兌宫少隂之炁(白書青榜酉地)
坎宫洞隂之炁(黑書赤榜子地)
巽宫梵行之炁(黄書黒榜東南角)
坤宫梵陽之炁(黄書黒榜西南角)
乾宫梵通之炁(黄書黒榜西北角)
艮宫梵元之炁(黄書黒榜東北角)
右八卦榜施於都壇之分合二十二榜
又用朱二兩赤土三升(染芒)縁青一兩半胡粉
十兩黄丹一兩墨三丸漆五▲筆五管外壇

四尺薦席十六具(淨褥羶自制)中壇五尺薦席十
二具(浄氊褥自制又須長筵狹席繞都壇外一周)又於壇内中央
安一髙座請經又用一案次髙座南請香火
又用案五枚著四面四門及中央又經堂内
須三案香火三具又用青𥿄五幅朱書五方
眞文置五方案上(眞文本岀玉訣上卷)又用金龍五枚
鎭五方真文上又用香五鑪并五奩置案頭
又壇上合用案七張鑪奩七具又用漆合五
枚盛五方紋繒著五方香案下又用一案置
齋主本命紋繒在三寳座前左邊

然燈法
春則然九燈亦可九十燈亦可九百燈夏則
然三燈亦可三十燈亦可三百燈秋則然七
燈亦可七十燈亦可七百燈冬則然五燈亦
可五十燈亦可五百燈曰平之月則然十二
燈亦可百二十燈亦可千二百燈
右件燈一依經法但先師相承指方别九
燈四九三十六燈在壇外羅列今冝依經
貴賤時節量之也
又須安一長燈長一丈九尺出土上然九燈

安内壇裏(近三寳座西北上以照九幽長夜之府)
又於中庭安一百五十六燈又須蠟燭夜别
七條
凡禳灾度厄用五色紋繒(天子疋數諸王公丈數庶人綬繒尺)
(數東方青紋九南方絳紋三西方白紋七北方皂紋五中央黄紋十二公侯本命一年加)
(一丈隨命色)又須本命之日(天子紫紋之繒年别一疋諸侯亦紫紋之)
(繒年别一丈庶人綬繒年别一尺)錢二萬四千(亦一萬二千亦二千四百)
米一十二斛(亦二石四斗)油一百二十斤(亦一十二斤)
又須金龍五枚(枚重一兩天子用上金諸王公用次金庶人用下金事訖)
(投於山水)

夫行道人若依太眞儀(天子須二十八人諸王公十六人庶人十)
(四人)所以然者爲道心者稀難堪福田(若有精進之士)
(至多亦冝貴賤量乏)假令十四人三日行道用和香四
升香炭丸三百枚生綵五色花三升(用合子盛之誦)
(詠訖分散之)手巾四枚(懸齋堂前)又須香湯人别一斛
浴巾二枚(懸室前)厠令淨宻不得敞露齋竟須
黄素五尺書表
夫行道日數經云春九日秋七日夏三日冬
五日四季之日十二日又云多少目適人所
爲至於三日三夜苦請丹心亦感於諸夫深

自可量節而行事齋竟投龍及施散法物
依經文
右件法用所須若有所闕考屬諸經有明
科(不可輕闕)
齋日限滿依别法言功竟燒眞文三日外拜
表謝恩竟方落榜毀壇纂都畢
宿啓儀
安施旣訖尊卑相次預皆沐浴薫香新潔法
服簡履壇座一一如法列玄師之前條䟽職
品各司所任都講鳴磬告衆中外肅然齋主

投詞或大臣爲國或
帝王降命皆有代拜臣寮埲函投詞師受詞
關告一如常儀
次三皈依頌
次華夏讃
次請三師讃
次旋行至地戸禁壇
次入戸呪
次升中壇天門
次上五方香(晝東夜比)

次上御案香
次上香宻呪
次上本位香
次各禮師存念如法(存思如靈寳儀)
次鳴法鼓二十四通
次發鑪
各稱法位
具法位奉行金籙大齋法事(臣)某等今故燒
香奉爲社稷尊靈宗祧先聖
皇帝皇后皇太子諸王公主中外臣寮天下

人民蝖飛蠢動歸身歸神歸命
大道十方無極太上靈寳天尊普願天清地
靜日月貞明萬國咸和羣生昭泰九幽寜息
長夜開光身得道眞超凌三界逍遥無上金
闕七寳紫微官求與道合所啓玄感上御
至眞無極道前
次禮十方(從比爲始)
次長跪懴悔
(臣)衆等至心歸身歸神歸命
十方無極太上靈寳天尊以今啓齋禮懴懴

悔宗廟尊靈今
皇帝皇后皇太子諸王公主文武職寮自從
曠劫以來至于今日身心口業無量無邊因
今初夜升壇吿齋朝懴罪無巨細咸乞蕩除
上願
宗廟安寜帝圖遐逺聖躬萬夀四海和平率
土普天俱登夀域幽明受福蠢動霑榮三業
清夷六情恬晏同升福岸俱契道眞至心稽
首正眞三寳
次三啓頌

次三禮
次旋行讀五方眞文(從東方始訖於中方還本位上)
(香重稱法位號其眞文如降誕節即用第一節如爲星宿灾變用第二節)
(如爲鬼神疾疫用第三節如爲水灾淫雨用第四節一如玉訣中告齋之)
(時止讀眞文未用都呪都呪散壇用爾衆官隨聲呪)
東方眞文
東方丸炁始皇青天碧霞鬱壘中有老人
總校圖録攝氣舉仙
南方眞文
南方丹天赤帝玉堂中有大神號曰赤皇

上炎流煙三炁勃光神仙受命應運太陽
西方眞文
西方素天白帝七門金靈皓映太華流氛
白石峩峩七炁氤氲上有始生皇老大神
總領肺氣主校九天檢定圖録制召上仙
北方眞文
北方玄天五炁徘徊中有黒帝𩀱皇太微
總領符命仙鍊八威青裙羽䙱龍文鳯衣
上帝所舉制到玉階
中央眞文

中央總靈皇上天元始生五老中黄髙尊
攝炁監眞總領羣生典録玄圖宿簡玉文
催運輔氣普吿萬神
重稱法位
髙功具法位奉行金籙大齋法事某嶽先生
某帝眞人(臣)某等謹重上啓
太上無極大道太上大道君太上老君無上
玄老十方靈寳天尊已得道大聖衆至眞諸
君丈人三十六部尊經玄中大法師天師君
上相上宰四司五帝三界官屬一切眞靈(臣)

等伏聞大道開光三乗御運上聖垂化三籙
懸科佐世安人濟時行教保寜邦國匡祐
帝王凡有辤誠理冝關奏况奉詞㫖敢不上
聞
次讀詞
皇帝宿荷神休誕膺景運繼天立極纂聖御
時期暢玄風以康黎獻尚慮生靈未泰德教
未孚或賞罰乖冝刑法失度或隂陽舛繆氣
序愆調唯罄丹誠上祈玄感竊惟乾坤主宰
造化職司三界眞靈諸天曹屬舉善徹惡定

罪紀功幽顯無遺洪纎攸繫列言奏簡上御
玄都天尊埀鑒祐之慈衆聖降昭彰之澤影
隨響荅有感必通是用虔設壇場精修齋直
凝神滌慮攺操革情依上元金籙簡文明眞
科品於某處某宫觀奉爲
皇帝依威儀舊典置立皇壇四界八極法天
象地披九光寳藴敷顯眞文招眞降靈以祈
所願謹齎金龍玉璧紋綵命繒油燭香花事
事如法燒香行道披心露形然燈續明照燭
幽夜(臣)等謹依齋法宿以啓聞恩惟

太上三尊十方衆聖無上經寳玄中大法師
靈寳至眞三界官屬埀神鑒映省覽所陳乞
敕勒監察曹屬侍經威神土地眞官一合同
心併力營衛掃蕩内外清淨壇場降伏妖魔
馘滅精祟使(臣)等心安神定思念立感啓奏
上逹齋功成就無有窒礙(臣)等雖佩至眞叅
修大法處身五濁染跡六塵三關未調六情
放蕩仰頼禁戒以檢身心輒依齋科說戒威
儀使同齋之人咸遵法訓須明旦晨曉依法
行道續更啓聞謹啓

次智慧頌三首(旋行至東方各一拜)
次唱人各首體投地心禮十方(方各一拜)
(從北爲始)
次云禮足衆官平跪說戒威儀
次說戒
次十二願
次復鑪


金籙齋啓壇儀
