








二篇同卷珠七
丹經極論
金晶諭


丹經極論
真鉛未有天地混池之前鉛得一而先形次
則漸生天池隂陽五行萬物衆類故鉛爲天
地之父母隂陽之本元蓋聖人採天地父母
之根而以隂陽母爲丹母如不能於其間生

夭地隂陽者即非金液還丹之道若以天地
隂陽之後所産五金八石草木灰汁晨霜夜
露雪漿冰水諸雜物類而爲者不亦難乎同
志之士思之久而自悟自非鑿開混沌見天
地之根擘破鴻濛視隂陽之母無以議金液
還丹之正道達者悟之母入旁門曲徑耳真
鉛即真一之炁也夫人元陽真炁逐日走散
无由凝結而成聖胎故聖人採真鉛以制之
使凝結而成砂逐日運火漸漸添汞汞漸多
鉛炁漸散故抽鉛添汞也十月功足鉛盡汞

乾化為金液還丹則形化爲純陽矣鉛是天
地之火父母隂陽之根基蓋聖人採天地父
母之根而爲大藥之基採隂陽純粹之精而
爲大丹之質且非常道造作也汞性好飛遇
鉛乃結以其子母留戀未有天地混池之前
真鉛得一先形以漸生天地隂陽五行萬物
也以先天地之陽丹點巳之隂汞立為純陽
矣然復運在一身之内鍊成金液還丹以真
造化在内故曰内藥内丹雖有自然真火在
土釜之中赫赫長紅亦須憑外爐勤功增減

抽添運用无令差忒以至於殆也然内外真
火變化無窮實藉真鉛之妙絕也此物偏能
擒汞不使飛走二藥内外雖異其實用一道
也所以有内外二藥者人之一身禀天道秀
炁而有生托隂陽陶鑄而成形故一身之中
以精氣爲本神生於炁炁生於精然此三者
皆後天生一之炁至隂之物也修真之士無
過冶鍊精炁神而巳奈何三物俱後天生純
隂而無陽安能形化爲純陽而出於天地之
外耶故祖師曰孤隂不能自産當採先天之

一炁以真隂真陽二八同類之物擒在一時
辰之内鍊成一粒至陽之丹號曰真鉛造化
在外故曰外藥以此陽丹擒巳隂汞猶猫捕
䑕陽丹是天地之母炁已汞乃天地之子炁
以母炁伏子炁豈非同炁乎又云未有天地
混沌之前真鉛得一而漸生天地隂陽五行
萬物此證金丹先天一炁也以先天陽丹點
巳隂汞化爲純陽更假隂陽符火進退抽添
十月功足形化爲炁炁化爲神神與道合而
無形變化不測故能岀乎天地之外立乎造

化之表提挈天地陶鑄隂陽陶鑄者先天一
炁之使然也故曰妙絕無過種子安可以後
天後隂之炁類爲内藥耶天地未分形同雞
子中混沌真一之炁即黑鉛也故黒鉛爲天
地萬彚之先也太易太素之前含靈至妙未
見萌兆太極太一之際有物混成中真一之
精爲天地之祖萬物之始一炁旣形兩儀斯
析然後有隂陽五行三才萬物衆名故配乾
坤爲天地紀綱運隂陽爲造化槖籥是以乾
坤立而隂陽行乎其中矣金液大丹與造化

同途故以乾坤爲鼎器同其大冶以坎離為
藥物比其化權矣
夫神仙抱一之道者上天所祕也世人不可
得之乃太一含真之元太一者太極太淵之
源是虛無鍊神之道一者炁也人能行太一
真炁與我真氣相濟包含大和久而鍊之乃
爲大丹丹者純陽也陽者天道也故神含道
聚則成形散則成炁故與道相通者道養炁
養神者保和天道也故曰精氣相濟久而鍊
用是謂純陽鍊形火者陽也息者風也以風

吹火鍊形神形俱妙故曰鍊形鍊形者先須
存心於内真炁冲和乃丹陽炁純粹之精運
行不息升沉徃還周而復始包含萬類故乃
丹陽也天炁降而復升地炁升而復降天之
陽晶爲日地之隂晶爲月若得斗柄之機自
然斡運日月運行而無休息乃純陽鍊神之
道也修丹之士採日月之精華合隂陽之靈
炁周星數足隂陽终盡歸功土德而神精備
矣
乾道變化各正性命夫變化之道性自无中

而有必藉命爲體命自有中而無必以性爲
用性因情亂命逐色衰命盛則神全而性昌
命衰則性弱而神昏夫性者道也神也用也
靜也陽中之隂也命者生也體也動也隂中
之陽也斯二者相需一不可缺孤陽不立孤
隂不成體用雙全方爲妙道吕真人曰了眀
空性不修丹萬劫隂靈難入聖竇真人曰叅
禪盡欲言間悟見性寧知夢裏非却似狂猿
撈水月如何捉得月光歸
陽精是真一之精至陽之氣號曰陽丹已之

真炁屬隂爲一身之主以養百骸乃陽丹自
外來以制已之隂汞即是陽丹及爲主而己
汞反爲賔矣二物相戀結爲金砂自然不飛
不走然後加火煆成金液還丹也故陽丹在
外謂之踈已之隂汞在内謂之親反比親踈
以定主賔則道成矣
真道養神若能守我在已死炁之關令七祖
枯骨皆有生炁生我者道活我者神將神守
之以道養神是也
夫外藥者金丹是也造化爐中烹鍊真一之

炁功夫到時只在半箇時辰立得成就
夫内藥者金液還丹是也須十箇月方能脫
胎神聖此二藥雖運隂陽造化相同及其用
功火候實相遠也
外藥火候
身心不動呼吸自然神氣入於其根也閉極
則失於急縱放則失於蕩惟使其綿綿續續
勿令間斷然後神久自凝息久自定其運火
之功也若烹小鮮無過不及也一炁初萌在
乎不採之採若存若亡在乎㣲陽養稚陽然

後注意規中息息歸根以意定炁漸漸運火
一升一降周而復始不可泥定不運而反成
否塞所以隂陽運轉皆乾坤之妙用罕有人
達曉便天地不運轉則一氣停積萬物不生
人若不運轉則一氣否塞不產丹藥豈得與
天地同其長久也一終之功數在九轉進火
久之覺得神炁㣲沖火候全清明在躬隂陽
分即宜退火温養頃時然後復進火漸至烹
鍊致虚極守靜篤身心合神炁交百骸九竅
如浴起夾脊雙關似火然後可謂純陽矣修

鍊之士在臨機圎活知進退存亡不失其為
聖人也
内藥運功
真一之炁窅然無形若不得二八隂陽之炁
相交安能降格兆形黍粒者却得此黍粒之
丹吞餌之後若不能得隂陽符火氤氲安能
變化金液丹哉
真一之炁在造化爐中被真火煆鍊光透簾
幃金華滿室乃真隂真陽二炁交合産成黍
粒之丹吞入腹内丹田中點化陽魂以消隂

魄也當斯之時一炁運歸身中由泥丸而下
但覺五内清涼金光透體成功在乎一時之
間及乎在内却有十月之功運用抽添防危
慮險所謂井底泥蛇舞柘枝窻間明月照梅
藥夜來混沌攧落地萬象森羅總不知正此
時也得此陽丹㸃巳隂汞之後在乎虚心運
火忘情諧和運隂陽合乎呼吸以呼吸用神
炁以神炁用水火以水火用胎息綿綿游泳
坎離交合而生金液也運隂陽造化之機不
以初功既升而由泥丸而下所謂下鎮人身

泥丸絳宫中理五炁混合百神則忘炁以養
神仍直下也輕輕然運黙黙舉其訣曰専炁
致柔能如嬰兒除垢正念靜心守一外想不
入内想不出終日混沌如在母腹神定以㑹
乎炁炁和以合乎神神即炁而凝炁戀神而
住於寂然太休歇之場恍兮無何有之鄉灰
心寘冥如雞抱卵似魚在水呼至於根吸至
於蒂綿綿若存再守胎中之一息也更在屛
麈縁絶視聽少飲食不睡眼則騰騰任運任
運騰騰不可著於持守不可泥於進火久久

之後要温養子珠正謂藥熟不須行火候泥
於火候必傷丹只須保養無虧損渇飲困眠
飢便飡
運丹生成之際忽覺夾脊上冲泥丸瀝瀝有
聲從頭似有物觸上腦須臾如雀卵顆顆自
腭下重樓如水酥香甜甘美之味無北覺有
此狀乃得金液還丹徐徐咽歸丹田不絶五
臟清涼閉目内觀藏府歴歷如照燭漸次有
萬道金光透體也十月功足聖胎圎成調神
出殼

岀神
自古神仙出神別無他法神即我身之元神
炁足則神靈神靈則自岀非比存想之法陽
神之出鬼神不可得而見不可得而知鬼神
可知可見者則與隂神同類非陽神也三年
千日之功存養旣成炁足神全出入自由身
外之身即法身聚則成形散則成炁不可以
形迹擬議隂神即無形迹不能分身化形陽
神可以一身至百十身各各可以飮食可以
應酬合之又復一所謂聖而不可知之謂神

隱顯莫測變化無窮千里萬里須臾即到過
去未來之事一一皆先知方可謂之陽神陽
神出入皆由天門天門初開時如大斧劈腦
不可驚動如嬰兒𩔨門宻室聖護未可輕出
初出於左右盤旋回顧神室舍屋神岀熟時
開眼閉眼我皆自見然後使去來在空始亦
須自十歩以至百步至千歩漸漸放出放岀
之際即收囬久久之後方可任意遠出神出
之時須留一神看舍及祝翊衞護戒之神守
之一神是腦中金甲神人出時當分付興吾

托定頂門恐有假名托象入我神舍不可放
入吾歸即呼我姓名便合爲一非在三載九
年之功安能至比哉
悟真遺篇
氤氲聚散本精魂知者名爲乾與坤易道範
圍天地化莫將萬象執言論
四序花開四㸃亭風吹香氣噴人馨勸君採
取依時節莫使嬌紅取次零
西江月
丹是色身妙寶法身即是真心從來無色亦

無音一體不須兩認萬法非無非有有無
亦莫搜尋二邊俱遣棄中心選佛斯爲上品
又
一理無今無古此心何喜何瞋無相廼為真
相色身即是法身不消一句半句活得千人
萬人咦這熏便是到頭何須只管翻身
還丹復命遺篇
絶句
壇自三層十二樓八方和合土爲尊丁公全
藉黄婆力南北相吞制魄魂

守一壇中巳絶塵一爻看過一爻成此心却
似糠灰火静坐時聞滴漏聲
須將神水洒坤宮先舉西來後合東要知大
道希夷理太陽移在月明中
玄牝之門切要知幾人下手幾人稀君還不
信長生理但去桑間看梅棃
五言
受得真仙訣隂中鍊至陽地雷潜動處星斗
共商量八卦看成母三才始見昌不愁生死
繋定覺地天長



丹經極論(終)







