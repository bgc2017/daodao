








破迷正道歌芥一
　　　　正陽真人鍾離述
若非符契天缘事故把天機訣輿君片言半
句無多字萬卷仙經一語通一訣便知天外
事掃盡旁門不見蹤若言此理神仙道天地
虚無上下空說破木金無間隔真鉛真汞豈
有形誰知這箇天機理便㑹日月得髙奔也
無坎離并龍虎也無烏兎各西東非肝非肺
非心腎不干脾胃膽和精非思非想非爲作
不在三田上下中豈干夾脊至崑崙不是精

津炁血液不是膀胱五臓神此物在人身中
出四時春夏及秋冬先天先地誰人識二物
相和重一斤弦望晦朔合本數循環畫夜不
曽空依時採取知老嫰片餉之間併甲庚只
在西南産本位慢慢調和入艮宮試把天機
輕撥動真炁時時聚太空謀得乾坤爲鼎器
顛倒宇宙任縱橫南辰移入北辰位金鳥飛
入玉蟾宮太陽裏面藏玉兎太隂加減自和
同前弦之後尋藥物後弦之前炁停匀兩弦
之間爲採取先後存定祖和宗他是主時賔

是我我若浮時你却沉調得浮沉歸一處沐
浴潜藏總是空離坎本來無南北震兊豈則
在西東若遇神仙親指訣捉住北斗周天輪
撮得隂陽歸掌内頃刻之間萬物生這些金
液還丹訣不遇仙師莫强攻果然採得先天
炁日月擒來兩手中晝夜打交成一塊自有
龍吟虎笑聲初時上下風聲吼漸凝漸結紫
雲生雲滿山中遮日月此時一陣似朦朧默
默自然雲霧動定裏時聞霹靂聲紫鳯烏兔
交一處金烏玉兎自相爭虎繞龍蟠尋至寳

金公姹女結婚姻這畨子母裏相㑹神炁歸
根合本真一點最初真種子入得丹田萬古
春先天先地歸一處混沌未分豈有痕生發
自然合聖理緣來紅花一色新上下水火自
澆灌二炁交結産胎嬰自然白日生神象自
有超凡出死生果然百日防危險血化爲膏
體似銀果然百日無虧失玉膏流潤生光明
真炁薰蒸無寒暑可爲無上道髙人炎炎鍛
鍊三百日驟雨顛風滿太空電光晃耀無躬
數雷震天關鬼神驚掀翻宇宙飛白雪倒捉

乾坤不夜春換骨回陽身不朽九還七返化
真形辛苦都來十箇月內外虛明表裏真聚
則成形散則炁返本還元太虛同變化往來
人莫測祖祖相傳古到今一理便合天地理
神仙口訣不爲虚更若保守一二載百千萬
億劫無窮㑹得金液種形法乗鸞跨鶴自飛
騰岀有入無無阻礙蓬萊三島任縱橫若更
萬年百千劫海變桑田貌亦同堪嗟無限學
仙者總是天仙道不同俱被野狐涎昩定鬼
言妖語怎生聽雲遊四海叅玄妙盡是邪鬥

小法功愚迷執强難敎化依然一盲引衆盲
有如飡松并服餌如何脫免死生根有如忘
形習定息如何百脉盡歸宗有如呼吸想丹
田到底胎仙學未成有如息氣爲先天至老
無成也是空有如口鼻爲玄牝恰似滿綱去
包風有如思心爲方寸怎得歸元見祖宗更
有積精爲鉛汞轉與金丹事不同有執氣神
爲子母亦隔天仙萬里程有如開頂爲鍊養
枉施功力謾勞神更有縮龜并鍊乳正是邪
門小法功更有行炁爲火候九載三年悞了

人鼻頭閉息服元炁引得邪風肚裏鳴假若
識心并見性到頭终久做隂靈知他多少閑
門戸勞漉空動骷髏形止念降心爲清淨下
梢終久是頑空晝夜專行子午法天地豈有
惡時辰孤修閉息行存想執定舌根做赤龍
更有周夭行卦象更有種頂作黄庭更有指
腎爲造化執定尾閭爲命根更有還元服水
火更有採補吸婬精更有仰天吸日月便道
地魄是天魂更有咂津爲造化斷除五味是
修真晝夜一飡為日用身體尫羸似鬼形曲

身偃仰叩玉户抱元守一運雙睛竦肩縮項
思脊骨搬運流珠想太隂更有書符并念咒
破劵分環學隱形按摩吁呵六字訣瞻星禮
斗受辛勤入清吐濁爲丹本陽關緊勒火飛
騰炎炎遍身通透熱呼作天真大道根看讀
念讃持科籙設壇拜醮望飛騰三千六百傍
門法不識隨形晝夜人有緣遭遇眀師指頃
刻之間造化生一炁循環無阻礙散在萬物
與人身達人採得先天炁一夜雷聲不暫停
電光熌熌無窮數二炁相交豈有形摧塌天

關無可比雷電風雨一齊生顛倒顛時交換
位無量火炁亂崢嶸虎繞藥罏爭造化龍蟠
金鼎要飛騰四象五行歸戊己烹鍊金液混
元晶萬朶紫雲籠北海千條百脉撞崑崙真
炁輝輝星斗暗紅光赫赫太陽昏加減自然
分進退前弦後弦定其真丹頭老嫰須亦認
抽添運用片時中結胎火候有時刻真火炎
炎燒宇宙乾坤上下盡通紅一水一火分爻
象一升一降自浮沉一來一去分賔主一前
一後有君臣一隂一陽爲天地一剛一柔自

均匀冬夏二至為節候春秋二分定寒温往
來上下無形象循環晝夜有時辰若非土祖
相傳訣豈知大道片時功驅回斗柄玄關理
斡轉天關萬象通片餉龍虎頻頻闘二物交
合頃刻中擒得猩猩俱鶻突混混沌沌未分
明此時木金交併法真鉛眞汞天地晶只此
火候金丹訣全憑交結在黄庭混元一炁千
年藥萬劫常存不夜春三千刻内嬰兒象百
日功夫造化靈十月鍊成純陽體自然寒暑
不來侵瑞氣彩雲遮五體鸞鶴對舞面前迎

玉女雙雙持紫詔名曰方號喚眞人金光罩
體人難視節制儀威左右行仙鶴接引朝元
去白日飛昇謁上京

破迷正道歌
















