








二篇同卷清七
陰陽九轉成紫金點化還丹訣
玉洞大神丹砂真要訣


隂陽九轉成紫金點化還丹訣
第一轉朱砂三斤爲末取𤓰州礬一十八兩
以相和研殺布鹽花爲匱次布藥於丹釜中
以瓦甕子合之六一泥固濟蔡夫人云甕底
及肚當安濕泥或布用文武火飛之三日三

夜爲度冷開之鳥羽掃取巳化水銀也若未
盡更准前飛盡爲度經云河上姹女靈而最
神得火則飛不染垢塵鬼隱龍匿莫知所之
將欲制之黄芽爲根言得金氣萌芽之漸也
第二轉取前飛成水銀如經兩鍛得一斤水
銀著四兩硫黄研殺之多少准此加减安釜
中六一泥固濟文武火飛之三日三夜候鍋
底赤色與火同即止待冷取岀却化爲朱砂
也却以朱砂准前固濟焼之以赤爲度飛之
作丹故丹砂經云丹砂木精得金乃并金氣

則漸成矣
第三轉取前丹砂研末如第一轉者又取𤓰
礬每斤還同相和殺之以甕子合之固濟如
前文武火飛之三日三夜止冷取之鳥羽轉
取又却化爲水銀也未盡更飛之經云太陽
流珠常欲去人卒得金花轉而相因待白液
凝而至堅言再得金花之氣則堅性之漸也
第四轉先取金銀鐺受二三斗者取上好𤓰
礬石四十兩以汞納器中煎三十日後煎至
五升巳來取鹽汁五升和礬水於器中煑之

又下大鵬砂曾青空青各一兩煎之魚眼沸
可一伏時停别取鐵鼎可受三升巳來内礬
水續續添水銀可七日七夜止取汞於絹中
絞之收取稠者餘汞更依前煑之結盡爲度
經云植禾以粟覆雞用子類轉自然必須金
氣而能相感也
第五轉泥一隂陽鑪上水下火取前結汞納
磁石鐵瓶器中可受一斗巳上者如無磁石
器黄土器瓷甘堝並得代之納䧺黄二兩硝
石一兩胡桐律二分大鵬砂二兩曾青生朴

硝各二分并細研納稠汞中入在器中盡用
殘末固濟焼之乃用汞三斤可入礬三兩然
後發火可候時節如前堝赤不論早晚唯候
水銀絶硬即止經云物無隂陽違天背原牝
雞自卵其雛不全何故乎配合未連三五不
交隂陽離而相成也
第六轉取第五轉微堅汞於鐡鍋中以䧺黄
二兩𥐻砂五兩大鵬砂一兩爲末於藥器中
取第四轉礬石水續續添之如魚眼沸三七
日夜煎之微黄堪上砧槌即止如未再煎冝

消息之如黄堪打爲度經云擣和并合之持
入赤色門固塞其際會務令側致堅然入藥
和焼之令堅得所也
第七轉取第六轉微黄堅汞向堝中消之令
作一餅子取𥐻砂十兩鹽一升和水三斗浸
之一伏時後兼水銀入器中煎之二七日取
出於砧上打若脆先焼餅子赤以羖羊角來
去揩若冷准前焼揩轉轉打看以堪打爲度
乃盡打爲薄葉如紙又取𥐼砂十兩鹽一升
赤土五升胡桐律一兩相和擣篩重重襯已

前金葉子於牛糞火中焼之如包金法十餘
日巳上令絕赤色爲度此皆成伏金也經曰
金乃來陽性初得稱還丹言鐐金還得消似
本朱色乃可稱陽得爲金丹矣
第八轉取第七轉伏火金葉子焼之至赤每
兩投水銀一兩熱研之鬱鬱然成金泥膏也
大小如指面許大而片片布之於丹鑪中又
取鹽硝石胡桐律各一大兩相和細研重重
隔之以布盡爲度宻封固濟文武火焼之三
伏時冷開之若汞飛盡取金和鹽細研用水

飛取令汞岀盡其形赫然紫色而如細砂也
經云金砂入五內霧散若風雨薰蒸達於四
胑顔悦色紅光潤鬚髮延夀命長乆服神功
不可比量也免世之厄號曰真人言以朱砂
爲金故云還金砂也
第九轉取第八轉飛了金砂以鹽藉之如一
斤金砂即著䧺黄八兩和之宻封固濟文武
火焼飛之以盡爲度然以清水淘去䧺黄及
鹽令盡澄取金砂蔡夫人云䧺黄輕浮水上
金砂重即自沈水下以蜜爲丸如黍米大從

八轉紫金色至第九轉數即赤也故曰赫然
成還丹此之謂也此丹服驅萬病乆服延夀
還年又點汞爲金每分點一斤汞鉛錫亦然
岀金毒法玄明粉五兩以水三升浸之第九
轉金砂於器中以梔子醋三伏時玄明粉能
制諸合鍊藥毒梔子能攝玄明氣得靜也
出火毒法取蜜一升和清水半升於器中煎
三伏時以清淨淘之澄取又以五六重帛練
袋盛金砂又以帛練重重褁之沈井底無所
畏忌也



隂陽九轉成紫金點化還丹訣







