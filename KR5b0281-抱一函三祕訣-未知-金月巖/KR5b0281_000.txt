








抱一函三祕訣大六
　　　　嗣全真正宗金月岩編
　　　　嗣全真大癡黃公望傳






石法乾至震左旋坤至巽右轉象先天盤屈

之狀天地定位山澤通炁雷風相摶水火不
相射乾坤定位乎上下為之大冶坎離位乎
中間爲之化機乾一陽曰性也謂之陽晶一
曰天魂喻爲銀鑛是一炁三本也謂之元神
受胎之後藏於坤宫所謂藏於亥發於壬生
於子旺於癸因一炁化歸中宮而爲丹毋者
也
　　　明人身受胎之後
父母媾精之後先天一炁感會而生(此乃倏/忽感附)
者謂之性藏在坤宫(兩腎/中)夫人受胎之初繼

種於斯非父毋精血所結之物也學者宜深
明之無質而有炁乃我之本來面目故未生
之前謂之隂金是謂金母又曰金妃(金本陽/物以其)
(未形在於/混沌之中)故曰隂金以此見隂陽迭互相生
之理是也巳生之後謂之陽鉛(以物理質之/鉛未結坑胎)
(之中先受天地/自然靈秀之炁)而生銀鐄其銀鐄受靈炁而
有及至鐄成黒鉛便結如人未生父丹之前
有空炁金胎故曰本來真種比如靈秀之炁
結爲鉛鐄是也父毋結樸成形本來真性寄
種其中故以性為真鉛也鉛者為五金之毋

天地萬彚未有不因鉛炁而能産者也道經
曰有名萬物之毋是也故真一子曰徑指天
地之靈根將為藥祖明視隂陽之聖毋作用
丹基者此也乃天地始姤之精亦謂之流晶
亦曰地魄在五行屬水所謂天一生水者此
也(既屬水而曰陽鉛者/蓋其水有金屬陽)故曰隂陽聖毋以此
見鉛銀互生之理此理與前流金之理名殊
義同當詳味之可以見造化之精也是為一
炁之源(謂之/元精)金毋居坤宫因妙用發生之炁
隨陽炁上升龍虎經曰金火當直事是也金

者隂胎火者陽炁乾一陽交坤爲震二陽交
坤爲坎三陽交坤爲艮坤一隂交乾為巽二
隂交乾爲離三隂交乾為兊故丹經以六虚
生坎離坤震兊乾巽艮坎離生乎其中用震
巽爲門是隂陽起伏之義也






右法河圖之數九宫之義亦本乎五十五數
而不用十也蓋寄用爲五則十在其中矣十
數終也物不可終窮故虚之也縱橫十五乃
坎離之象也
　　　讃曰
　　戴九履一　肘分三七　肩橫二四
　　膝底六八　五爲腹腸　是名中黄
　　嬰兒端坐　統攝八方　縱橫十五
　　妙不可量
　　　　明人身受胎之始

先天空炁金胎者乃虚無自然之體純粹真
一之精父毋未媾之前此物與混洞同體道
經曰無名天地之始是也因父毋姤精之始
靈炁倐然感附强名曰神此炁方於毋胎之
中飛潜未形至於精血凝結則運歸中宫謂
之丹毋收歛鉛汞而爲聖質所謂丹之樞紐
也(此二事同出而異名/非二物切冝審之)
　　　明神室
神室者丹之所由斯而修也龍虎經曰神室
者丹之樞紐夫人之一身臓腑窒塞無些縫

罅惟神室空虚方寸如室之空能容人如器
之空能容物故道經曰鑿戸牖以為室當其
无有室之用埏埴以為器當其无有器之用
是故天地萬物皆有神室天地以虚無爲神
室萬物以胞胎爲神室有如人之投胎非神
室所受何以能然人之老者死蓋神無所託
而衰敗者若無所居何以爲生故修丹以體
認神室最爲上要夫人以髓海爲天精房爲
地隂陽二炁升降行乎其中矣其神室在天
地之中上有黃庭下有關元經云上下釜是

也其中謂之神室如修鋉金鍊還丹者先存
神室中乃本來之性故謂之鉛夫存神室中
便須忘也(謂先/後亡)存如是曰靜(存自己本來在/乎神室謂之本)
(也)物來則意動隂生(如是不靜/則本者也)其或以避物
誘(全動/不意)但只專守一物物來則應此乃守神
之法也若夫諸縁頓息萬慮頓忘物來不應
雖曰靜定奈何屬隂此乃枯坐禪伯之流也
如斯二者二有一無俱是第二義道經曰常
無欲以觀其妙常有欲以觀其徼釋經云人
被物轉若能轉物即同如來此乃神室之用

或曰如來則禪伯之流何同爲神室之用答
曰有如釋迦達摩普化者豈非金液還丹之
道歟普化謂臨濟小厮兒只具一雙眼豈非
臨濟只得其性宗者乎前云先存後亡物來
則應物便歸源也其不自見而得常應常靜
不被物誘卓然圓明作大丹之體用如神室
泰定則採二炁爲大丹之藥當刻漏分明時
晷無差也
　　　明刻漏
夫刻漏者以身准則天地之時晷神定炁和

内外符合神昏炁躁則時晷差五日有十二
時以壬癸艮甲乙巽丙丁坤申辛乾統之合
二十四炁是爲一年之候則採取之功不爲
小矣一日百刻分爲十二時之内然天地之
中萬彚長有在於甲庚壬丙初交之際過此
則巳修真之士日以甲庚二時奪取天地發
生之靈炁謂之採藥蓋此二時以應月之上
下弦隂陽中分之候如年春秋之分也當以
鼻息准測子時左通丑時右通以後十時亦
然於亥子中間寅卯中間巳午中間申酉中

間隂陽俱通此乃甲庚丙壬之要也子午乃
進退之門卯酉乃出入之戸寅申乃起伏之
兆六辰爲六丹之用也寅爲陽起之候欲於
甲時採藥先於寅末坐定謹存神於室中所
存者乃一炁之首五行萬彚從斯而生謂之
鼎中鉛也亦水也性也性命成形陽炁乃藏
於亥發於壬生於子旺於癸者也子時從而
上升自腎中出丹田炁海黃庭神室是爲先
天之炁此乃天地始判之炁也伺其申時鼻
息俱通用起陽火之法閉天厨息之竅神炁

相包於室中上若不透下亦不泄真炁重蒸
漸見天信天信之説在後至卯則止過此後
天之炁不中採也隂氣自午時於髓海中生
下降從陽關至雙關申爲陽伏之候欲於庚
時採藥先於申末坐定一如寅時存守伺其
鼻息俱通則庚矣其炁至雙關用温水法下
閉二竅乃便溺之所其炁從鵲橋直入神室
與神相抱此乃龍虎始姤之精也至酉則止
若炁過雙關則爲後天之炁不中採矣下若
不泄上亦不透神炁相合萬物交通萬神爲

一神萬炁爲一炁故經云觀天之道執天之
行盡矣又曰九竅之邪在乎三要九竅者上
七竅下二竅三要者則上不透下不泄中不
動不透不泄巳見此篇不動之要乃前篇應
物歸源是矣如是則天信可見神明自來天
信至者初則身體流暢次後貫通可知其炁
薰蒸忽然真神化生虚室生白神明可見矣
若遇此境慎勿驚疑但存神室中則自歸也
如是謂之追二炁於黄道會三性於元宫攅
簇五行合和四象方謂藥物就矣若時晷差

忒雖採取之如畊者失時安能成寳書曰敬
授人時孟子曰勿奪其時此其要也其可忽
諸
　　　明五行採取其藥
夫父毋精血相包自已本來相合而成性命
故父毋精血成形者命自已本者性是曰性
中者神形生者曰炁炁結者曰精精炁神三
者育三才而成質凡人善修攝則神住神住
則炁住炁住則精住三者住則形全或有一
衰三者俱䘮詩曰精養靈根炁養神此真真

外更無真神仙不肯分明說說得分明矣殺
人訣曰先存先天真一元神於室中爲戊土
是曰陽土乃性也真鉛之化次運妙用發生
之炁入室中爲己上是曰隂土(亦名/黃婆)乃情也
(砂汞/之化)蓋隂陽互生相感而爲情夫元炁藏於
坤宫從而發生則金胎繼踵於斯亦化生而
上騰坤宫者亦名鉛精之房經云金火者(金/者)
(金胎火者/發生陽炁)真鉛也丹術著明莫大乎金火故
此炁推運變化歸乎中宮是名曰砂爲木陽
品到髓海極而生隂名曰砂中抽汞為火經

曰變化爲砂汞砂汞者金水之二用縁砂汞
乃隂陽也甲時三陽用事炁升爲砂謂之金
半斤庚時三隂用事炁降爲汞謂之水半斤
合二八之数變化室中而成大丹乃砂汞合
體投鉛成銀是爲五行全矣斯謂之一炁之
根也謂之元炁然金水同宗坎流於戊木火
同宗雖就於己張真人曰離坎若還無戊己
雖含四象不成丹只縁彼此懷真土遂使金
丹有還返如達斯理是謂藥子矣













　　　生成圖說
此明天地自然之數水火木金土一三五七
九乃生数竒也二四六八十乃成數偶也以
地六居北積坎隂正炁為鉛以天七返南住
離宫爲汞以地八居東處震宫爲砂以天九
還西居兊方爲金以地十成中宫作萬物生
成之妙而爲丹也






十位全數十仟八卦生於此一三五七九天
數二十有五二四六八十地數三十總而言
之五十有五大衍之數五十者去五為五行
之本其用四十有九者又去一象太極之不
動也









巳上先除一二三四五乃水火木金土又除
一二三四五乃除爲五行之本也剩五五二
十五爲五行之根真土見也此二十五者象
一三五七九之陽數也只見戊土復將根數
五三十五又除一二三四五方見還丹之體

用也










炁之兆則數之始萬物由是有焉經曰道生
一者殺之元炁之初圓之則爲品丨伸之
則爲数圓之與伸形異而理一固非二物是
謂同出而異名也凡數一在其中凡物炁在
其内故一與一爲二一與二爲三一與三爲
四一與四爲五此五者數之生也一與五爲
六一與六爲七一與七爲八一與八爲九一
與九爲十此五者數之成也炁分隂陽數有
竒偶隂陽竒偶萬物生馬故曰天一地二天
三地四天五地六天七地八天九地十自一

之五萬物之本本者生生無窮自六之十萬
物之根根者返還復命是以生成互用根本
相生故天一乗以地六地二乗以天七天三
乘以地八地四乘以天九天五乘以地十總
而計之五十有五天數得之二十五以生地
數得之三十以成衍而伸之無有終極是謂
生生無窮之理復以歸根復命之道天一水
也地二火也天三木也地四金也天五土也
謂之五行乃虚化神而有形生生不窮也然
相凌相尅後者成則前者化矣地六鉛也天

七汞也地八砂也天九金也地十丹也謂之
五物乃形還虚而還元歸根復命也故相養
相成形雖化遷而性無革變矣是故鉛者五
金之母炁之祖數之元或曰鉛者既爲五金
之毋炁之祖數之元何不曰天一土鉛而曰
天一生水者何也答曰所謂天一生水者天
一之前是何物而生也且人有形由神而生
形著之後神在其中如果核之仁本因仁而
有本立之後仁在實中物物皆然何疑之有
鉛炁爲汞汞結爲砂砂能化寳寳結爲丹丹

者萬物復性之初返本還源故曰金歸性初
始稱還丹且炁流爲汞汞結爲砂砂能化寳
寳乃為丹在物可知理數理數之間可以知
神天一地六鉛也鉛性也天一繼地六為汞
者如性之藏物爲情也鉛爲性汞為情此理
也七者一數之元有六存焉是汞化鉛而生
矣此數也地二繼天七爲砂者明砂因汞而
結也猶情因性而有之理以八去一有七存
焉豈非汞乎天九繼地八曰金者明寳由砂
而化也乃情返性復之理以九去一者八數

存馬是曰砂也地十曰丹者返本還元是謂
金來歸性初始得稱還丹以十去一而九數
存馬非金而何故曰凡數一在其中凡物炁
在其内炁數既若此物理可得而知有如鉛
中銀者猶性中之真神也鉛因銀鐄而生銀
返出於鉛中性因靈炁而有真神返在性内
亦如一在數中炁在物内者也所謂毋隱子
胎兒産毋腹是也以此可見隂陽之生也金
鉛返還之理法日依時存神室中名曰真鉛
以妙用發生之炁逼逐感化而為藥物是謂

砂汞乃情也經曰鍊銀於鉛神物自生銀者
金晶鉛色比靈水者道樞隂陽之始此其所
以為丹之本張真人曰黑中有白為丹毋雄
裹懷雌是聖胎又曰金鼎欲留朱裏汞玉池
先下水中銀又曰嚥津納炁是人行有藥方
能造化生罏内若無真種子猶如猛火煑空
鐺故曰知其白守其黒知其雄守其雌此言
大丹藥物之體也砂中汞者陽中隂也名曰
汞液謂之陽砂隂汞故經曰離從坎下發汞
在水中居夫砂者汞也是發生之炁自

子時於坤宫上騰龍虎經曰窮微以盡化陽
動則隂消又曰金晶一化青龍受苻是也申
時至於神室以法追之入室則經所謂當欺
之時神室鍊其精金火相運推是也炁感鉛
而爲砂名曰龍虎交姤亦名金半斤亦
曰錬鉛則陽龍上升故經曰隂陽混交接精
液包元炁萬象憑虚生感化各有類丹之靈
跡長生莫不由自也張真人曰甘露降時天
地合五行全處坎離交者此也巳時至乾宫
龍虎經所謂陽文畢於巳是矣陽極生隂謂

之砂中抽汞汞者水也亦名姹女亦名流珠
乃妙用發生之炁至午陽極生隂也故
曰汞在髓海中龍虎經目正隂發離午又曰
赤水流為汞姹女弄鳴鐺月盈自合虧十六
轉將減是也其汞庚時以法追之入室謂之
汞投鉛象亦名水半斤亦曰成寳亦曰
白金白銀水晶即隂虎下降乂曰隂歸陽室
亦曰兩湊玄關故經曰元君始鍊汞神室含
洞虚玄白生金公巍巍建始初冠三五以相
守飛晶乃濡滋是也即张眞人曰若要真鉛

留汞親中不離家人木金間隔會無因須仗
黃婆勾引木性愛金順義金情戀木慈仁相
吞相啖結成姻始覺无中有孕又曰二八誰
家姹女九三何處郎君自稱木液與金精遇
土却成三性又曰女子著青衣郎君披素練
見之不可用用之不可見恍惚裏相逢杳冥
中有變一霎火焰飛真人自出現是也以明
物理之用隂陽升降也或者以鉛汞爲隂陽
非也但名曰陽鉛可也以鉛爲陽不可也若
鉛汞爲隂陽是乃弄精魂工夫非返還之道

张真人曰鉛汞非二炁神品非子午鉛汞安
得爲隂陽乎蓋鉛乃性也性中有神如鉛中
有銀鉛中有銀必須籍火而烹煅若以鉛汞
爲隂陽豈能自冶鍊乎隂陽二炁乃砂汞者
明矣故經云砂汞别居出陽入隂流耀二方
列数有三按象水火是也蓋此二物皆從一
炁而化汞感鉛結砂於砂中抽汞子毋相生
物理昭然則有返還之道升降之理陽極生
隂隂極生陽隂陽則龍虎龍虎則日月日月
則魂魄魂魄則木金木金則水火水火則坎

離坎離則男女男女則夫婦此所以爲化機
也張真人曰須當洞曉隂陽深達造化此之
謂也龍者陽也喻陽升之候虎者隂也明隂
降之符日者喻隂陽之升降陽内含隂象
砂中有真汞陽非隂不耀其魂故曰雌火屬
南方離女月者喻人身精神旺衰隂内含
陽象鉛中有真銀陰無陽不能自瑩其魄名
曰雄金屬北方坎男四象者青龍木也砂也
白虎金也銀也朱雀火也汞也玄武水也鉛
也五行者金毋爲戊土隂陽互生相感爲情

曰己土并四象爲五行龍虎者木金之化機
也木之爲物欲升而不能升故託以龍金之
爲物欲降而不能降故託以虎木金者水火
之相須也木鑚之得火絞之得水金擊之得
火鎔之得水水火者坎離之互用也坎中陽
爻離中陰爻坎離者陰陽之升降也陽之能
升坎流於戊陰之能降離就於己而日用則
爲坎離之統日中有鳥象陽中有隂月中有
光象隂中有陽也隂陽之精日光生盡則離
己日光月明主夜則坎戊月精也巳上皆相

須相成升降互用之理是以坎離之中二炁
無常所以鉛銀砂汞並各互生故曰坎離顛
倒是爲水火根蒂所以隂陽有升降日月有
交會水火有相須木金有化機太乙真人曰
五行顛倒術龍從火裏出汞五行不順行虎
向水中生鉛也若夫張真人曰雄虎者則陽
中之隂也牝龍者則隂中之陽也
　　　金液還丹異名説
學人俱云陽鉛隂汞若以隂陽喻鉛汞則不
見子毋相生之理且鉛者隂中之陽也汞者

陽中之隂也鉛者因銀炁而結陽鉛也銀隂
金也喻人父毋末生之前一㸃靈光乃虛無
之品無質而有炁雖歷刦至今幾億萬載未
甞斷絶人死則全隂魂盡則隂魄也鬼憑物
則神現若不是物某鬼無狀也及其投胎逐
父母精血感激而動精從斯而有故未生之
前則隂金也生後之性則陽鉛也隂金是曰
金母又曰金妃又曰金地靈根也汞者因鉛
産而有鉛陽也汞隂也其性俱以腎中為根
本陽精既逐炁而升乃陽極隂生砂中抽汞

故曰隂汞也故汞者乃陽中之隂也若以鉛
汞爲隂陽不云金液還丹乃弄精魂工夫也
但只以砂汞爲隂陽也砂汞則隂陽隂陽則
龍虎龍虎則日月日月則魂魄魂魄則木金
(汞金也返陽也/水火也化機也)又木金則男女男女則夫妻
然後辨互生之理鉛銀者雖云鉛陽銀隂此
表裏隂陽互生也銀鉛則金鉛也即金水也
(無砂汞之論為木金此又金水/兩全明矣先火後天可見也)鉛因炁而結
鉛中返煎銀金生於水水中返生金性因虚
炁空炁而有性中復化生虚无真人故謂爲

兒産毋也砂汞者砂因汞結砂中抽汞火生
於木木中生火隂中生陽陽極生隂如兒産
毋也鉛銀互生是謂五行不順行虎向水中
生也坎水金鉛也砂汞互生是謂五行顛倒
術龍從火裏岀也木生火金生水水火乃坎
離化機明矣月喻人精神旺衰日喻人隂陽
升降合榮衞寒温坎戊月精離己日光是也
還丹之用只在坎流戊離就己也鉛者金公
戊土也汞者姹女也黄婆者情也己土也丁
公者火也嬰兒者陽神也






張真人詩曰取將坎位心中實㸃化離宫腹
裏隂從此變成乾健體潜藏飛躍盡由心
　　　無極圖說
依時存神室中名曰真鉛收攝先天一炁化
而為砂砂至離宫而為汞汞歸室中而為銀

所謂歸根復命負隂抱陽也真陽藏在隂室
乃先天空炁金胎之本日行妙用又復如前
故龍虎經曰陽炁發坤日晷南極五星連珠
日月合璧金砂依分呼吸相應華蓋上臨三
台下輔者又曰兩無宗一有神光妙難窺鍊
銀於鉛神物自生銀者金晶鉛色北靈水者
道樞其数名一隂陽之始故能生銀鉛化黃
丹寄位五金爲鉛外黒色禀化方内懷銀精
被褐懷玉外似狂夫銀為鉛子子隱鉛中鉛
者銀毋子藏毋胞素其眇邈似有似無灰池

火灼鉛沉銀浮潔白見實可造黄金殻爲金
精水還黃液徑寸之質以混三才其理謂銀
生鉛中汞因鉛結爲砂砂中抽汞汞復成銀
銀成鉛盡而曰還丹乃一炁還元之道也古
經云用鉛不用鉛須向鉛中作及至用鉛時
用鉛還是錯所以法云抽添者乃抽鉛添永
之謂也抽鉛者鍊去隂炁也添汞者收隂歸
乎陽也隂汞剥而歸乎陽則爲純陽也修丹
之要當體隂陽起伏物理造化努力工夫無
虛嵗月靜定棲神無生雜想守雌抱一專炁

致柔藥物完全乃可入室毋縈名利日月易
遷其或爲物所感心境搖動不能收攝意動
應物則神䘮而氣耗作爲無功深宜謹戒毋
速敗亡切宜警此其可忽諸







　　　湿養赤子神方金液還丹直指
先天一名曰空炁金胎是謂神也(此神屬陽/以法象言)
(上爲之金/人名銀礦)曩刦不壞之物乃自己本來面目
是謂性(此性属隂以法象言之為之鉛其鉛/生於銀礦之内返包其銀如性本内)
(神而有真神/返藏於性也)此兩物相須而生我之形云爲
作止皆此物也寄種兩腎之間爲我之根本
名曰藥祖丹基日用妙化之炁從此發生其
品從子時而發名曰陽火則我之根本隨炁
而升如車載物車行則物隨往矣此發生之
品若有機關而拘入中宫則日益以壯不致

衰疲若任其自恣則隨日用而耗竭以至老
死也
　　　詩曰
　靈臺皎潔似冰壷只許元神裏面居
　若向此中留一物平生便是不清虚
　一心識神法其中徑寸虚無故曰神室
　靜心禪伯流三寸一分絳官黃庭
　呼之於根吸之於蒂根蒂相連乃久視長
　生之道非呼吸爲真要乃絶呼吸爲真要
　閉定天厨只一呼兩條精炁透逢壺

　自然龍虎頻交姤付與男兒大丈夫








　　　火候要㫖

凡火候之起甲子則冬至月也故火候隨十
二時二十四炁之推遷乃壺中之別一天地
且如冬至子時下手成火乃接一陽始生坤
下初生一陽爻成震是地下有雷成復卦也
火從此起明矣丑時坤下生一陽爻成兊乃
地澤臨寅時坤下生三陽爻成泰卦陽火至
於坤室陽炁簇地萬彚發生故寅乃陽起之
兆爲地天泰如春之時口訣從壬上起火一
舉二時神凝息定炁無出入寅术至甲金火
逼逐至於神室其丹漸結卯時生四陽爻成

雷天大壯卦囗訣卯不進火酉不運符卯酉
沐浴謂之出入乃金砂優游也長子繼父體
乃火得用見矣辰時生五陽爻成澤天夬卦
乃火升五也巳時六陽俱定陽火巳周而成
純乾故叅同契云長子繼父體因毋立兆基
乃坤生震兊乾也口訣自辰初復進火至巳
未金火逼逐至髓海陽火極即運符候也陽
既足隂符得行真汞漸形而成形丹質午時
乾下生一隂爻成巽乃天風姤卦也未時乾
下生二隂爻成艮爲山乃天山遁卦也申時

生三隂爻成否卦陽炁漸伏真汞成形隂汞
下降神室萬彚成實如秋之時口訣自丙上
運符得行三時神凝息定炁無出入申末至
庚金水推遷運從雙關鵲橋入於神室玄珠
漸結酉時生四隂爻巽隂炁巳形陽炁漸伏
曰風地觀卦口訣自運符卯不進火謂之沐
浴金砂優游也戌時成五隂爻成剥卦隂炁
剥削陽炁歸根曰山地剥卦也亥時六隂俱
足而成純坤歸根復命返本還源負隂抱陽
陽復於斯而生口訣自戌初復運符至亥末

歸元壬初一陽復生矣循環不巳十月胎圓
切須仔細調理至誠運用若纎毫不正則悔
吝逃逸矣乃乾生巽艮坤也是六虚生坎離
中炁而成水火化機隂符陽火始終大矣火
候之用起伏進退如斯圖象妙在從天地息
符火陽火隂符毋令走動則赤龍降炁白汞
成形還丹兆質成其根本脫胎神化而爲仙
矣若夫時咎差忒纖毫不正或火數過多水
銖不定則砂汞别居不相涉入赤龍奔逸姹
女逃亡張真人曰縱識朱砂及黒鉛不知火

候也如閑大都全藉維持力毫髮差殊不作
丹可不慎哉
火者乃神凝息住呼吸俱無六脉歸根三宫
炁滿上髓海中神室下丹田如是日月停景
璇璣不行畫夜如一純粹無雜以成真陽之
境還丹始結若固濟不宻金炁走失丹之難
造此乃祕宻之言也





如入室於冬至前一炁入室其十五日集固
靈根其十五日謹存神於兩腎之中候冬至
夜子時進火便應元年神既存於腎中陽火
運行其神隨逐而進其神真金火也是曰金
火相運推腎中根也自根至蒂其神室中者
曰蒂結胎成果也須要根蒂相連故曰呼之
於根吸之於蒂節候周而成大丹也如冬至
夜進陽火候亥末子初進火(壬上起進/火有口訣)一舉
三時其息並無出入自子歴丑至寅末至甲
金火逼逐至神室其丹漸結至卯時不進火

(卯酉出入謂之沐/浴金砂優游也)至辰復進火(有口/訣)至巳末
金火逼逐至髓海陽火至極即運隂符曰温
水(有口/訣)自丙上符候行得三時其息並无出
入自午歴未至申末至庚金水推運從雙關
鵲橋直入神室玄珠漸兆至酉不運符候(卯/酉)
(出入謂之沐浴/金砂優游也)至戌復運符候(有口/訣)至亥末
歸元一陽復生根源本始而生神也如是一
日服大一黍米一年功力還丹始就一年共
三百六十日四千三百二十時除去卯酉二
時金水沐浴不進陽火不運隂符其息出入

故除出此二時計兩箇月六十時則更有三
百日是十箇月以受火符鍊戌金液還丹也
　　　脫胎神化
聖胎成就便於室中更修之多則百日少則
六十日聖胎可出若無此口訣便出室外則
剛風扇動頂骨堅硬返費力難出也訣曰謹
存聖胎於髓海中(如常日月/存守一同)忽然如霹靂一
聲天門忽開聖胎脫出兩箇一般無二樣也
未可便縱逸漸次調用出入游行俱無障礙
貫金透石三界周遊十方並化去住在我矣

　　　訣
凡坐趺是升身垂簾塞兊神凝息定下提上
吸二炁交合薫蒸四大上十二重樓真津滿
口以炁送下意歸元宫既往提吸微微開兊
繼復如前以多爲度遇費力而止
　日中拂榻關窗坐夜後垂簾開眼眠





　　　坤外上六竅共九竅乾外下三竅
關竅未通必須歸根槖籥以宣妙用機緘萬
宻毫楮莫陳神仙云八萬四千關捩子都縁
一箇錀匙開
抱一函三祕訣
















