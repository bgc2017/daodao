







雜篇外物第二十六
外物不可必故龍逄誅比干戮箕子狂惡來
死桀紂亡人生莫不欲其臣之忠而忠未必
信故伍員流于江萇弘死于蜀藏其血三年
而化爲碧<md:KR5c0051_SBCK_009-1b>人親莫不欲其子之孝而孝未必
愛故孝己憂而曾參悲木與木相摩則然金
與火相守則流陰陽錯行則天地大絯於是
乎有雷有霆水中有火乃焚大槐有甚憂兩
陷而無所逃<md:KR5c0051_SBCK_009-2a>螴蜳不得成心若縣於天地之

間慰暋沈屯利害相摩生火甚多衆人焚和
月固不勝火於是乎有僓然而道盡<md:KR5c0051_SBCK_009-2b>莊子家
貧故往貸粟於監河侯監河侯曰諾我將得
邑金將貸子三百金可乎莊周忿然作色曰
周昨來有中道而呼者周顧視車轍中有鮒
魚焉周問之曰鮒魚來子何爲者邪對曰我
東海之波臣也君豈有斗升之水而活我哉
周曰諾我且南遊吴越之王激西江之水而
迎子可乎鮒魚忿然作色曰吾失我常與我
無所處吾得斗升之水然活耳<md:KR5c0051_SBCK_009-3a>君乃言此曾

不如早索我於枯魚之肆任公子爲大鉤巨
緇五十犗以爲餌蹲乎會稽投竿東海旦旦
而釣期年不得魚已而大魚食之牽巨鉤錎
没而下驚揚而奮鬐白波若山海水震蕩聲
侔鬼神憚赫千里任公子得若魚離而腊之
自制河以東<md:KR5c0051_SBCK_009-3b>蒼梧已北莫不厭若魚者已而
後世輇才諷說之徒皆驚而相告也夫揭竿
累趨灌瀆守鯤鮒其於得大魚難矣飾小說
以干縣令其於大達亦遠矣是以未嘗聞任
氏之風俗其不可與經於世亦遠矣<md:KR5c0051_SBCK_009-4a>儒以詩

禮發冢大儒臚傳曰東方作矣事之何若小
儒曰未解裙襦口中<md:KR5c0051_SBCK_009-4b>有珠詩固有之曰青青
之麥生於陵陂生不布施死何舍珠爲接其
鬢擪其顪儒以金椎控其頤徐别其頰無傷
口中珠老萊子之<md:KR5c0051_SBCK_009-5a>弟子出薪遇仲尼反以告
曰有人於彼脩上而趨下末僂而後耳視若
營四海不知其誰氏之子老萊子曰是丘也
召而來仲尼至曰丘去汝躬矜與汝容知斯
爲君子矣<md:KR5c0051_SBCK_009-5b>仲尼揖而退蹙然改容而問曰業
可得進乎老萊子曰夫不忍一世之傷而驁

萬世之患抑固窶邪亡其略弗及邪惠以歡
爲驁終身之醜中民之行進<md:KR5c0051_SBCK_009-6a>焉耳相引以名
相結以隱與其譽堯而非桀不如兩忘而閉
其所譽反無非傷也動無非邪也聖人躊躇
以與事以每成功柰何哉其<md:KR5c0051_SBCK_009-6b>載焉終矜爾宋
元君夜半而夢人被髮闚阿門曰予自宰路
之淵予爲清江使河伯之所漁者余且得予
元君覺使人占之曰此神龜也君曰魚者有
余且乎左右曰有君曰令余且會朝明日余
且朝君曰漁何得對曰且之網得白龜焉其

圓五尺吾曰獻若之龜龜至君再欲殺之再
欲活之心疑卜之曰殺龜以卜吉乃刳龜七
十二鑽而無遺<md:KR5c0051_SBCK_009-7a>筴仲尼曰神龜能見夢於元
君而不能避余且之網知能七十二鑽而無
遺筴不能避刳腸之患如是則知有所困神
有所不及也雖有至知萬人謀之<md:KR5c0051_SBCK_009-7b>魚不畏網
而畏鵜鶘去小知而大知明去善而自善矣
嬰兒生無石師而能言與能言者處也惠子
謂莊子曰子言無用莊子曰知無用而始可
與言用矣天地非不廣且大也人之所用容

足耳然則厠足而墊之致<md:KR5c0051_SBCK_009-8a>黄泉人尚有用乎
惠子曰無用莊子曰然則無用之爲用也亦
明矣莊子曰人有能遊且得不遊乎人而不
能遊且得遊乎夫流遁之志决絶之行噫其
非至知厚德之任與覆墜而<md:KR5c0051_SBCK_009-8b>不反火馳而不
顧雖相與爲君臣時也易世而無以相賤故
曰至人不留行焉夫尊古而卑今學者之流
也且以狶韋氏之流觀今之世夫孰能不波
唯至人乃能遊於世而不僻順人而不失已
彼教不學承意不<md:KR5c0051_SBCK_009-9a>彼目徹爲明耳徹爲聰鼻

徹爲顫口徹爲甘心徹爲知知徹爲德凡道
不欲壅壅則哽哽而不止則畛畛則衆害生
物之有知者恃息其不殷非天之罪天之穿
之日夜無降人則<md:KR5c0051_SBCK_009-9b>顧塞其寳胞有重閬心有
天遊室無空虚則婦姑勃磎心無天遊則六
鑿相攘大林丘山之善於人也亦神者不勝
德溢乎名名溢乎暴謀稽乎誸知出乎爭<md:KR5c0051_SBCK_009-10a>柴
生乎守官事果乎衆宜春雨日時草木怒生
銚鎒於是乎始修草木之到植者過半而不
知其然靜然可以補病眥𡟬可以休老寧可

以止遽雖然若是<md:KR5c0051_SBCK_009-10b>勞者之務也非佚者之所
未嘗過而問焉聖人之所以駴天下神人未
嘗過而問焉賢人所以駴世聖人未嘗過而問
焉君子所以駴國賢人未嘗過而問焉小人
所以合時君子未嘗過而問焉演門有親死
者以善毁爵爲官師其黨人毁而死者半<md:KR5c0051_SBCK_009-11a>堯
與許由天下許由逃之湯與務光務光怒之
紀他聞之帥弟子而踆於窾水諸侯吊之三
年申徒狄因以踣河筌者所以在魚得魚而
忘筌蹄者所以在兔得兔而忘蹄言者所以

在意得意而忘言吾安得夫忘言之人而與
之言哉
<md:KR5c0051_SBCK_009-11b>雜篇寓言第二十七
寓言十九重言十七巵言日出和以天倪<md:KR5c0051_SBCK_009-12a>寓
言十九藉外論之親父不爲其子媒親父譽
之不若非其父者也非吾罪也人之罪也與
己同則應不與己同則反同於己爲是之異
於己爲非之<md:KR5c0051_SBCK_009-12b>重言十七所以已言也是爲耆
艾年先矣而無經緯本末以期年耆者是非
先也人而無以先人無人道也人而無人道

是之謂陳人卮言日出和以天倪因以曼衍
所以窮年不言則齊齊<md:KR5c0051_SBCK_009-13a>與言不齊言與齊不
齊也故曰無言言無言終身言未嘗言終身
不言未嘗不言有自也而可有自也而不可
有自也而然有自也而不然惡乎然然於然
惡乎不然不然於不然惡乎可可於可惡乎
不可不可於不可物固有所然<md:KR5c0051_SBCK_009-13b>物固有所可
無物不然無物不可非巵言日出和以天倪
孰得其乆萬物皆種也以不同形相禪始卒
若環莫得其倫是謂天均天均者天倪也莊

子謂惠子曰孔子行年六十而六十化始時
所是卒而非之未知<md:KR5c0051_SBCK_009-14a>今之所謂是之非五十
九非也惠子曰孔子勤志服知也莊子曰孔
子謝之矣而其未之嘗言孔子云夫受才乎
大本復靈以生鳴而當律言而當法利義陳
乎前而好惡是非直服人之口而已矣<md:KR5c0051_SBCK_009-14b>使人
乃以心服而不敢蘁立定天下之定已乎已
乎吾且不得及彼乎曾子再仕而心再化曰
吾及親仕三釜而心樂後仕三千鍾不洎吾
心悲弟子問于仲尼曰若參者可謂無所縣<md:KR5c0051_SBCK_009-15a>

其罪乎曰旣已縣矣夫無所縣者可以有哀
乎彼視三釜三千鍾如觀雀蚊虻相過乎前
也顔成子游謂<md:KR5c0051_SBCK_009-15b>東郭子綦曰自吾聞子之言
一年而野二年而從三年而通四年而物五
年而來六年而鬼入七年而天成八年而不
知死不知生九年而大妙生有爲死也勸公
以其死也有自也而生<md:KR5c0051_SBCK_009-16a>陽也無自也而果然
乎惡乎其所適惡乎其所不適天有歷數地
有人據吾惡乎求之莫知其所終若之何其
無命也莫知其所始若之何其有命也有以

相應也若之何其無鬼邪無以相應也若之
何其有鬼邪<md:KR5c0051_SBCK_009-16b>衆罔兩問於影曰若向也俯而
今也仰向也括而今也被髮向也坐而今也
起向也行而今也止何也影曰叟叟也奚稍
問也予有而不知其所以予蜩甲也蛇蜕也
似之而非也火與日吾屯也陰與夜吾代也
彼<md:KR5c0051_SBCK_009-17a>吾所以有待邪而況乎以有待者乎彼來
則我與之來彼往則我與之往彼彊陽則我
與之彊陽彊陽者又何以有問乎陽子居南
之沛老聃西遊於秦邀於郊至於梁而遇老

子老子中道仰天而歎曰始以汝爲可教今
不可也陽子居不荅至舍進盥潄巾櫛脱履
户外膝行而前曰向者弟<md:KR5c0051_SBCK_009-17b>子欲請夫子夫子
行不間是以不敢今間矣請問其過老子曰
而睢睢盱盱而誰與居大白若辱盛德若不
足陽子居蹴然變容曰敬聞命矣其往也舍
者迎將其家公執席<md:KR5c0051_SBCK_009-18a>妻執巾櫛舍者避席煬
者避竈其反也舍者與之爭席矣
雜篇讓王第二十八
堯以天下讓許由許由不受又讓於子州支

父子州支父曰以我爲天子猶之可也雖然
我適有幽憂之病方且治之未暇治天下也
夫天下<md:KR5c0051_SBCK_009-18b>至重也而不以害其生又況他物乎
唯無以天下爲者可以託天下也舜讓天下
於子州支伯子州支伯曰予適有幽憂之病
方且治之未暇治天下也故天下大器也而
不以易生此有道者之所以異乎俗者也舜
以天下讓善卷善卷曰余立於宇宙之中冬
日衣皮毛夏日衣葛絺春耕種形足以勞動
秋收斂身足以休食日出而作日入而息逍

遥於天<md:KR5c0051_SBCK_009-19a>地之間而心意自得吾何以天下爲
哉悲夫子之不知余也遂不受於是去而入
深山莫知其處舜以天下讓其友石户之農
石户之農曰捲捲乎后之爲人葆力之士也
以舜之德爲未至也於是夫負妻戴携子以
入海終身不反也<md:KR5c0051_SBCK_009-19b>大王亶父居邠狄人攻之
事之以皮帛而不受事之以大馬而不受事
之以珠玉而不受狄人之所求者土地也大
王亶父曰與人之兄居而殺其弟與人之父
居而殺其子吾不忍也子皆勉居矣爲吾臣

與爲狄人臣奚以異且吾聞之不以所用養
害所養因杖筴而去之民相連而從之遂成
國於岐山之下<md:KR5c0051_SBCK_009-20a>夫大王亶父可謂能尊生矣
能尊生者雖貴富不以養傷身雖貧賤不以
利累形今世之人居高官尊爵者皆重失之
見利輕亡其身豈不惑哉越人三世弑其君
王子搜患之逃乎丹穴而越國無君求王子
搜不得從之丹穴王子搜不肯<md:KR5c0051_SBCK_009-20b>出越人薰之
以艾乘以玉輿王子搜援綏登車仰天而呼
曰君乎君乎獨不可以舍我乎王子搜非惡

爲君也惡爲君之患也若王子搜者可謂不
以國傷生矣此固越人之所欲得爲君也韓
魏相與爭侵地子華子見昭僖侯昭僖侯有
憂色<md:KR5c0051_SBCK_009-21a>子華子曰今使天下書銘於君之前書
之言曰左手攫之則右手廢右手攫之則左
手廢然而攫之者必有天下君能攫之乎昭
僖侯曰寡人不攫也子華子曰甚善自是觀
之兩臂重於天下也身亦重於兩臂韓之輕
於天下亦遠矣今之所爭者其輕於韓又遠
君固愁身傷生以憂戚不得也<md:KR5c0051_SBCK_009-21b>僖侯曰善哉

教寡人者衆矣未嘗得聞此言也子華子可
謂知輕重矣魯君聞顔闔得道之人也使人
以幣先焉顔闔守陋閶直布之衣而自飯牛
魯君之使者至顔闔自對之使者曰此顔闔
之家與顔闔對曰此闔之家也使者致幣顔
闔對曰恐聽者謬而遺使者罪不若審之使<md:KR5c0051_SBCK_009-22a>者還反審之復來求之則不得已故若顔闔
者眞惡富貴也故曰道之眞以治身其緒餘
以爲國家其土苴以治天下由此觀之帝王
之功聖人之餘事也非所以完身養生也今

世俗之君子多危身棄生以殉物豈不悲哉
凡聖人之動<md:KR5c0051_SBCK_009-22b>作也必察其所以之與其所以
爲今且有人於此以隨使之珠彈千仞之雀
世必笑之是何也則其所用者重而所要者
輕也夫生者豈特隨侯之重哉子列子窮容
貌有飢色客有言之於鄭子陽者曰列御寇
蓋有道之士也居君之國而窮君無乃爲不
好士乎<md:KR5c0051_SBCK_009-23a>鄭子陽即令官遺之粟子列子見使
者再拜而辭使者去子列子入其妻望之而
拊心曰妾聞爲有道者之妻子皆得佚樂今

有飢色君過而遺先生食先生不受豈不命
邪子列子笑謂之曰君非自知我也以人之
言而遺我粟至其罪我也又且以人之言此
吾所以不受也其卒民果作難<md:KR5c0051_SBCK_009-23b>而殺子陽楚
昭王失國屠羊說走而從於昭王昭王反國
將賞從者及屠羊說屠羊說曰大王失國說
失屠羊大王反國說亦反屠羊臣之爵禄已
復矣又何賞之有王曰强之屠羊說曰大王
失國非臣之罪故不敢伏其誅大王反國非
臣之功故不敢當其賞王曰見之屠羊說曰

楚國之法必有重賞大功而後得見今<md:KR5c0051_SBCK_009-24a>臣之
知不足以存國而勇不足以死寇吴軍入郢
說畏難而避寇非故隨大王也今大王欲廢
法毁約而見說此非臣之所以聞於天下也
王謂司馬子綦曰屠羊說居處卑賤而陳義
甚高子其爲我延之以三旌之位屠羊說曰
夫三旌之位吾知其貴於屠羊之肆也萬鍾
之禄<md:KR5c0051_SBCK_009-24b>吾知其富於屠羊之利也然豈可以貪
爵禄而使吾君有妄施之名乎說不敢當願
復反吾屠羊之肆遂不受也原憲居魯環堵

之室茨以生草蓬户不完桑以爲樞而甕牖
二室褐以爲塞上漏下濕匡坐而弦子貢乘
大馬<md:KR5c0051_SBCK_009-25a>中紺而表素軒車不容巷往見原憲原
憲華冠縱履杖藜而應門子貢曰嘻先生何
病原憲應之曰憲聞之無財謂之貧學而不
能行謂之病今憲貧也非病也子貢逡巡而
有愧色原憲笑曰夫希世而行比周而友學
以爲人教以爲己仁義之慝輿馬之飾憲不
忍爲也<md:KR5c0051_SBCK_009-25b>曾子居於衛緼袍無表顔色腫噲手
足胼胝三日不舉火十年不製衣正冠而纓絶

捉衿而<md:KR5c0051_SBCK_009-26a>肘見納履而踵决曳縱而歌商頌聲
若出金石天子不得臣諸侯不得友故養志
者忘形養形者忘利致道者忘心矣孔子謂
顔回曰回來家貧居卑胡不仕乎顔回對曰
不願仕回有郭外之田五十畒足以給飦粥
郭内之田十畝足以爲絲麻鼓琴足以自娛
所學夫子之道足以自樂也回不願仕孔子
愀然變容曰善哉回之意丘<md:KR5c0051_SBCK_009-26b>聞之知足者不
以利自累也審自得者失之而不懼行修於
内者無位而不怍丘誦之乆矣今於回而後

見之是丘之得也中山公子牟謂瞻子曰身
在江海之上心居乎魏闕之下柰何<md:KR5c0051_SBCK_009-27a>瞻子曰
重生重生則利輕中山公子牟曰雖知之未
能自胜也瞻子曰不能自勝則從神無惡乎
不能自勝而强不從者此之謂重傷重傷之
人無壽類矣魏牟萬乘之公子也其隱巖穴
也難爲於布衣之士雖未至乎道可謂<md:KR5c0051_SBCK_009-27b>有其
意矣孔子窮於陳蔡之間七日不火食藜羹
不糝顔色甚憊而弦歌於室顔回擇菜子路
子貢相與言曰夫子再逐於魯削迹於衛伐

樹於宋窮於商周圍於陳蔡殺夫子者無罪
藉夫子者無禁弦歌鼓琴未嘗絶音君子之
無恥也若此乎顔回無以應入<md:KR5c0051_SBCK_009-28a>告孔子孔子
推琴喟然而歎曰由與賜細人也召而來吾
語之子路子貢入子路曰如此者可謂窮矣
孔子曰是何言也君子通於道之謂通窮於
道之謂窮今丘抱仁義之道以遭亂世之患
其何窮之爲故自省而不窮於道臨難而不
失其德天寒旣至霜雪旣降吾是以知松栢
之茂也陳蔡之隘於丘其幸乎孔子削然<md:KR5c0051_SBCK_009-28b>反

琴而弦歌子路扢然執干而舞子貢曰吾不
知天之高也地之下也古之得道者窮亦樂
通亦樂所樂非窮通也道德於此則窮通爲
寒暑風雨之序矣故許由娛於潁陽而共伯
得乎<md:KR5c0051_SBCK_009-29a>丘首舜以天下讓其友北人無擇北人
無擇曰異哉后之爲人也居於畎畝之中而
遊堯之門不若是而已又欲以其辱行漫我
吾羞見之因自投清冷之淵<md:KR5c0051_SBCK_009-29b>湯將伐桀因卞
隨而謀卞隨曰非吾事也湯曰孰可曰吾不
知也湯又因務光而謀務光曰非吾事也湯

曰孰可曰吾不知也湯曰伊尹何如曰强力
忍垢吾不知其他也湯遂與伊尹謀伐桀尅
之以讓卞隨卞隨辭曰后之伐桀也謀乎我
必以我爲賊也勝桀而讓<md:KR5c0051_SBCK_009-30a>我必我爲貪也吾
生乎亂世而無道之人再來漫我以其辱行
吾不忍數聞也乃自投稠水而死湯又讓務
光曰知者謀之武者遂之仁者居之古之道
也吾子胡不立乎務光辭曰廢上非義也殺
民非仁也人犯其難我享其利非廉也吾聞
之曰非其義者不受其禄無道之世不踐其<md:KR5c0051_SBCK_009-30b>

土況尊我乎吾不忍乆見也乃負石而自沈
於廬水昔周之興有士二人處於孤竹曰伯
夷叔齊二人相謂曰吾聞西方有人似有道
者試往觀焉<md:KR5c0051_SBCK_009-31a>至於岐陽武王聞之使叔旦往
見之與盟曰加富二等就官一列血牲而埋
之二人相視而笑曰嘻異哉此非吾所謂道
也昔者神農之有天下也時祀盡敬而不祈
喜其於人也忠信盡治而無求焉樂與政爲
政樂與治爲治不以人之壤自成也不以人
之卑自高也不以遭峙自利也今周<md:KR5c0051_SBCK_009-31b>見殷之

亂而遽爲政上謀而下行貨阻兵而保威割
牲而盟以爲信揚行以悅衆殺伐以要利是
推亂以易暴也吾聞古之士遭治世不避其
任遇亂世不爲荀存今天下闇周德衰其並
乎周以塗吾身也不如避之以絜吾行二子
北至於首陽之山遂餓而死焉若伯夷叔齊
者其於富貴也荀可得已則必不賴高節戾
行獨樂其志<md:KR5c0051_SBCK_009-32a>不事於世此二士之節也
<md:KR5c0051_SBCK_009-32b>雜篇盜跖第二十九
孔子與柳下季爲友柳下季之弟名曰盜跖<md:KR5c0051_SBCK_009-33a>

盜跖從卒九千人橫行天下侵暴諸侯穴室
樞户驅人牛馬取人婦女貪得忘親不顧父
母兄弟不祭先祖所過之邑大國守城小國
入保萬民苦之孔子謂柳下季曰夫爲<md:KR5c0051_SBCK_009-33b>人父
者必能詔其子爲人兄者必能教其弟若父
不能詔其子兄不能教其弟則無貴父子兄
弟之親矣今先生世之才士也弟爲盜跖爲
天下害而弗能教也丘竊爲先生羞之丘請
爲先生往說之柳下季曰先生言爲人父者
必能詔其子爲人兄者必能教其弟若子不

聽父之詔弟不受兄之教雖今先生之辯將
柰之何哉且跖之爲人也心如湧泉意<md:KR5c0051_SBCK_009-34a>如飄
風强足以距敵辯足以飾非順其心則喜逆
其心則怒易辱人以言先生必無往孔子不
聽顔回爲馭子貢爲右往見盜跖盜跖乃方
休卒徒太山之陽膾人肝而餔之孔子下車
而前見謁者曰魯人孔丘聞將軍高義敬再
拜謁者謁者入通盜跖聞之大怒目如明星
髮<md:KR5c0051_SBCK_009-34b>上指冠曰此夫魯國之巧僞人孔丘非邪
爲我告之爾作言造語妄稱文武冠枝木之

冠帶死牛之脅多辭謬說不耕而食不織而
衣摇脣鼓舌擅生是非以迷天下之主使天
下學士不反其本妄作孝悌而徼倖於封侯
富貴者也子之罪大極重疾走歸不然我將<md:KR5c0051_SBCK_009-35a>以子肝益晝餔之膳孔子復通曰丘得幸於
季願望履幕下謁者復通盜跖曰使來前孔
子趨而進避席反走再拜盜跖盜跖大怒兩
展其足案劍瞋目聲如乳虎曰丘來前若所
言順吾意則生逆吾心則死孔子曰丘聞之
凡天下有三德生而長大美好無雙少長貴

賤見而皆悦之<md:KR5c0051_SBCK_009-35b>此上德也知維天地能辯諸
物此中德也勇悍果敢聚衆率兵此下德也
凡人有此一德者足以南面稱孤矣今將軍
兼此三者身長八尺二寸面目有光唇如激
丹齒如齊貝音中黄鍾而名曰盜跖丘竊爲
將軍恥不取焉將軍有意聽臣臣請南使吴
越北使齊魯東使宋衛西使晋楚使爲將軍
造大<md:KR5c0051_SBCK_009-36a>城數百里立數十萬户之邑尊將軍爲
諸侯與天下更始罷兵休卒收養昆弟共祭
先祖此聖人才士之行而天下之願也盜跖

大怒曰丘來前夫可規以利而可諫以言者
皆愚陋恒民之謂耳今長大美好人見而悦
之者此吾父母之遺德也丘雖不吾譽吾獨
不自知邪且吾聞之好面譽人者亦好背而
毁之今<md:KR5c0051_SBCK_009-36b>丘告我以大城衆民是於規我以利
而恒民畜我也安可乆長也城之大者莫大
乎天下矣堯舜有天下子孫無置錐之地湯
武立爲天子而後世絶滅非以其利大故邪
且吾聞之古者禽獸多而人民少於是民皆
巢居以避之晝拾橡栗暮栖木上故命之曰

有巢氏之民古者民不知衣服夏多積薪冬
則煬之故命之<md:KR5c0051_SBCK_009-37a>曰知生之民神農之世卧則
居居起則于于民知其母不知其父與麋鹿
共處耕而食織而衣無有相害之心此至德
之隆也然而黄帝不能致德與蚩尤戰於涿
鹿之野流血百里堯舜作立群臣湯放其主
武王殺紂自是之<md:KR5c0051_SBCK_009-37b>後以强凌弱以衆暴寡湯
武以來皆亂人之徒也今子修文武之道掌
天下之辯以教後世縫衣淺帶矯言僞行以迷
惑天下之主而欲求富貴焉盜莫大於子天

下何故不謂子爲盜丘而乃謂我爲盜跖子
以甘辭說子路而使從之使子路去其危冠
解其長劍而受教於子天下皆曰孔丘能止
暴禁非<md:KR5c0051_SBCK_009-38a>其卒之也子路欲殺衛君而事不成
身菹於衛東門之上是子教之不至也子自
謂才士聖人邪則再逐於魯削跡於衛窮於
齊圍於陳蔡不容身於天下子教子路菹此
患上無以爲身下無以爲人子之道豈足貴
邪世之所高莫若黄帝黄帝尚不能全德而
戰涿鹿之野流血百里堯不慈舜不孝禹偏<md:KR5c0051_SBCK_009-38b>

枯湯放其主武王伐紂文王拘姜里此六子
者世之所高也孰論之皆以利惑其眞而强
反其情性其行乃甚可羞也世之所謂賢士
伯夷叔齊伯夷叔齊辭孤竹之君而餓死於
首陽之山骨肉不葬鮑焦飾行非世抱木而
死申徒狄諫而不聽負石自投於河爲魚鼈
所食<md:KR5c0051_SBCK_009-39a>介子推至忠也自割其股以食文公文
公後背之子推怒而去抱木而燔死尾生與
女子期於梁下女子不來水至不去抱梁柱
而死此六子者無異於磔大流豕操瓢而乞

者皆離名輕死不念本養壽命者也<md:KR5c0051_SBCK_009-39b>世之所
謂忠臣者莫若王子比干伍子胥子胥沈江
比干剖心此二子者世謂忠臣也然卒爲天
下笑自上觀之至于子胥比干皆不足貴也
丘之所以說我者若告我以鬼事則我不能
知也若告我以人事者不過此矣皆吾所聞
知也今吾告子以人之情目欲視色耳欲聽
聲口欲察味志氣欲盈人上<md:KR5c0051_SBCK_009-40a>壽百歲中壽八
十下壽六十除病瘦喪死憂患其中開口而
笑者一月之中不過四五日而已矣天與地

無窮人死者有時操有時之具而託於無窮
之間忽然無異騏驥之馳過隙也不能悦其
志意養其壽命者皆非通道者也丘之所言
皆吾之所棄也亟去走歸無復言之子之道
狂狂伋伋詐巧虚僞事也非可以全眞也奚
足論哉<md:KR5c0051_SBCK_009-40b>孔子再拜趨走出門上車執轡三失
目芒然無見色若死灰據軾低頭不能出氣
歸到魯東門外適遇柳下季柳下季曰今者
闕然數日不見車馬有行色得微往見跖邪
孔子仰天而歎曰然柳下季曰跖得無逆汝

意若前乎孔子曰然丘所謂無病而自灸也
疾走料虎頭編虎須<md:KR5c0051_SBCK_009-41a>幾不免虎口哉子張問
於滿荀得曰盍不爲行無行則不信不信則
不任不任則不利故觀之名計之利而義眞
是也若棄名利反之於心則夫士之爲行不
可一日不爲乎滿荀得曰無恥者富多信者
顯夫名利之<md:KR5c0051_SBCK_009-41b>大者幾在無恥而信故觀之名
計之利而信眞是也若棄名利反之於心則
夫士之爲行抱其天乎子張曰昔者桀紂貴
爲天子富有天下今謂臧聚曰汝行如桀紂

則有怍色有不服之心者小人所賤也仲尼
墨翟窮爲匹夫今謂宰相曰子行如仲尼墨
翟則變容易色稱不足者士誠貴也故勢爲
天子未必貴也窮爲<md:KR5c0051_SBCK_009-42a>匹夫未必賤也貴賤之
分在行之美惡滿苟得曰小盜者拘大盜者
爲諸侯諸侯之門義士存焉昔者桓公小白
殺兄入嫂而管仲爲臣田成子常殺君竊國
而孔子受幣論則賤之行則下之則是言行
之情悖戰於胸中也不亦拂乎故書曰孰惡
孰美成者爲首不成者爲尾子張曰子不爲

行即將疏戚無倫貴<md:KR5c0051_SBCK_009-42b>賤無義長幼無序五紀
六位將何以爲别乎滿荀得曰堯殺長子舜
流母弟疏戚有倫乎湯放桀武王殺紂貴賤
有義乎王季爲適周公殺兄長幼有序乎儒
者僞辭墨者兼愛五紀六位將有别乎且子
正爲名我正爲利名利之實不<md:KR5c0051_SBCK_009-43a>順於埋不監
於道吾日與子訟於無約曰小人殉財君子
殉名其所以變其情易其性則異矣乃至於
棄其所爲而殉其所不爲則一也故曰無爲
小人反殉而天無爲君子從天之埋若枉若

直相而天極面觀四方與時消息若是若非
執而圓機獨成而意與道徘徊無轉而行無
成而義將失而所爲無赴<md:KR5c0051_SBCK_009-43b>而富無殉而成將
棄而天比干剖心子胥抉眼忠之禍也直躬
證父尾生溺死信之患也鮑子立乾申子不
自理廉之害也孔子不見母匡子不見父義
之失也此上世之所傳下世之所語以爲士
者正其言必其行故服其殃離其患也<md:KR5c0051_SBCK_009-44a>無足
問於知和曰人卒未有不與名就利者彼富
則人歸之歸則下之下則貴之夫見下貴者

所以長生安體樂意之道也今子獨無意焉
知不足邪意知而力不能行邪故推正不忘
邪知<md:KR5c0051_SBCK_009-44b>和曰今夫此人以爲與己同時而生同
郷而處者以爲夫絶俗過世之士焉是專無
主正所以覽古今之時是非之分也與俗化
世去至重棄至尊以爲其所爲也此其所以
論長生安體樂意之道不亦遠乎慘怛之疾
恬愉之安不<md:KR5c0051_SBCK_009-45a>監於體怵惕之恐欣歡之喜不
監於心知爲爲而不知所以爲是以貴爲天
子富有天下而不免於患也無足曰夫富之

於人無所不利窮美究勢至人之所不得逮
賢人之所不能及俠人之勇力而以爲威强
秉人之知謀以爲明察因人之德以爲賢良
非享國而嚴若君父且夫聲色滋味權勢之
於人心<md:KR5c0051_SBCK_009-45b>不待學而樂之體不侍象而安之夫
欲惡避就固不待師此人之性也天下雖非
我孰能辭之知和曰知者之爲故動以百姓
不違其度是以足而不爭無以爲故不求不
足故求之爭四處而不自以爲貪有餘故辭
之棄天下而不自以爲廉廉貪之實非以迫

外也及監之度勢爲天子而不以貴驕人富
有天下而不以財戲人計其患慮其反以爲<md:KR5c0051_SBCK_009-46a>害於性故辭而不受也非以要名譽也堯舜
爲帝而雍非仁天下也不以美害生也善卷
許由得帝而不受非虚辭讓也不以事害己
也此皆就其利辭其害而天下稱賢焉則可
以有之彼非以與名譽也無足曰必持其名
苦體絶甘約養以持生則亦乆病長阨而不
死者也知和曰平爲福有餘爲害者物莫不
然而財其甚者也今富人耳<md:KR5c0051_SBCK_009-46b>營鐘鼓管籥之

聲口嗛於芻豢醪醴之味以感其意遺忘其
業可謂亂矣侅溺於馮氣若負重行而上也
可謂苦矣貪財而取慰貪權而取竭靜居則
溺體澤則馮可謂疾矣爲欲富就利故滿若
堵耳而不知避且馮而不舍可謂辱矣財積
而無用服膺而不<md:KR5c0051_SBCK_009-47a>舍滿心戚醮求益而不止
可謂憂矣内則疑刦請之賊外則畏寇盜之
害内周樓疏外不敢獨行可謂畏矣此六者
天下之至害也皆遺忘而不知察及其患至
求盡性竭財單以反一日之無故而不可得

也故觀之名則不見求之利則不得繚意絶
體而爭此不亦感乎<md:KR5c0051_SBCK_010-1a>雜篇說剱
