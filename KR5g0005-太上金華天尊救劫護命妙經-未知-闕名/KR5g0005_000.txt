








太上金華天尊救劫護命妙經
金華天尊敕延眞救劫經至眞無極道虚皇
最上尊避隱恒救劫時因壬運興三昩九眞
相大洞起超明驅除凶悖氣眞道救群生劫
期生死㑹善惡運當分元皇玉帝勑較録普
天民善則超三界魔王來敬迎有過沉九地
萬劫歷幽㝠諸天同考較分毫無隱容時遇
清虚降捜究萬仙眞元華眞大道末劫小人
輕聰明頤者廢敬信遇之成青蓮栽滿地攀
採污泥中聖凡皆有分焉論貴何貧有縁須

敬授遇必證金身普天聞正道俱下寄凡塵
爭取金天號皆尋不壤因所以隂陽否天昏
地翳騰六洞精魔出九天祅怪生六合成既
濟水火自交并混混渾一體各各内尋眞火
煆眞精灼凶邪悖逆傾隂陽純粹子精燦結
眞人元一成舍利雜穢化爲塵其中靈應實
誅斬萬魔群七帝承元命軸關下紫庭破武
廉文禄巨貪爲帝眞五德眞光射妖魔自不
神霹靂南丹勝破軍北極眞西方白帝子東
界護生君中央天元號擊電滅祅氛天威同

太歲雷賁萬億神飛羽金身現躬鞭護吉人
天罡驅穢惡萬萬斬邪形武祖金華勑八卦
助神兵乾元坤應德震巽霹靂風艮壓祅魔
碎离燒百怪凶兊澤通萬里坎吉護天民天
罡并昊勑誦佩禍無因有縁人得遇急急速
勤行無縁必見毁准備化黄塵神應急如電
授者愼莫輕誦持心不退闔户見清平目前
壬辰道陸地得登雲愚迷全不悟毁謗妄招
凶執閉癡心客猶罪殢華文此是天元法萬
劫再難逢遇者超三界永不降凡塵生滅俱

無異方崇救劫經聞命無上語稽首禮慈尊
無礙無爲體坦蕩度刀兵
　稽首七元天星君　速來救劫護天民
　稽首破軍天星君　速來救劫護天民
　稽首天罡大星君　速來救劫護天民
　稽首霹靂大仙君　速來救劫護天民
　稽首庚辛白帝君　速來救劫護天民
　稽首壬癸黑帝君　速來救劫䕶天民
　稽首甲乙青帝君　速來救劫護天民
　稽首丙丁赤帝君　速來救劫護天民

　稽首中央黄帝君　速來救劫護天民
　稽首救劫衆將軍　速來救劫䕶天民
　稽首太歲保生兵　速來救劫䕶天民
　稽首五方雷賫將　速來救劫護天民
吾乃青蓮子元皇道祖孫天罡來扶我七帝
䕶吾身八卦爲神力萬禍化爲塵登山通猛
宇渡水引隂從出行天命護入陣九光軍順
我成眞道違我滅逆形急急金華勅
昊天玉皇文
太上金華天尊救劫䕶命妙經










