






<md:KR5c0065_SBCK_003-1a>
論德第三十八
上德不德上德謂太古無名號之君德大無
上故言上德也不德者言不以德教民因循
自然養人性命其德不見故言不德也是以
有德言其德合於天地和氣游衍民得以全
也下德不失德下德謂號謚之君德不及上
德故言下德也不失德者其德可見其功可
稱也是以無德以有名號及其身故上德無

爲言法道安靜無所改爲也而無以爲言無
以名號爲也下德爲之言爲教令施政事也
而有以爲言以爲己取名號也上仁爲之上
仁謂行仁之君其仁無上故言上仁也爲之
者爲仁恩也而無以爲功成事立無以執爲
上義爲之謂義以斷害也而有以爲動作以
爲己殺人以爲威賦下以自奉也上禮爲之
謂上禮<md:KR5c0065_SBCK_003-1b>之君其禮無上故言上禮爲之者言
爲禮制度序威儀也而莫之應言禮華盛實
衰盛僞煩多動則離道不可得應也則攘臂

而仍之言煩多不可應上下怨爭故攘臂相
仍引也故失道而後德言道衰而德化生也
失德而後仁言德衰而仁愛見也失仁而後
義言仁衰而義分明失義而後禮言義衰則
施禮聘行玉帛也夫禮者忠信之薄言禮廢
本治末忠信日以衰薄也而亂之首禮者賤
質貴文故正直日以少邪亂日以生前識者
道之華而愚之始不知而言知爲前識此人
失道之實得道之華人之愚暗之倡始是以
大丈夫處其厚大丈夫謂得道之君也處其

厚者謂處身於敦朴也不處其薄不處身違
道爲世煩亂也居其實處忠信也不居其華
不尚言也故去彼取此去彼華薄取此實厚
法本第三十九<md:KR5c0065_SBCK_003-2a>昔之得一者昔往也一無爲道之子也天得
一以清地得一以寧言天得一故能垂象清
明地得一故能安靜不動摇神得一以靈言
神得一故能變化無爲谷得一以盈言谷得
一故能盈滿不枯竭也萬物得一以生言萬
物皆須道以生成也侯王得一以爲天下正

言侯王得一故能爲天下平正其致之致戒
也謂下六事也天無以清將恐裂言天當以
陰陽施張晝夜更用不可但欲安靜無已時
恐發裂不爲天也地無以寧將恐發言地當
有高下剛柔氣節五行不可但欲安靜無已
時恐發泄不爲地也神無以靈將恐歇言神
當有王相死囚休廢不可但欲靈無已時將
恐靈歇不爲神也谷無以靈將恐竭言谷當
有盈縮虚實不可但欲盈滿無已時將恐枯
竭不爲谷也萬物無以生將恐滅言萬物當

隨時生死不可但欲生無已時將滅亡不爲
物也侯王無以貴高將恐蹶言侯王當屈己
以下於<md:KR5c0065_SBCK_003-2b>人汲汲求賢不可但欲貴高於人將
顛蹶失其位也故貴必以賤爲本言必欲尊
貴當以薄賤爲本若禹稷躬稼舜陶河濱周
公下白屋高必以下爲基言必欲尊貴當以
下爲本基猶築墻造功因卑成高下不堅固
後必傾危是以侯王自謂曰孤寡不穀孤寡
喻孤獨不穀喻不能如車轂爲衆輻所凑也
此其以賤爲本耶言侯王至尊貴能以孤寡

自稱言以賤爲本以曉於人也非乎嗟歎之
辭故致數車無車致就也言人就車數之爲
輻爲輪爲轂爲轝無有名車者故成爲車以
喻王侯不以尊號自名故能成其貴也不欲
碌碌如玉落落如石碌碌喻少落落喻多玉
少故貴石多故賤言人不欲如玉爲人所貴
如石爲人所賤當處其中
去用第四十
反者道之動反本也本者道之所以動動生
萬物背之則亡弱者道之用柔弱者道之所

常用也故能長乆也天下萬物生之於有萬
物皆從天地生天地有形位故言生於有有
生於無<md:KR5c0065_SBCK_003-3a>天地神明蜎飛蠕動皆從道生道無
形故言生於無也此言本勝於華弱勝於强
謙虚勝於盈滿
同異第四十一
上士聞道勤而行之上士聞道自勤苦竭力
行之也中士聞道若存若亡中士聞道治身
以長存治國以太平欣然而存之退見財色
榮譽惑於情欲而復亡之矣下士聞道大笑

之下士貪狠多欲見道柔弱謂之恐懼見道
質朴謂之鄙陋故大笑之矣不笑不足以爲
道不爲下士所笑不足以多爲道故建言有
之建設也設言以有道當如下句也明道若
昧明道之人若暗昧無所見知也進道若退
進取道者若退不及夷道若類夷平也大道
之人不自殊别若多比類上德若谷上德之
人若深谷不恥垢濁也大白若辱大潔白之
人若汙辱不自彰顯廣德若不足德行廣大
之人若頑愚不足建德若偷建設道德之人

若可偷引使空虚也質眞若渝<md:KR5c0065_SBCK_003-3b>質朴之人若
五色有渝淺不明大方無隅大方正之人無
委曲廉隅大器晚成大器之人若九鼎瑚璉
不可卒成大音希聲大音猶雷霆待時而動
喻常愛氣希言也大象無形大法象之人質
朴無形容道隱無名道潜隱伏人無能指名
夫唯道善貸且成成就也言道善禀貸人精
氣且成就之
道化第四十二
道生一道始所生者一也一生二一生陰與

陽二生三陰陽生和氣清濁三氣分爲天地
人也三生萬物天地人共生萬物也天施地
化人長養之萬物負陰而抱陽萬物無不背
陰而向陽回心而就日者也冲氣以爲和萬
物之中皆有元氣得以和柔若胸中有藏骨
中有髓草木中有空虚和氣潜通故得長生
也人之所惡唯孤寡不穀而王公以爲稱孤
寡不穀者不祥之名也而王公以爲稱處謙
卑法空虚和柔也故<md:KR5c0065_SBCK_003-4a>物或損之而益引之不
得推之必還或益之而損夫增高者致崩貪

富貴者致患人之所教謂衆人所教去弱爲
强去柔爲剛我亦教之言我衆人去强爲弱
去剛爲柔也强梁者不得其死强梁者爲不
信玄妙背叛道德不從經教尚勢任力也云
不得其死者謂天所絶兵刃所加王法所殺
不得以壽命死吾將以爲教父父始也老子
以强梁之人爲教戒之始也
偏用第四十三
天下之至柔馳騁天下之至堅至柔者水至
剛者金石水能貫堅入剛無所不通無有入

於無間夫言無有者道也道無形質故能出
入無間通於神明濟於羣生也吾是以知無
爲之有益吾見道之無爲而萬物自化成也
是以知無爲之有益於人不言之教法道不
言師之於身無爲之益法道無爲治身則有
益於精神治國則有益於萬民不勞煩也<md:KR5c0065_SBCK_003-4b>天
下希及之天下人主也希能有及道之無爲
無爲之治治身治國也
立戒第四十四
名與身孰親名遂身必退也身與貨孰多財

多則害身也得與亡孰病好於利則病於行
也甚愛必大費甚愛色者費精神也甚愛財
者遇禍患也所愛者少所亡者多故言大費
者也多藏必厚亡生多藏於府庫死多藏於
丘墓生有攻劫之憂死有掘發之患知足不
辱知足之人絶利去欲不辱於身知止不殆
知可止則須止乃財利不累於身心聲色不
亂於耳目則終身不危殆可以長乆人能知
於止足則福禄在於己治身者神不勞治國
者民不擾故能長久

洪德第四十五
大成若缺謂道德大成之君若缺者滅名藏
譽如毁缺不備其用不弊其用心如此則無
弊盡之時大盈若冲謂道德大盈滿之君如
冲者貴不敢驕富不敢奢其用<md:KR5c0065_SBCK_003-5a>不窮其用心
如此則無窮盡時大直若屈大直謂修道法
度正直如一也如屈者不與俗人爭如可屈
折也大巧若拙大巧謂多才術也如拙者亦
不敢見其能大辯若訥大辯者智無疑如訥
者口無辭躁勝寒勝極也春夏陽氣躁疾於

上萬物盛大極則寒寒則零落散亡也言人
不當剛躁也靜勝熱秋冬萬物靜於黄泉之
下極則熱熱者生之源也清靜以爲天下正
能清能靜則爲天下之長持正則無終已時
也
儉欲第四十六
天下有道謂人主有道却走馬以糞糞者糞
田也兵甲不用却走馬以治農田也治身者
却陽精以糞其身也天下無道謂人主無道
也戎馬生於郊戰伐不止戎馬生於郊境之

上乆不還罪莫大於可欲好色淫欲禍莫大
於不知足富貴不能自知禁止咎莫大於欲
得欲得人物利且貪也故知<md:KR5c0065_SBCK_003-5b>足之足守眞根
也常足矣謂無有欲心
鑒遠第四十七
不出户以知天下聖人不出户以知天下者
以己身知人身以己家知人家所以見天下
也不窺牖見天道天道與人道同天人相通
精氣相貫人君清靜天氣自正人君多欲天
氣煩濁吉凶利害皆由於己者也其出彌遠

其知彌少謂去其家觀人家去其身觀人身
所觀益遠所見益少是以聖人不行而知聖
人不上天不入淵能知天下者以心知之也
不見而名上好道下好德上好武下好力聖
人原小而知大察内而知外也不爲而成上
好無爲則下無事家給人足萬物自化也
忘知第四十八
爲學日益謂政教禮樂之學也日益者情欲
文飾日以益多爲道日損道謂自然之道<md:KR5c0065_SBCK_003-6a>日
損者情欲文飾日以銷損損之又損損之損

情欲也又損之者所以漸去之也以至於無
爲當恬淡如嬰兒無所造爲無爲而無不爲
情欲斷絶德與道合則無所不施無所不爲
也取天下常以無事取治也治天下當以無
事不當勞煩也及其有事不可以取天下及
其好有事則政教煩民不安故不足以治天
下
任德第四十九
聖人無常心聖人重改更貴因循若似無心
也以百姓心爲心百姓心之所便因而從之

善者吾善之百姓爲善聖人因而善之不善
者吾亦善之百姓雖有不善者聖人化之使
善也德善百姓德化聖人爲善信者吾信之
百姓爲信聖人因而信之不信者吾亦信之
百姓爲不信聖人化之使信也德信百姓德
化聖人爲信聖人在天下怵怵聖人在天下
怵怵常恐懼富貴不敢驕奢爲<md:KR5c0065_SBCK_003-6b>天下渾其心
言聖人爲天下百姓渾濁其心若愚暗不通
百姓皆注其耳目注用也百姓皆用其耳目
爲聖人視聰也聖人皆孩之聖人愛念百姓

如嬰孩赤子長養之而不責望其報
貴生第五十
出生入死出生謂情欲出於五内魂定魄靜
故生也入死謂情欲入胸臆精神勞惑故死
也生之徒十有三死之徒十有三言生死之
類各十有三謂九竅四關也其生也目不妄
視耳不妄聽鼻不妄香臭口不妄言味手不
妄持足不妄行精不妄施其死反是人之生
動之死地十有三人之求生動作反之十有
三死地也夫何故問何故動之死地也以其

生生之厚也所以動之死地也以其求生太
厚違道忤天妄行於己蓋聞善攝生者攝養
也陸行不遇兕虎自然遠避害不干也入<md:KR5c0065_SBCK_003-7a>軍
不被甲兵不好戰以殺人兕無所投其角虎
無所措其爪兵無所容其刃養生之人虎兕
無由傷兵刃無從加也夫何故問虎兕兵甲
何故不害之以其無死地以其不犯十三之
死地言神明營護之兵兕不敢害
養德第五十一
道生之道生萬物德畜之德一也一主布氣

而畜養物形之一爲萬物設形象也勢成之
一爲萬物作寒暑之勢以成之是以萬物莫
不尊道而貴德道德所爲莫不盡驚動而尊
敬道之尊德之貴夫莫之命而常自然道一
不命召萬物而常自然應之如影響故道生
之德畜之長之育之成之熟之養之覆之道
生於萬物非但生而已乃復長養成熟覆育
全其性命人君治國治身亦當如是也生而
不有道生萬物不有<md:KR5c0065_SBCK_003-7b>所取以爲利用爲而不
恃道所施爲不恃望其報也長而不宰道長

養萬物不宰害以爲利是謂玄德道之所行
恩德玄暗不可得見
歸元第五十二
天下有始始者道也以爲天下母道爲天下
萬物之母也既知其母復知其子子一也既
知道已當復知一既知其子復守其母既知
其一當復守道反無爲也没身不殆不危殆
也塞其兊兊目也目不妄視閉其門門口也
使口不妄言終身不勤人當塞目不妄視閉
口不妄言則身不勤苦開其兊開其目視情

欲濟其事濟益也益情欲之事終身不救禍
亂成也見小曰明萌牙未動禍亂未見爲小
昭然獨見爲明守柔曰强守柔弱曰以强大
也用其光用其目光於外視時世之利害也
復歸其明言復反其光明於内無使精神泄
也無遺身殃内視<md:KR5c0065_SBCK_003-8a>全神不爲漏失是謂習常
人能行此是謂習修常道
益證第五十三
使我介然有知行於大道介大也老子疾時
王不行大道故設言使我介然有知於政事

我則行於大道躬行無爲之化也唯施是畏
唯獨也獨畏有所施爲失道意欲賞善僞善
生欲信忠恐詐忠起也大道甚夷夷平易也
而民好徑徑邪不平正也大道甚平易而民
好從邪徑也朝甚除高臺榭宫室修田甚蕪
農事廢不耕治而失時也倉甚虛五穀傷害
國無儲也服文彩好僞飾貴外華帶利劍尚
剛强武且奢厭飲食財貨有餘多嗜欲無足
時也是謂盜誇百姓不足而君有餘者是由
劫盜以致服飾持行誇人不知身死家破親

戚并隨也盜誇非道也哉君所行如是此非
道復言也哉者傷痛之辭
修觀第五十四<md:KR5c0065_SBCK_003-8b>善建者不拔建立也善以道立身立國者不
可得引而拔之善抱者不脱善以道抱精神
者終不可拔引解脱子孫祭祀不輟爲人子
孫能修道如是長生不死世世以乆祭祀先
祖宗廟無絶時修之於身其德乃眞修道於
身愛氣養神益壽延年其德如是乃爲眞人
也修之於家其德乃餘修道於家父慈子孝

兄友弟順夫信妻正其德如是乃有餘慶及
於來世子孫也修之於郷其德乃長修道於
郷尊敬長老愛養幼少教誨愚鄙其德如是
乃無不覆及也修之於國其德乃豐修道於
國則君聖臣忠仁義自生禮樂自興政平無
修其德如是乃爲豐厚也修之於天下其德
乃普人主修道於天下不言而化不教而治
下之應上如影響其德如是乃可以爲普博
也故以身觀身以修道之身觀不修道之身
孰亡孰存也以家觀家以修道之家觀不修

道之家也以郷觀郷以修道之郷觀不修道
之郷以國觀國以修道之國觀不修道之國
以天下觀<md:KR5c0065_SBCK_003-9a>天下以修道之主觀不修道之主
也吾何以知天下之然哉以此老子言我何
以知天下修道昌背道亡以此五事觀而知
之
玄符第五十五
含德之厚謂含懷進德之厚者比於赤子神
明保祐含德之人若父母之於赤子也毒蟲
不螫蜂蠆蛇𧈭不螫猛獸不據攫鳥不搏赤

子不害於物物不害之故太平之世人無貴
賤皆有仁心有剌之物還反其本有毒之蟲
不傷於人骨弱筋柔而握固赤子筋骨柔弱
而持物堅固以其意專而心不移也未知牝
牡之合而䘒作精之至也赤子未知男女之
合會而陰作怒者由精氣多之所致終曰號
而嗌不嗄和之至赤子從朝至暮啼號聲不
變易者和氣多所致也知和曰常人能知和
氣之柔弱有益於人者則爲知道之常也知<md:KR5c0065_SBCK_003-9b>常曰明人能知道之常行則日以明達於玄

妙益生曰祥祥道也言益生欲自生日以長
大也心使氣曰强心當專一和柔而神氣實
内故形柔而反使妄有所爲則和氣去於中
故形體日以剛强
玄德第五十六
物壯則老謂之不道萬物壯極則枯老也老
則不得道也不道早已不得道者早已死亡
知者不言知者貴於行道不貴於言言者不
知多言多患駟不及舌塞其兊閉其門塞閉
之者欲絶其源挫其鋭情欲有所鋭爲者當

念道無爲以挫止之解其紛紛結恨不休也
當念道之淡薄以解釋和其光雖有獨見之
明當和之使闇昧不使曜亂同其塵不當自
殊别也是謂玄同玄天也人能行此上事是
謂與天同道故不可得而親不以榮譽爲樂
同立而哀亦不可得而疏志靜無欲與人無
怨不可<md:KR5c0065_SBCK_003-10a>得而利身不欲富貴口不欲五味亦
不可得而害不與貪爭利不與勇爭氣不可
得而貴不爲亂世主不處闇君位亦不可得
而賤不以乘權而驕不以失志爲屈故爲天

下貴其德如此天子不得臣諸侯不得屈與
世浮沉容身避害故爲天下之貴以正治國
以至也天使正身之人使至有國也以奇用
兵奇詐也天使詐僞之人使用兵也以無事
取天下以無事無爲之人使取天下爲之主
吾何以知天下之然哉以此此今也老子言
何以知天意然哉以今日所見知之也
淳風第五十七
天下多忌諱而民彌貧天下謂人主也忌諱
者防禁也令煩則姦生禁多則下詐相殆故

貧民多利器國家滋昏利器者權也民多權
則視者眩於目聽者惑於耳上下不親故國
家昏亂人多技巧奇物滋起人謂人君百里
諸侯也多招技巧謂刻畫宫觀雕琢章服奇
物滋起下則化上飾金鏤玉文繡采色日以
滋<md:KR5c0065_SBCK_003-10b>甚也法物滋彰盜賊多有法物好物也珍
好之物滋生彰著則農事廢飢寒近至故盜
賊多有故聖人云我無爲而民自化聖人言
我修道承天無所改作而民自化成我好靜
而民自正聖人言我好安靜不言不教民皆

自忠正也我無事而民自富無徭役徵召之
事民安其業故皆自富也我無欲而民自樸
我常無欲去華文微服飾民則隨我質樸我
無情而民自清聖人言我修道眞絶去六情
而民隨我而清
順化第五十人
其政悶悶其政弘大悶悶昧昧似若不明其
民醇醇政教弘大故民醇醇富厚相親睦也
其政察察其政教疾隱言决於口聽决於耳
也其民缺缺政教煩疾民不聊生故缺缺日

以疏薄禍兮福之所倚倚因也夫福因禍而
生人能遭禍而悔過責己修善行道則禍去
福來福兮禍之所伏禍伏匿於福中人得福
而爲驕恣則福去禍來孰知<md:KR5c0065_SBCK_003-11a>其極禍福更相
孰能知其窮極也其無正無不也謂人君不
正其身其無國也正復爲奇奇詐也人君不
正雖正復化下爲詐善伏爲訞善人皆復化
上爲訞祥也人之迷其固日乆言人君迷惑
失正以來其日固乆是以聖人方而不割聖
人行方正者欲以率下不以割截人廉而不

害聖人廉清欲以化民不以傷害人也今則
不然正己以害人也直而不肆肆申也聖人
雖直曲己從人不自申也光而不耀聖人雖
有獨見之明常如暗昧不以耀亂人
守道第五十九
治人謂人君欲治理人民事天事用也當用
天道順四時莫若嗇嗇愛也治國者當愛民
財不爲奢泰治身者當愛精氣而不爲放逸
夫唯嗇是謂早服早先也服得也夫獨愛民
財愛精氣則能先得天道也早服謂之重積

德先得天道是謂重積德於<md:KR5c0065_SBCK_003-11b>己也重積德則
無不剋剋勝也重積德於己則無不勝無不
剋則莫知其極無不剋勝則莫有知己德之
窮極莫知其極可以有國莫知己德有極則
可以有社稷爲民致福有國之母可以長久
國身同也母道也人能保身中之道使精氣不
勞五神不苦則可以長久是謂深根固蒂人
能以氣爲根以精爲蒂如樹根不深則拔蒂
不堅則落言當深藏其氣固守其精使無漏
泄長生乆視之道深根固蒂者乃長生乆視

之道




道德眞經註卷之三



道德眞經註卷之四知四
河上公章句
居位第六十
治大國若烹小鮮鮮魚也烹小魚不去腸不
去鱗不敢撓恐其糜也治國煩則下亂治身
煩則精散以道蒞天下其鬼不神以道德居
位蒞天下則鬼<md:KR5c0065_SBCK_003-12a>不敢見其精神以犯人非其
神不傷人聖人亦不傷人非鬼神不能傷害
於人以聖人在位不敢傷人故鬼神不敢干
人夫兩不相傷鬼與聖人俱不相傷故德交

歸焉夫兩不相傷人得治於陽鬼得治於陰
人得全人性命鬼得保其精神故交歸焉
謙德第六十一
大國者下流治大國如江海者下流不逆細
微天下之交大國天下之士民之所交會天
下之牝牝者陰類也柔謙和而不倡也牝常
以靜勝牡女所以能屈於男陰勝陽以安靜
不先求之以靜爲下陰道以安故大國以下
小國則取小國能謙下之則常有之小國以
下大國則聚大國此言國無小大能執謙畜

人則無過生故或下以<md:KR5c0065_SBCK_003-12b>取或下以聚下者謂
大國以下小國小國以下大國更以義相取
也大國不過欲兼畜人大國不失下則兼并
小國而牧畜之小國不過欲入事人欲爲臣
僕夫兩者各得其所欲故大者宜爲下大國
小國各欲得其所欲大國尤宜謙下也
爲道第六十二
道者萬物之奥奥藏也道以萬物之藏無所
不容也善人之寳善人以道爲身之寳不敢
違也不善人之所保道者不善人之所保倚

也遭患逢急猶能知自悔卑柔也美言可以
市美言可以市者夫市交易而退不相宜售
善言美語求者欲疾得賣者欲疾售尊行可
以加人加别也人有尊貴之行可以别異於
凡人未足以尊道人之不善何棄之有人雖
不善當以道化之蓋三皇之前無有棄民德
化淳也故立天子<md:KR5c0065_SBCK_003-13a>置三公欲使教化不善之
人雖有拱璧以先駟馬不如坐進此道雖有
美玉以先駟馬而至不如坐進此道也古之
所貴此道者何不日求以得古之所以貴此

道者不日日遠行求索近得之於身有罪以
免耶有罪者謂遭亂世暗君妄行刑誅修道
則可以解死厄免於衆耶故爲天下貴道德
洞遠無不覆濟全身治國恬然無爲故可以
爲天下貴
恩始第六十三
爲無爲因成修故無所改作事無事預設備
除煩省事味無味深思遠慮味道意也大小
多少陳其戒令也欲大反小欲多反少自然
之道也報怨以德修道行善絶禍於未萌也

圖難於其易難事當於易時未及成也爲大
於其細欲爲大事必作於小禍亂從小來也
天下難事必作於易天下大事必作於<md:KR5c0065_SBCK_003-13b>細是
以大人終不爲大處謙虚也故能成其大天
下共歸之也夫輕諾必寡信不重言也多易
必多難不愼患也是以聖人猶難之聖人動
作擧事猶進退重難之欲塞其故源也故終
無難聖人終身無患難之事由避害深也
守微第六十四
其安易持治身治國安靜者易守持其未兆

易謀情欲禍患未有形兆時易謀止也其脆
易破禍亂未至萌情欲未見於色如脆弱易
破除也其微易散其未彰著微小易散去也
爲之於未有欲有所爲當於未有萌芽之時
塞其端治之於未亂治身治國於未亂之時
當預閉其門合抱之木生於毫末從小成大
九層之臺起於累土從卑至高千里之行始
於足<md:KR5c0065_SBCK_003-14a>下從近至遠爲者敗之有爲於事廢於
自然有爲於義廢於仁有爲於色廢於精神
也執者失之執利遇患執道全身堅持不得

推讓還及聖人無爲故無敗聖人不爲文華
不爲己利不爲殘賊故無壞敗無執故無失
聖人有德以教愚有財以與貧無所執藏故
無所失於人民之從事常於幾成而敗之從
爲也民之爲事常於功德幾成而貪位好名
而奢泰盈滿而自敗之也愼終如始則無敗
事終當如始不致懈怠是以聖人欲不欲聖
人欲人所不欲也人欲彰顯聖人欲韜光人
欲文飾聖人欲質朴人欲於色聖人欲於德
不貴難得之貨聖人不眩晃爲服玩不賤石

貴玉也學不學聖人學人所不能學人學智
詐聖人學自然人學治世聖人學治身守道
眞也復衆人之所過衆人學問皆反也過本
爲末過實爲華復之者使反本實者也以輔
萬物之自然教人反本實者欲以輔助萬物
自然之而不敢爲聖人動作因循不敢<md:KR5c0065_SBCK_003-14b>有所
造爲恐離本也
淳德第六十五
古之善爲道者說古之善以道治身及治國
者非以明民不以道教民明智巧詐也將以

愚之將以道德教民使質朴不詐僞民之難
治以其智多民之不可治理者以其智太多
必爲巧僞以智治國國之賊使智惠之人理
國之政事必遠道德妄作禍福而爲國之賊
也不以智治國國之福不使智惠之人治國
之政事則民守正直不爲邪飾上下相親君
臣同力故爲國之福也知此兩者亦楷式兩
者謂智不智也常能知智者賊不智者福是
治身治國之法式也常知楷式是謂玄德玄
天也能知治身治國之法式是謂與天同德

也玄德深矣遠矣玄德之人深不可測遠不
可極也與物反矣玄德之人與萬物反異萬
物欲益己玄德欲施與人也然後乃至大順
玄德與萬物反異故能至大順大順者天理
也
後己第六十六<md:KR5c0065_SBCK_003-15a>江海所以能爲百谷王者以其善下之江海
以卑下故衆流歸之若民歸就於王也故能
爲百谷王直以就下故能爲百谷王是以聖
人欲上民欲在民之上也必以言下之法江

海處謙虚欲先民欲在民之前也必以身後
之先人而後己也是以聖人處民上而不重
聖人在民上爲主不以尊貴虐下故民戴仰
不以爲重處前而民不害聖人在民前不以
光明蔽後民親之若父母無有傷害之心是
以天下樂推而不厭聖人恩深愛厚視民如
赤子故天下樂共推進以爲主無有厭之也
以其不爭天下無厭聖人之時是由聖人不
與人爭先後也故天下莫能與之爭言人皆
爭於有爲無有爭於無爲也

三寳第六十七
天下皆謂我大似不肖老子言天下皆謂我
德大我則佯愚似不肖夫唯<md:KR5c0065_SBCK_003-15b>大故似不肖夫
自名德大者爲身之害故佯愚似若不肖無
所分别無所割截不賤人而自貴若肖乆矣
肖善謂辯惠也若大辯惠之人身自高貴行
察察之政所從來乆矣其細也夫言辯惠者
唯如小人非長者我有三寳持而保之老子
言我有三寳抱持而保倚之一曰慈愛百姓
如赤子二曰儉賦歛若取之於己也三曰不

敢爲天下先執謙退不爲倡始也夫慈故能
勇先以仁慈故乃勇於忠孝儉故能廣天子
身能節儉故民日用廣矣不敢爲天下先故
能成器長成器長謂得道人也我能爲道人
之長也今舍其慈且勇今世人舍慈仁但爲
勇武舍其儉且廣舍其儉約但爲奢泰舍其
後且先舍其後己但務先人死矣所行如此
動入死道夫慈以戰則勝以守則固夫慈仁
者百姓親附並心一意故以戰則勝敵以守
衛則堅固天將救之以善以慈衛之天將救

助善人必與慈仁之性使能自營助也<md:KR5c0065_SBCK_003-16a>配天第六十八
古之善爲士者不武言貴道德不好武力善
戰者不怒善以道戰者禁邪於心胸絶禍於
未萌無所誅怒也善勝敵者不與爭善以道
勝敵者附近以仁來遠以德不與敵爭而敵
自服善用人者爲下善用人自輔者當爲人
執謙下是謂不爭之德謂上文爲之下也是
乃不與人爭鬥乃是道德是謂用人之力能
身爲人下是謂用人之力也是謂配天能行

此者德配天也古之極也是乃古之極要道
也
玄用第六十九
用兵有言陳用兵之道老子疾時用兵故託
己設其義吾不敢爲主主先也我不敢先擧
兵而爲客客者和而不倡兵當承天而後動
不敢進寸而退尺侵人境界利人財寳爲進
閉門守城爲退也是謂行無行彼遂不止爲
天下賊雖行誅之不行執也<md:KR5c0065_SBCK_003-16b>攘無臂雖有大
怒者無臂可攘仍無敵雖欲行仍引之心若

無敵可仍執無兵雖欲執持之若無兵刃可
持用也何者傷彼之民罹罪於天遭於不道
之君愍忍傷喪之痛也禍莫大於輕敵夫禍
亂之害莫大於欺輕敵家侵取不休輕戰而
貪財寳也輕敵幾喪吾寳幾近也寳身也輕
欺敵家近喪身也故抗兵相加兩敵戰也則
哀勝也已哀者慈仁士卒不遠於己
知雖第七十
吾言甚易知甚易行老子言吾所省而易知
約而易行也天下莫能知莫能行人不好柔

弱而好剛强言有宗事有君我所言有宗祖
根本事有君臣上下世人不知者非我之無
德心與我反也夫唯無知是以不我知夫唯
世人之無知者是我道德之暗昧不見於外
窮微極妙故無知也知我者希則我者貴希
少也<md:KR5c0065_SBCK_003-17a>唯達道者乃能知我故爲貴是以聖人
被褐懷玉被褐者薄外也懷玉者厚内匿寳
藏德不以示於人也
知病第七十一
知不知上知道而言不知德之上不知知病

不知道而言知德之病也夫唯病病是以不
病聖人無此强知之病者以其苦衆人有此
病聖人不病以其病病是以不病以此悲人
故不自病云聖人懷通達之知託於不知者
欲使天下質朴中正各守純性小人不知道
意而妄行强知之事以自顯著内傷精神减
壽消年
愛已第七十二
民不畏威則大威至矣威害也人不畏小害
則大害至畏死亡也畏之者當保養精神承

天順地無狹其所居謂人心藏神常當安柔
不當急狹無厭其所生人所<md:KR5c0065_SBCK_003-17b>以生者以有精
神託空虚喜清靜飲食不節忽道念色邪僻
滿腹爲此伐命散神也夫唯不厭是以不厭
夫唯獨不厭精神之人洗心垢濁恬泊無欲
則精神居之而不厭是以聖人自知自知己
之得失不自見不自顯見德美於外而藏之
於内自愛自愛其身以保精氣不自貴不自
貴高榮名於世故去彼取此去彼自見自貴
取此自知自愛

任爲第七十三
勇於敢則殺勇於敢有爲則殺其身也勇於
不敢則活勇於不敢有爲則活其身知此兩
者謂敢與不敢也或利或害活身爲利殺身
爲害天之所惡惡有爲也孰知其故誰能知
天意之故不犯之也是以聖人猶難之言聖
人明德猶難於勇敢况無聖人之德而能行
之乎天之道不爭而善勝天不與人爭貴賤
而人自畏之不言而善應天不言萬物自動
以應時不召而自來<md:KR5c0065_SBCK_003-18a>天不呼召萬物皆自負

陰而向陽也繟然而善謀繟寬也天道雖寬
博善謀慮人事修善行惡各蒙其報天網恢
恢疏而不失天之羅網恢恢甚大雖則疏遠
若司察人善惡無所失也
制惑第七十四
民不畏死治國者刑罰深酷民無即生故不
畏死也治身者若嗜欲傷神食財喪身民不
知所畏也奈何以死懼之人君當寬刑罰人
去其情欲奈何設刑法以死懼之若使民常
畏死當除己之殘刻教民之去利欲而爲奇

者吾得執而殺之孰敢以道教而民不徙反
爲奇巧乃應王法執而殺之誰敢有犯者老
子傷時王不先以道德化人而先以刑罰者
也常有司殺者司殺者謂天居高臨下司察
人之過天網恢恢疏而不失者是夫代司殺
者是謂代大匠斲天道至明司察有常猶春
生夏長秋收冬藏斗杓運以節行之人君欲
代殺之是猶拙夫代大匠斲木乃勞而無功
也夫代大匠斲者希有不傷其手矣人君<md:KR5c0065_SBCK_003-18b>行
刑罰猶拙夫代大匠斲木也必方圓不得其

理自傷其手代天殺者不得其理反受其殃
貪捐第七十五
民之飢以其上食税之多人民所以飢寒者
以其君上食税下太多也是以飢民皆化上
爲貪叛道違德故飢民之難治以其上之有
爲民之不可治者以其君上多欲好有爲也
是以難治是以其民化上有爲情僞難治民
之輕死以其求生之厚人之輕犯死者以其
求生活之事太厚貪利以自危也是以輕死
以求生太過故入死地也夫唯無以生爲者

是賢於貴生也夫唯獨無以生爲務者爵禄
不干於意財利不入於身天子不得臣諸侯
不得使則賢於貴生也
戒彊第七十六
人之生也柔弱人生含和氣抱精神故柔弱
其死也堅强人死則和氣竭精<md:KR5c0065_SBCK_003-19a>神亡故堅强
萬物草木之生柔脆和氣存也其死也枯槁
和氣散也故堅强者死之徒柔弱者生之徒
以上二事觀而知之堅强者死柔弱者生也
是以兵强則不勝强大之兵輕戰樂殺毒流

怨結衆弱爲一强故不勝也木强則共木强
大則枝葉共生其上强大處下柔弱處上興
物造功大木處下小物處上天道抑强扶弱
自然效也
天道第七十七
天之道其猶張弓乎天道暗昧擧物類以爲
喻高者抑之下者擧之有餘者損之不足者
與之言張弓和調之如是乃可用也夫抑高
與下損强益弱天之道天之道損有餘而補
不足天道損盈益謙天道以中和爲上人之

道則不然人之道與天道反損不足以奉有
餘世俗之人損貧益<md:KR5c0065_SBCK_003-19b>富奪弱與强能以有餘
奉天下唯有道者言誰居有餘之位自省爵
禄以奉天下不足者唯有道德之君而能行
之也是以聖人爲而不恃聖人爲德施惠不
恃望其報功成而不處功成事就不處其位
其不欲見賢不欲人知已之賢匿功不居榮
名畏天損有餘
任信第七十人
天下柔弱莫過於水言水柔弱圓中則圓方

中則方擁之則止决之則行而攻堅强者莫
之能勝水能懷山裹陵磨鐵銷銅莫能勝水
而以成其功也以其無能易之夫攻堅强者
無以易於水故柔勝剛舌柔齒剛齒先舌亡
弱勝强水能滅火陰能消陽天下莫不知知
柔弱者乆長剛强者折傷莫能行恥謙卑好
强梁故聖人云受國之垢是謂社稷主人君
能受國之垢濁<md:KR5c0065_SBCK_003-20a>者若江海不逆小流則能長
保社稷爲一國之君主受國不祥是謂天下
王君能引過歸己代民不祥則可以王天下

正言若反此乃正直之言世人不知以爲反
言
任契第七十九
和大怨殺人者死傷人者刑以相和報也必
有餘怨任刑者失人情必有餘怨及於良人
安可以爲善言一人吁嗟則失天心安可以
和怨爲善也是以聖人執左契古者聖人執
左契合符信也無文書法律刑刻契合符以
爲信也而不責於人但刻契爲信不責人於
他事也有德司契有德之君司察契信而已

無德司徹無德之君背其契信司人所失天
道無親常與善人天道無有親疏唯與善人
則與司契同也
獨立第八十
小國寡民聖人雖治大國猶以爲小國示儉
約不爲奢泰民雖衆猶若寡乏不敢勞使有
什<md:KR5c0065_SBCK_003-20b>伯使民各有部曲什伯貴賤不相犯也人
之器而不用器謂農人之器而不用者不徵
實奪民之時使民重死君能爲民興利除害
各得其所則民重死而貪生也而不遠徙政

令不煩則安其業故不遠遷其常處也雖有
舟輿無所乘之清靜無爲不作煩華不好出
遊娱雖有甲兵無所陳之無怨惡於天下使
民復結繩而用之去文反質信無欺也甘其
食甘其蔬食不魚食百姓也美其服美其惡
衣不貴五色也安其居安其茅茨不好文飾
之屋樂其俗樂其質朴之俗不轉移鄰國相
望雞犬之聲相聞相去近也民至老死不相
往來其無情欲
顯質第人十一

信言不美信言者如其實也不美者樸且質
也美言不信滋美之言者孳<md:KR5c0065_SBCK_003-21a>孳之美辭不信
者飾僞多空虚也善者不辯善者以道修身
也不辯者不文彩也辯者不善辯者謂巧言
也不善者舌致患也土有玉掘其山水有珠
濁其淵辯口多言者亡其身也知者不博知
者謂知道之士不博者守一元也博者不知
博者多見聞不知者失要眞也聖人不積聖
人積德不積財有德以教愚有財以與貧也
既以爲人己愈有既以爲人施設德化己愈

有德既以與人己愈多既以財賄布施與人
而財益多如日月之光無有盡時天之道利
而不害天生萬物愛育之令長大無所傷害
聖人之道爲而不爭聖人法天所施爲化功
成事就不與天下爭功名故能全其聖功


道德眞經註<md:KR5c0065_SBCK_003-21b>卷之四
