








三儀同卷軆五
　金籙解壇儀
　金籙設醮儀
　金籙放生儀

金籙解壇儀
　　　法事如式
　　　各禮師存念如法
　　　請宣神呪
　　　東方

東方九炁始皇青天碧霞鬱壘中有老人
總校圖録攝炁舉仙
　　　南方
南方丹天赤帝玉堂中有大神號曰赤皇
上炎流煙三炁勃光神仙受命應㑹太陽
　　　西方
西方素天白帝七門金靈晧映大華流氛
白石峩峩七炁絪緼上有始生皇老大神
總領肺炁主校九天檢定圖錄制召上仙
　　　北方

北方玄天五炁徘徊中有黑帝雙皇太微
總領符命仙鍊八威青裙羽䙱龍文鳯衣
上帝所舉制到玉階
　　　中央
中央總靈黄上天元始生五老中黄高尊
攝炁監眞總領羣仙典録玄圖宿簡玉文
催運上炁普吿萬神
　　　鳴法鼓二十四通
無上三天玄元始三炁太上老君召出臣身
中三五功曹左右官使者左右捧香驛龍騎

吏侍香金童傳言散花玉女五帝直符直日
香官各三十六人出出者嚴裝顯服冠帶垂
纓關啓玄壇土地方域神眞臣今解壇散席
進愫言功欽奉其諸丹悃具載緘謄願得
太上至眞道炁靈寳瑞光下降流入臣等身
中令臣所啓之誠速逹徑御
至眞無極大道三清上聖昊天至尊金闕玉
皇上帝御前
　　　請稱法位
具位臣姓某等今故燒香皈身皈神皈命

太上十方靈寳自然至眞無極大道臣聞三
籙垂科五篇著範茂弘道旨丕闡玄風法天
像地而肇建壇儀呼隂召陽而鎭安雲篆千
眞降駕萬聖臨軒齋盟上格於層霄眞馭下
臨於法席祈天永命集福延禧今則啓願吿
成朝修竣事解壇散席首過陳情祈降嘉祥
尊安宗社金龍起篆慶圎滿於醮功玉緯流
光降洪厖之景福所啓玄感上徹徑御
至眞無極大道御前
　　　禮方

　　　懴悔
臣法衆等志心皈身皈神皈命
十方無極大道太上靈寳天尊恭望洪慈洞
垂巨澤普降洪恩以今解席告齋焚香禮聖
臣聞經傳玉局玄靈啓度戹之儀教演金科
紫極許禱祈之請臣等欽奉
綸音崇修金籙茂集鴻禧開建蘭場敷揚玄
範慮陟降有乖於宻勿恐存神罔合於精修
茲當解席之期庸致首愆之禱恭望四司五
帝特寛宥過之恩九府三官誕布滌瑕之澤

功圎果備地久天長萬願克從一誠昭徹臣
等志心稽首禮謝
無上正眞三寳
　　　三啓
　　　三禮
　　　起眞丈
　　　重稱法位
具位臣姓某重誠上啓
太上無極大道元始天尊太上道君太上老
君無上玄老十方靈寳天尊巳得道大聖衆

至眞諸君丈人三十六部尊經玄中大法師
三天大法師上相上宰上保上傅四師五帝
星宮斗府河漢羣眞三界官屬一切威靈臣
等猥以宿縁恭逢
聖運今則朝修禮畢奏對儀周集此良因上
祝
皇圖天廣
聖德日新睿筭齊箕翼之年中壼固岡陵之
壽宗藩維屏儲嗣延禧宰輔明良人民樂育
恭願

宸情上逹景貺下臨邦畿懋輯於休徴宗社
協符於元吉臣等遵依科範啓建清壇齎信
質心法天像地六朝行道一念皈眞果滿功
圎諸天復位臣等所佩官將及臨壇效職一
切威靈宣通召命營衞齋修並有勲績謹爲
言功進呈素悃依格遷賞特乞慈容所有表
文謹當宣奏
　　　宣表
　　　回將牒
　　　焚化

　　　十二願
　　　存神燒香
香官使者左右龍虎君侍香諸靈官當令臣
向來解壇散席之所自然生金液丹碧芝英
百靈衆眞交會在此香火鑪前上願十方仙
童玉女接侍蘭煙傳臣向來所啓之誠速逹
徑御
至眞無極大道三清上聖昊天至尊金闕玉
皇上帝御前
　　　出堂頌

　　　下壇都門外立
　　　辤三寳
朝修巳畢奏對云周道冠虚無恩覃海宇
皇圖地久
聖壽天齊(和)稽首拜辤
十方道寳
金童進善玉女奏功名掛金牌經藏寳韞尊
安
皇極慶集邦畿(和)稽首拜辤
十方經寳

▲鍾息響寳篆消煙師返太清福流家國玄
風廣布道化興行(和)稽首拜辤
十方師寳
願諸衆生諸惡莫作衆善奉行不墮業縁常
居盛世有情含識同證無爲(和)稽首拜辤
十方衆聖
　　　向來
　　　引班詣靜黙堂謝師

金籙解壇儀
