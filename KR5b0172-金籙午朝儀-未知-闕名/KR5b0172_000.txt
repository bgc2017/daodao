








金籙午朝儀
　　　各禮師存念如法
謡歌空洞帝君存壇五帝校録受符三官
備衞五門束魔滅姦流鈴擲火隂穢焚殘
身佩金書鍊液芝顔玄靈素合心動三關
騎獅跨鶴控龍乘鸞萬星守含千魔不干
道氣長存萬仙息安
　　　鳴法鼓二十四通
無上三天玄元始三炁太上老君召出臣身
中三五功曹左右官使者左右捧香金童傳

言散花玉女五帝直符直日香官各三十六
人出出者嚴裝顯服冠帶垂纓關啓玄壇土
地方域神眞臣今午朝陞壇行道朝謁帝眞
欽奉其諸誠意具載緘謄願得
太上至眞道炁靈寳瑞光下降流入臣等身
中令臣所啓之誠速逹徑御
至眞無極大道三清上聖昊天至尊金闕玉
皇上帝御前
　　　請稱法位
具位臣姓某與臨壇官衆等謹同誠上啓

虚無自然至眞無極大道玉清聖境大羅元
始天尊太上道君太上老君昊天至尊玉皇
上帝紫微上宫天皇上帝紫微中宫北極大
帝后土皇地祇玄都玉京七寳層臺紫微上
宫靈寳至眞諸君丈人金闕諸天彌羅聖衆
上相上宰上保上傅少保少傅四師五帝十
二仙卿三十六部尊經玄中大法師三天大
法師日月星宫斗府周天宿度河漢星眞
皇帝本命星君
皇太子本命星君内廷五祀之神眞官主者

三界眞靈恭望洪慈俯垂昭鑒臣聞洞陽赤
氣光芒瑩發於靈圖飛雲丹霄垂䕃高瞻於
羽蓋玄奥深窺於藴妙至眞儼覩於光臨希
陽景以融春彤墀霧暖遵朝儀而接晝紫極
風清感通造化之機流演仙眞之教瑞彩交
飛於日表琅音響徹於雲層拳拳演教之誠
耿耿對揚之志顧瞻如在降鑒非遥臣令欽
奉
綸音崇修金籙祈請洪恩上祝
聖壽萬安皇圖永固班催鴛序迢迢晝漏之

聞香暖螭頭穆穆春風之轉顧聖眞之鑒享
極幽顯以交孚以今亭午陞壇行道請法衆
等運茲初捻上香願此香煙騰空徑上供養
至眞無上道寳大羅元始天尊金闕至尊玉
皇上帝無上大羅至尊衆聖臣等皈身皈神
皈命首體投地仰依
太上三尊十方衆聖願以是香功德上祝
皇帝陛下伏願鴻基鞏固景祚隆昌
聖筭齊浩劫之年帝道越羲皇之化六宫安
靜百辟忠良率土普天咸歸有道梯山航海

入貢無窮今故燒香自皈依
師尊大聖衆至眞之德得道之後保天長存
(和)與道合眞
晝刻傳呼天顔有喜揆宿心而寅事因朝謁
以申祈以今亭午陞壇行道請法衆等運兹
二捻上香願此香煙騰空徑上供養
至眞無上經寳玉宸靈寳天尊紫微天皇大
帝禹餘天宫眞仙聖衆臣等皈身皈神皈命
首體投地仰依
太上三尊十方衆聖願以是香功德敬祝

皇太子殿下伏願青華定録金簡增年九天
之眞宰垂休三景之靈光委照起居平靜壽
祉彌隆令故燒香自皈依
師尊大聖衆至眞之德得道之後保天長存
(和)與道合眞
萬聖同明一光普及惠日俯開於黒欎慈光
仰覩於青華以今亭午陞壇行道請法衆等
運兹三捻上香願此香煙騰空徑上供養
至眞無上師寳五靈玄老天尊紫微北極大
帝后土皇地祇太赤天宫無邊聖衆臣等皈

身皈神皈命首體投地仰依
太上三尊十方衆聖願以是香功德歸流
七廟先靈宗祧列聖伏願驂駕鸞輿高陟虚
無之境光瞻獅座上寳清靜之天垂𥙿邦家
茂延國祚今故燒香自皈依
師尊大聖衆至眞之德得道之後昇入無形
(和)與道合眞
　　　禮方
　　　懴悔
　　　命魔

　　　三啓
　　　三禮
　　　重稱法位
具位臣姓某與臨壇官衆等謹同誠上啓
三境至尊十方上聖玉京金闕天帝天眞日
月星斗羣眞十方師尊聖衆三界官屬醮筵
設像一切威靈臣聞虚無妙道運一氣而育
三才自然至眞散一神而生萬象自龍漢之
祖劫演法垂文曁赤明之開光立功濟物調
珠躔於璇極明玉燭於青霄諸天備職於仙

僚水陸分司於考校明禋有祀錫福無垠救
護含生覆燾羣品臣等參承經籙宣道宸衷
凡伸寅奉之誠必遂感通之應欽奉
綸音尊安社稷陳詞列款恭薦惟馨虔奉明
靈仰祈昭格伏冀儼囘鶴馭暫駐鸞輿錫浩浩
之鴻休保巍巍之景祚然願星辰順照命宇
光輝禄壽增崇起居平靜則上明
天尊大慈之化下副臣等皈命之誠謹啓以
聞
　　　十二願

　　　存神燒香
香官使者左右龍虎君侍香諸靈官當今臣
向來午朝陞壇行道之所自然生金液丹碧
芝英百靈衆眞交㑹在此香火鑪前當願十
方仙童玉女接侍蘭煙傳臣向來所奏之詞
速逹徑上
至眞無極大道三清上聖昊天至尊金闕玉
皇上帝御前
　　　出堂頌向來
金籙午朝儀











