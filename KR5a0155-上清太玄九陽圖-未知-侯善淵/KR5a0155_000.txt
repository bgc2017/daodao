








上清太玄九陽圖(并序)調九
姑射山神居洞太玄子撰
序本無言假立言而明道神亦無像假託像
以求眞内通隂魄外錬陽魂適有無之理應
動靜之機一昇一降易三宫妙化之元一浮
一沉御六洞飛玄之氣非用爲用成一眞之
性不爲而爲錬九陽之丹丹適珠凝精流天
癸遘日昇霞極乎萬象之先矣頌曰
未悟須憑萬法心開一物全無
内有玄珠岀現寂然無佀太虚

太玄混沌之圖
夫混沌虚梵溟涬無光玄精未兆人物不分
體淨冥無不知所以然而然也頌曰
洞寂無聲無色黙然杳杳冥冥
未分天地之象深藏太一之精






未見之圖
夫未見者蓋修眞之士不通道眼之分也雖
對日月之明無能知自已之性晝夜經行不
明諸有然通物物由䏁瞀之不精者也頌曰
未見目生疵病心通道覽滌除
悟則日中現斗迷之浪失玄珠





太玄制魄之圖
夫内視無形瑩然虚靜象若玄霜者廽固窮
命蒂之元也頌曰
柔弱冲虚至德謙和隠弊無私
閉目精思遺照寂然内守眞慈






太玄錬魂之圖
道非常見可以眞見妙然神化光於四達煌
煌兮混陽魂遊於象帝之先矣頌曰
俊目扶眉光奕撞透京山虚璧
璨然靈寳滋純遍塞太空微宻






太玄動靜之圖
道之無心寂然不動黙而玄之靜也神之有
應感而遂通渙然妙之動也一動一靜可成
眞道矣頌曰
劈碎荆山尋玉擘開世網搜玄
兩點清光瑩徹一輪紅日當天





太玄有無之圖
大道無爲而無不爲爲之有而體無無之用
而還有通玄八妙顯道神德行而是謂有無
相生之理也頌曰
玉挂深藏海月瓊林透出寒光
玄照混然一體舍弘至大無疆





太玄昇降之圖
仰之彌髙神而昇之見天象浮之兆也鑚之
彌堅神而下降應地理沉之備冲而用之俯
仰對接通於萬機易乎上下之變也頌曰
神化一昇一降道機上下浮沉
玄中妙滋靈寳光明照破天心
(神之上昇天泰地也神之下降)


(應天之浮地泰天也見地之沉)

太玄三要之圖
太始之元虚無之道也遍昱之通象帝之明
也胎光之凝元神之照也三一混然現于眞
空之理也頌曰
金丹有如紅日至道全似青天
但得眼光不昧何須向外搜玄





太玄六合之圖
天道與人道相通虛舍虚也冲和與混元相
接氣舍氣也慧光與象帝相凝神舍神也六
洞飛玄是謂三及之道也頌曰
日照冥陽洞濟風吹頂裂天開
滿國龍光迸彩神功兩翼徘徊





太玄九陽之圖
如上之理混而爲一一眞之變化於無狀之
狀煥然流光明於八極内外瑩徹是謂九陽
玄象之眞也頌曰
明異察地觀天星飛悟入重玄
到此由有微障爭如未始之先





謹按金碧古經修眞之圖月初三日月出於
庚位得震卦昇一陽爻八日上弦月出於丁
位得兊卦昇二陽爻十五日照望月圓於甲
地得乾卦十六日平明時月在於辛位得巽
卦復一隂生二十三日下弦月在於丙位得
艮卦復二隂生三十日月盡於乙地得坤卦
經曰如上三十日坤生震兊乾乾生巽艮坤
神功運移如環無端八卦布列不失於節用
者也頌曰
中元易坎离頓覺見聞知

水火藏神聖隂陽配耦竒
心凝融素質形釋越青徽
混合乾元象星光霄漢輝

霞象之圖
初三日月岀於庚位得震
卦昇一陽爻也
頌曰
初九變成震月三漸出庚
清眸開鑒處始進一爻生

兊象之圖
八日上弦月出於丁位得
兊卦昇二陽爻頌曰
震卦變成兊八日月在丁
靈華盈秀目隂退二陽昇
乾象之圖
十五日照望月圓於甲地
得乾卦之象頌曰
兊卦變成乾乾元法象天
圓明盈甲照純粹始通玄


巽象之圖
十六日平明月在於辛得
巽卦復一隂生頌曰
乾卦變成巽平明月在辛
隂生陽氣減進退若晨昏
艮象之圖
二十三下弦月在丙得艮
卦復二隂生也頌曰
巽卦變成艮下弦二十三
玉環沉丙位一半落深潭

坤象之圖
三十日月盡於乙地得坤
卦純隂之象也頌曰
艮卦變成坤坤元氣象蒙
純隂從乙地至道悟無窮
离象之圖
离中虚在天爲日在人為
目望而知之爲神也頌曰
离卦藏虚日陽光滿目清
境宸開寳鑒天地然平

(耳聦内)坎象之圖
坎中實在天爲月在人爲
耳聞而知之者爲聖也頌曰
坎中藏水月靈耳悟清吟
(坎中滿)至聖功尤雅無弦舋舋音
頌曰
大哉元象洞寔淵明
剛健中正純一之精
頌曰
道莅通亨神物滋萌

嘉羙之德秀植光榮

頌曰
道滋美利萬物咸寧
德施弘普天下文明
頌曰
一性純貞萬化含靈
眞元精粹寳結琅星
太玄九陽修眞之圖
歌曰
混沌初開闢元和易太初三宫分上下六洞
應沉浮梵氣通周匝元華遍有無乾坤爲寳
鼎天地作丹爐象帝舍靈質圓明洽太虚神

凝丹鳯髓氣結碧蟾酥錬就眞精粹純隂盡
削除九陽神火聚一變混元珠
頌曰
傳冩作規模其中辯有無
有無明徹底玄象化丹珠






太玄十二時歌
夜半子玄元聖祖留宗旨陽素偏明太古風
梁宬自適冲虚子各稱能奚盡爾忘一機兮
皆在此子皋奕羽降神禽不逢怪鵩縁何事
其二
雞鳴丑夢中喚覺明元首陽光未岀早開眸
天癸廻靈潜斗口啓玄關通機肘黙釋無兮
明自有𢜱吁方知逃逸機大音朴惔焉能吼
其三
平旦寅靈陽未現物華新圓䚃至明難啓口

𡞎奕無知語甚頻忘濁質換𢑱身道伴仙居
擇上隣不分眞偽狂徒者兀兀塵中爭我人
其四
日岀卯母風𥌮御無縈惱燦燦交光匝太空
輝輝照徹盈纖杪上仙機訣然了玄眞幽粹
仍非小璺釋中華理易徽天瑩無塵傳六寳
其五
食時辰宻宻天光照谷神盈溥泊然融一體
入宬由咇論三身道虚靜性自臻混元凝化
物滋淳休將檮杌同琳苑楓間靈椿出舊新

其六
禺中巳道自存三一生二子䚃䏁瞀不精思
伸奕𡙐𢘅文聖意悟眞空明宗旨一靈覺性
通天地寂寥常虚大虚間到此歸元孰可示
其七
日中午天光赫赫熠寰土𥋞子深居㝔室中
眃清面晳忘甘苦悟與迷各得所輔正除邪
須測度開明象帝出先天運化純風舍太古
其八
日昳未庭中靜絶金獒吠黙守神功上善機

靈波滚底盈天地處玄微眞清麗未悟之流
須子細闡開玉户見星眸道字一無孰善計
其九
晡時申樂天知命絕艱辛不羡啓期三事美
非圖林類百年春道爲主性爲賔二氣凝然
合至眞窺質上資蟾闕影巳逢浮木出波津
其十
日没酉孤然惔靜無交友髙岺月出散瓊花
洖邊風細搖金柳道自生神思守圓明湛湛
無中有精陽豁落太虛間嚇退隂魔天外走

其十一
黃昏成兩條畫燭明空室晄奕兒童翫此中
暒照赤子斯功畢運性光神威力形釋心凝
申退屈信哉一味太陽酥慧師餌覺甘如蜜
其十二
人定亥垂簾掩户忘憎愛自適恬然物外機
逍遥任性無妨礙道滋符眞元在天地盈虚
明否泰屯蒙受卦禀生成萬聖千眞皆倚頼
上清太玄九陽圖終

