








太上長文大洞靈寳幽玄上品日日妙經取六
　　　天地初分章第一
道言天地未分先有太極太素位立元始之
名纔定陰陽之位陽即輕清而爲天陰即重
濁而爲地陽昇上而圓陰降下而方起初在
混沌之間變化於鴻濛之内三陽相會六氣
交通成萬物於恍惚之中化千靈在有無之
外或含胎抱卵或幻化生濕發萬象於高天
滋百川於厚地者造化耳既然天地判冲和
之氣應用陽精成而紅曰輝曜陰精結而皓

月明朗四方八極施布風雨潤澤四序應時
雪霜移物發新遷舊暮更朝改是以變化成
人或男或女皆合天地而生男子爲陽應天
之道女子爲陰應地之道方可天陽而淸輕
下應男子地陰重濁亦應女人天地以曰月
爲眞男女以精血爲寳皆得似天地之用必
能如天地之固也長生久硯之道皆與天地
陰陽同用也
　　　人神感應章第二
道言夫人者是天地氣化之也神者爲陰陽

氣之用也形者爲神氣之宅也陰陽魂魄爲
精血之神也此二神是萬神之首也故修養
之士若能存神養氣固血煉精可盡長生之
理若人身有疾病則形不全形不全則氣不
住氣不住則神不安命不長欲要人命長須
令養形宅固精血煉神炁安魂魄必可長生
　　　萬物造化章第三
道言天地昇降冲和氣成萬物皆有榮枯盡
含一氣方能變化不論金石草木鳥獸魚蟲
皆是天地之造化所成於萬物之中惟人最

貴惟人是萬物之首也頭圓足方上陽下陰
皆同於天地固天有風雨人有血氣天有曰
月人有眼目天有萬象人有萬神天有八極
人有八脉天有五行人有五臟天有四季人
有四肢地有山岳人有骨節地有草木人有
毛髮地有江湖人有血脉此者無不應於天
地人爲萬物之首也若人不禀天接地負陰
抱陽豈於天地之中惟人動合天地造化爲
天能動地能靜陽能造而陰能化是故天降
地昇中交而萬物生人若上降下昇而萬物

靈此者爲之應天而生萬物應人而生萬神
天以陰陽爲用人以神炁爲用但將氣煉神
神氣相凝固形全必可長生
　　　陰陽相負章第四
道言天降陽氣下於地地昇陰氣上於天天
交陰精於曰男施陰氣在陽中之陰此者號
眞鉛女施陽氣於陰中之陽此者號頁汞是
故天地交而萬物生日月交而千靈變陰陽
相負表裏相成南北會合上下相應東西相
配左右相合内外相成神氣相交此者陰得

陽而靈陽得陰而聖人得氣而生神得形而
全若能修此必得長生
　　　五行變易章第五
道言五行者在天爲五行在地爲五岳在世
爲五常在人爲五臟夫五行變易者金木相
生相剋水火相配相合惟土能變化萬物得
之可成一身得之可靈三田運氣可以成五
行之大藥金丹皆是五行氣變化也五液皆
是五行之昇降也天氣皆是五行之作用也
天地爲五行之祖日月爲五行之宗周天爲

五行之道八卦爲五行之户大藥爲五行全
在人身之用故陰符經云天有五賊見之者
昌不識者亡若修煉五行之運用依法行持
必可長生
　　　八卦成象章第六
道言天以八卦爲應八方伏羲氏畫八卦以
西北爲乾屬金得三陽之象西南爲坤
屬土三陰之象三陽下生一陰成巽位在
東南屬風三陰下生一陽成震屬雷位在
直東三陽上生一陰爲兌屬澤位在首西

三陰上生一陽爲艮屬山位在東北三陽
中生一陰爲離屬火位在首南三陰中生
一陽爲坎屬水位在首北八卦既成象各
配方位可應人之五臟乾天爲大腸坎爲腎
艮爲膀胱震爲肝巽爲膽離爲心坤爲腹兊
爲肺此八門皆有氣之法若修煉之氣通於
五臟六腑同於神氣可以延生
　　　男女分形章第七
道言夫男者乃嬰兒也分形者頁鉛也女者
乃姹女也分形者眞汞也男生於北旺於坎

宫女生於南旺在離官若男女會於中官内
生黃芽黄芽既生散十二經絡方可分爲百
脉上至泥丸之官下至精氣之海中度明堂
之闕使三田氣滿令一室神清本是一男一
女却分形爲千神萬神是故鉛汞爲體坎离
爲名金丹爲質龍虎爲形皆因一氣變化神
靈功行若滿必可延生
　　　金丹煉形章第八
道言夫金者太白之位西方之氣也出自太
素之號故爲太一之象夫丹者爲太極之位

南方之氣出自太玄之位爲太一之象金生
水故水中見寳木生火故號火裏成眞是以
金出於水水中見火而方鍊成丹名曰白硃
砂若得土黃芽自長瓊花自芳玉樹侵天寒
林出地金液灌頂銀浪衝關風雲會合神炁
滋旺蓋因金丹鍊形之道也且夫水火難交
金水難會大藥難遇頁理難逢無限修行之
人徃徃皆落沉淪若要成眞須至金丹之道
必可長生
　　　聖胎成眞章第九

道言聖者是神聖也胎者是氣化也眞者是
本性也故人因本性而結眞氣方成胎使元
氣化方成爲神眞神既靈方能入聖夫聖者
上至高天下至厚地前南後北左東右西上
下六通自然無礙徧周於世界名號神通如
此自在盖因人修眞鍊氣而成聖胎若人迷
悟修假不習命求短不求長見邪不見正此
者之人終不能成於聖胎也欲要成聖胎者
但於身命上掛意用吾鍊氣生神之法必可
延生

　　　飛昇羽化章第十
道言飛者始自修淸靜之門妙用之理鍊眞
元之氣持無爲之誠正輕淸之道爲羽化之
客飛即如雲遊於天下無近萬里昇者自下
而上如氣騰雲空飄飄而不散若至此地身
爲神仙伴侣體住蓬萊山作玉洞之賔爲金
門之客延無窮之壽掛六銖之衣乘五色之
雲歴十洲之境或駕龍車寳輦或遊玉洞金
堦四時開不謝之花萬日奏長生之曲可以
驕奢有度富貴無涯此者因何而得盖人修

養而得之近天堂遠地獄如人不修不行無
道無德必近地獄遠天堂邇來說者天宫之
事萬分中未有一分略說地獄之方特有一
城名曰酆都羅城有一王者羅王又號陰都
北帝居此主管大羅城八洞陰鬼在十八鐵
城之内皆有死生諸般地獄上即有炎炎之
烈焰下即有浩浩之寒冰左有千杖刀山右
有千林劍樹徃徃受苦吾不欲盡言恐汝聞
之痛傷心緒方知修道爲大善必可飛昇羽
化爲天仙也若不修功積行即沈淪地獄何

時出離此日幸遇吾行化即傳經傳教賜法
賜丹汝今志意志心必可延生
　　　論眞一之法章第十一
道言眞一之法者是天地之陰萬物之氣人
之性道之基德之本身之祖命之宗龍之體
虎之形精之名血之宗鉛之首汞之頭見魂
即成三遇魄即成七此眞一之源雖知修眞
之名如何是修眞之法師答曰但於身中鍊
丹田之氣壯生自然之神全於十二時中守
天眞之氣入丹田官中心無亂想外無别意

不出不入無來無徃神定自安此是眞一之
法
　　　論二氣交合法章第十二
道言高下陰陽二氣昇降之用上即冲於寥
廓下即度於窈冥風水泉源雲霧皆是陰陽
二氣之作即如人身體亦是陰陽所化假饒
人之修鍊亦是人之陰陽二氣變化如何是
吾修鍊之氣法聽吾一法馬人中管之上屬
天氣施於陽中管之下屬地氣施於陰人若
將上下陰陽二氣至中官交會必可成聖胎

也金丹結得自然變化也一氣能變十十能
變百一返能變千再返能變萬三返能變三
萬六千神全故知世人不修即無功無功即
不成不成即不全則不昇仙身則必滅若心
志即成功成功即神全豈不信哉若依吾法
必可延年
　　　論三元上下法章第十三
道言天地人者是三才之元也精氣神是三
元之靈也上中下三宫之用也三丹田者是
生神之用也如何得三田滿萬神靈聽吾一

法但心不亂性自靈念不動神自全氣不濁
身自輕精不散道自清功不絶自飛昇吾教
汝汝且聽寳三元朝玉京在志心可長生
　　　論四正應法序章第十四
道言四正時也序者應春夏秋冬之令也是
春主生夏主長秋主結冬主藏如何是人修
鍊四正之用聽吾一法春則可修肝膽之氣
應甲乙木之位也夏即修心臟之氣應丙丁
火之位也秋修肺臟之氣應庚辛金之位也
冬修腎臟之氣應壬癸水之位也是以水火

相向金木相交中宫會合四相五行皆成造
化一千曰小功成金丹結二千曰中官了聖
胎靈三千曰大功畢塵骨變骨變地滅名天
掛姓身羽化歸蓬萊若志心依吾修行豈不
延年長生
　　　論五行匹配臟腑法章第十五
道言天以五行陽氣而應人臟也地以五行
陰氣應人之腑也夫金木水火土傳受心肝
脾肺腎應丙申戊庚壬此者應陰陽氣之化
也又說大腸小腸胃膀胱應乙丁己辛癸上

即三焦下即命門皆是陰陽配合如何是運
用之法答曰將頁一之氣傳於五臟之内助
其精血益其魂魄生神氣即延生矣
　　　論六爻合六氣法章第十六
道言六爻者是三陰三陽也初即少陽中即
陽明三即太陽如一厥陰中少陰三太陰此
是六爻交合六氣也如何是六爻之用也答
曰春夏秋冬各九十曰一年有三百六十曰
以六十曰爲一氣故六爻可成一週運隨氣
轉氣逐運行若會此理但於一曰之内亦有

六氣寅卯爲一氣應少陽辰已爲二氣應陽
明午未爲三氣應太陽申酉爲四氣應厥陰
戌亥爲五氣應少陰子丑爲六氣應太陰又
說人臟腑之内陽行在左陰行在右血脉六
部隨氣而行一曰一度徧行六氣周流於身
若能運用必可延生
　　　論七返還丹法章第十七
道言七返者應天地樞機運於十二官内晝
夜十二時中自從子時至午是陽返於陰若
論在人之身修養如何是用但將本元眞氣

自下返於上謂之陰返陽也却將眞元一氣
自上還於下謂之陽返陰也六陰六陽會合
黃庭還歸丹田神氣皆足故爲還丹也天以
陽爲降地以陰爲昇人以氣爲和皆以此方
爲造化周易云七曰來復須是七返故人依
時返還頁一之氣必可延生
　　　金液還丹章第十八
道言金液鍊形之道者自古神仙修養之門
户胎息之根源也神氣樞機也水火之宗祖
若要鍊形神先鍊心心通即智生智生則法

明法明即功成功成即神仙棄凡骨而成仙
不因此而何成哉若將金液鍊形宅必可延
生
　　　論金丹成胎化法章第十九
道言金丹者是九年滿也胎化神者是凡爲
聖也夫頑石内養成玉蚌胎内養成珠凡肉
養聖胎假内有眞靈中有寳淺中有深貴人
内有仙聞近善即善近惡即惡近賢即賢近
愚即愚又不近賢又不近愚大道者必可長
生


太上長文大洞靈寳幽玄上品妙經







