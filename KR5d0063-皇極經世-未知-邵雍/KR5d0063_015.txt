










皇極經世卷第五之下詠三
三川邵堯夫撰
以運經世之六觀物篇之三十
經元之甲一
經會之午七
經運之戊一百八十五
經世之子二千二百九
經世之子二千二百九
甲子周幽王五年廢申后及太子冝臼以
褒姒爲后伯服爲太子虢石父爲𡖖

乙丑
丙寅
丁卯
戊辰
己巳
庚午申侯以犬戎伐周敗幽王于驪山殺
之晋秦率鄭衛之君逐犬戎立太子
冝臼是謂平王東徙居洛邑是謂東
周
辛未周平王錫晋文侯秦襄公命秦分岐

西晋分河内
壬申秦立西畤祠白帝魯惠公即位
即位
癸酉
甲戌
乙亥秦文公即位
丙子
丁丑
戊寅
己卯秦東徙居汧渭之間

庚辰

辛巳
壬午
癸未衛莊公即位
甲申
乙酉秦作鄜畤
丙戌
丁亥
戊子
己丑
庚寅

辛卯
壬辰
癸巳
經世之丑二千二百一十
甲午周平王二十四年
乙未晋昭侯即位
丙申晋昭侯封弟成師于曲沃
丁酉鄭莊公即位
戊戌鄭莊公封弟叚于京城
己亥

庚子衛公子州吁阻兵
辛丑楚亂熊通弑其君代立
壬寅晋亂大夫潘父弑其君昭侯而納桓
叔不克國人殺潘父而立君之弟平
是謂孝侯
癸卯
甲辰
乙巳
丙午
丁未

戊申衛州吁出奔
己酉
庚戌晋曲沃桓叔卒子莊伯繼齊莊公卒
子釐公立
辛亥
壬子宋桓公疾讓其弟穆公
癸丑
甲寅
乙卯
丙辰

丁巳晋曲沃莊伯入翼弑其君孝侯國人
逐莊伯立孝侯子是謂鄂侯
戊午
己未魯隱公立
庚申
辛酉周平王崩其孫林立是謂桓王與鄭
交惡宋穆公病讓其兄之子殤公世
子馮奔鄭
壬戌衛公子州吁作難弑其君桓公代立
宋會陳蔡衛三國之師伐鄭殺州吁

于濮國人迎公之弟晋于邢而立之
是謂宣公
癸亥晋曲沃莊伯以鄭邢之師攻翼王使
尹武氏爲之助翼侯出奔隨莊伯叛
王王使虢伐莊伯復奔曲沃晋人及
虢侯立翼侯子光是謂哀侯鄭伐宋
經世之寅二千二百一十一
甲子周桓王三年晋翼侯自隨入于鄂是
謂鄂侯
乙丑晋曲沃莊伯卒子稱繼是謂武公

丙寅宋齊衛之君盟于瓦屋
丁卯秦自汧渭之間徙居雍
戊辰齊會魯鄭之師伐宋
己巳魯亂羽公子翬弑其君隱公立惠公
之子是謂桓公羽父爲之太宰
庚午
辛未宋亂太宰華督殺司馬孔父及弑其
君殤公迎穆公子馮于鄭立是謂莊
公
壬申晋曲沃武公敗晋師于汾旁獲哀侯

晋人立其子是謂小子侯
癸酉晋曲沃武公弑其君哀侯于曲沃
甲戌周桓王以蔡衛陳之師伐鄭不利矢
中王肩
乙亥蔡人殺陳佗戎伐齊鄭使公子忽救
之有功楚伐隨俾請王之號于周
丙子晋曲沃武公入翼殺小子侯王使虢
仲伐稱復歸曲沃虢仲立哀侯弟湣
丁丑秦亂寧公卒三父廢世子而庚立它
子是年楚熊通伐隨東開地至濮上

遂稱王是謂武王
戊寅
己卯
庚辰鄭莊公卒世子忽繼宋執鄭祭仲立
突是謂厲公忽奔衛祭仲專政衛宣
公殺其二子伋壽
辛巳衛宣公卒子朔立是謂惠公
壬午齊會宋衛燕伐魯不利
癸未秦三父殺出子而立世子是謂武公
齊釐公卒世子諸兒繼是謂襄公宋

會齊蔡衛陳伐鄭
甲申周桓王崩太子佗嗣位是謂莊王鄭
祭仲殺雍糾而逐厲公迎忽反政是
謂昭公秦伐彭戲氏至于華山齊襄
公削公子無知禄宋會魯衛陳伐鄭
乙酉衛公子伋壽傅逐惠公立伋之弟黔
牟惠公出奔齊宋會魯衛陳蔡伐鄭
丙戌秦夷三父族鄭高渠彌弑其君昭公
立其弟子亹渠彌專政
丁亥周有黑肩之難齊襄公殺魯桓公于

濼立其子同是謂莊公又會諸侯于
首止殺鄭子亹高渠彌逃歸與祭仲
迎公子嬰于陳立之
戊子周王姬下嫁于齊
己丑周葬桓王
庚寅
辛卯周伐隨責尊楚也齊伐紀紀侯大去
其國楚武王帥師伐随子繼是謂文
王始都郢
壬辰齊會宋魯陳蔡伐衛入惠公

癸巳衛惠公復入殺二公子傅黔牟奔周
經世之卯二千二百一十二
甲午周莊王十年秦滅小虢
乙未齊公子無知以葵丘之戍卒入弑襄
公代立公子糾奔魯小白奔莒
丙申齊人殺無知公子小白入是謂桓公
糾後入不克齊伐魯殺糾其傅召忽
死之管仲請囚又相桓公
丁酉魯敗齊師于長勺敗宋師于乘丘楚
敗蔡師于莘蔡侯獻舞歸自是江漢

之國皆服于楚
戊戌
己亥周莊王崩太子胡齊嗣位是謂釐王
宋亂南宫萬殺其君閔公及其大夫
地牧太宰華督立公子游羣公子奔
蕭復以蕭攻萬及殺游立公弟御說
是謂桓公
庚子齊會宋陳蔡邾之師伐魯三敗之取
遂又會魯于柯遂復其侵地曹沫劫
盟故也

辛丑齊會陳曹及王人伐宋楚師入蔡
壬寅齊桓公會宋陳衛鄭之君盟于鄄晋
曲沃武公滅翼以重寶入周得請爲
諸侯
癸卯齊桓公會宋陳魯衛鄭許滑滕之君
盟于幽秦武公卒弟德公立楚滅鄧
甲辰周釐王崩太子閬踐位是謂惠王晋
武公卒子獻公詭諸繼秦徙居雍楚
文王卒世子囏繼是謂杜敖
乙巳秦德公卒子宣王繼

丙午
丁未周有五大夫之難邊伯石速蔿國以
蔡衛之師攻王立弟頽王出居鄭之
櫟
戊申鄭厲公及虢叔入王于成周殺頽而
執仲父及五大夫難遂平
己酉秦作宻畤敗晋師于河曲晋伐驪獲
驪女以爲姬陳公子完奔齊楚亂弟
惲弑其君囏代立是謂成王
庚戌楚修好于周及諸侯

辛亥衛惠公卒子懿公繼
壬子晋有驪姬之難殺群公子自翼徙居
絳
癸丑晋伐虢責納群公子也
甲寅周惠王錫齊桓公命爲伯
乙卯晋滅曲沃及蒲楚伐鄭
丙辰
丁巳齊伐山戎至于孤竹以救燕俾修貢
天子秦宣公卒弟成公立楚殺令尹
子元以鬭穀於菟爲令尹

戊午
己未魯亂叔牙弑其君莊公子開立是謂
湣公季友立世子班不克奔陳
庚申晋滅霍魏耿以耿封趙夙以魏封畢
萬
辛酉魯亂慶父以莊姜弑湣公代立季友
逐慶父而立公子申是謂釐公狄滅
衛殺懿公齊桓公攘戎狄而立戴公
東徙渡河野處曹邑戴公卒弟燬立
是謂文公自曹邑徙居楚丘晋伐東

山皋落氏秦成公卒弟伍好立是謂
穆公
壬戌秦伐茅津齊會宋鄭魯曹邾之君于
檉
癸亥齊城楚丘以居衛又會江黄之君于
貫晋滅虢
經世之辰二千二百一十三
甲子周惠王二十年齊會宋江黄之君于
穀
乙丑齊會宋陳魯衛鄭許曹之師伐蔡遂

入楚盟于召陵執陳轅濤涂晋殺世
子申生公子重耳走蒲夷吾奔屈蔡
娶晋女爲夫人
丙寅齊桓公會宋陳魯衛鄭許曹之君及
王世子盟于首止晋伐蒲重耳奔翟
又伐虞及虢虢君奔周是始
得志于諸侯百里奚蹇叔爲之輔楚
滅弦
丁卯齊伐鄭晋伐屈夷吾奔梁
戊辰

己巳周惠王崩太子鄭踐位是謂襄王太
叔作難齊帥宋衛許曹陳會正人于
洮晋伐翟不利于齧桑
庚午齊桓公會宰孔周公及宋衛鄭許曹
之君于葵丘宋襄公立晋獻公卒公
子奚齊立大夫里克及丕鄭殺之大
夫荀息立其弟卓子
辛未晋里克殺其君卓子及大夫荀息而
納夷吾夷吾入是謂惠公惠公旣立
殺里克而絶秦

壬申周亂叔帶以戎伐周秦晋來救
癸酉
甲戌齊桓公會宋陳魯衛鄭許曹之君盟
于鹹𣈆饑秦輸之粟
乙亥秦饑𣈆閉之糴而又伐之楚滅英
丙子齊桓公會宋陳魯衛鄭許曹之君盟
于牡丘以救徐管仲卒易牙專政秦
伐𣈆敗之于韓原獲其君夷吾夷吾
獻河西地乃得還仍以世子圉爲質
丁丑戎攻周齊會諸侯師戍周又會宋魯

衛陳鄭許邢曹之君于淮以全鄫
戊寅齊桓公卒五公子爭國公子無詭立
易牙專政世子昭出奔宋
己卯宋會曹衛邾伐齊殺無詭敗四公子
立世子昭是謂孝侯狄伐衛
庚辰秦滅梁
辛巳
壬午宋襄公會楚陳蔡鄭許曹六國之君
于盍爲楚所執楚成王執襄公于會
以伐宋盟而梓之

癸未齊入王叔帶于周秦𣈆徙陸渾之戎
于伊川宋會衛許滕伐鄭不利𣈆公
子圉自秦逃歸楚救鄭大敗宋師于
泓
甲申周頽叔桃子以狄師伐鄭遂以狄女
隗氏爲后宋襄公卒子成公壬臣繼
齊伐宋楚伐陳
乙酉周襄王廢狄后頽叔桃子以狄師攻
周王出居鄭之汜叔帶代立與狄后
居于温𣈆有却芮之難惠公卒世子

圉繼是謂懷公秦穆公使人殺之而
入公子重耳是謂文公趙衰爲原大
夫專政
丙戌秦𣈆之師滅王叔帶于温而納王于
成周王享𣈆文公于郟而命益之河
内地衛文公卒世子成公鄭繼楚圍
陳以入頓子
丁亥宋背楚親𣈆楚滅夔伐宋又伐齊
戊子齊孝公卒弟潘父殺世子代立是謂
昭公𣈆救宋作三軍楚使子玉伐宋

己丑周襄王狩于河陽𣈆會齊宋蔡秦之
師伐衛大敗楚師于城濮遂會齊宋
蔡鄭魯衛之君盟于踐土楚救鄭不
利殺令尹子玉得臣
庚寅𣈆會王人及諸侯于翟泉
辛卯衛成公自陳如周周請晋納成公于
衛而誅大夫元咺及公子瑕秦𣈆圍
鄭
壬辰魯取濟西田衛徙居帝丘
癸巳晋文公卒世子歡繼是謂襄公

經世之巳二千二百一十四
甲午周襄王二十五年秦穆公伐鄭𣈆敗
秦師于殽獲其帥孟明視西乞術白
乙丙魯僖公卒世子興繼是謂文公
乙未𣈆歸秦三帥楚亂世子商臣弑其君
惲代立是謂穆王
丙申秦伐𣈆不利于彭衛
丁酉秦伐𣈆取王官楚伐江𣈆師來救
戊戌秦伐西戎破國十二楚滅江
己亥晋趙襄子衰卒子盾繼事楚滅六

庚子秦穆公卒世子罃繼是謂康公葬穆
公三良爲殉𣈆襄公卒
辛丑𣈆世子夷皋繼是謂靈公衛成公卒
國亂弟禦殺世子代立國人殺禦立
公子杵臼是謂昭公齊率宋衛陳鄭
許曹之君會趙盾于扈
壬寅周襄王崩太子壬臣嗣位是謂頃王
癸卯周葬襄王𣈆會諸侯人救鄭秦伐𣈆
取武遂
甲辰𣈆伐秦取少梁秦伐𣈆取北徵

乙巳魯敗狄于鹹獲其帥喬如
丙午秦伐晋取羈馬
丁未楚穆王卒世子莒繼是謂莊王
戊申周頃王崩國亂公卿爭權𣈆趙盾平
周亂而立王子班是謂匡王宋及諸
侯盟于新城齊昭公卒國亂公子商
人殺世子舍代立是謂懿公
己酉秦伐蔡齊伐魯
庚戌齊修郪丘之盟宋人弑其君昭公弟
鮑立是謂文公楚滅庸

辛亥𣈆會衛陳鄭伐宋
壬子魯文公卒于臺下襄仲殺世子惡而
立公子俀是謂宣公三桓專政秦康
公卒世子稻繼是謂共公齊亂大夫
丙歜殺其君懿公立公子元是謂惠
公宋亂羣公子作難
癸丑齊取魯濟西𣈆伐鄭楚侵陳及宋
甲寅周匡王崩弟瑜立是謂定王鄭敗宋
師于大棘獲其太宰華元𣈆伐鄭秦
伐𣈆𣈆趙盾弑其君靈公迎襄公弟

黑臀于周立之是謂成公
乙卯周葬匡王楚伐陸渾之戎遂觀兵于
周郊
丙辰鄭亂公子作難
丁巳𣈆伐陳以救鄭秦共公卒世子稻繼
是謂桓公
戊午𣈆趙盾衛孫免侵陳
己未𣈆會諸侯于黑壤
庚申𣈆伐秦楚滅舒蓼
辛酉𣈆侯會宋衛陳鄭于扈陳不至遂伐

陳𣈆成公卒于扈公子據立是謂景
公趙盾卒子朔繼事
壬戌齊歸魯濟西田齊惠公卒公子無野
繼是謂頃公大夫崔杼奔衛陳亂夏
徵舒弑其君靈公𣈆伐鄭楚師來救
楚伐鄭𣈆師來救
癸亥楚伐陳誅夏徵舒納公孫寧儀于陳
經世之午二千二百一十五
甲子周定王十年楚伐鄭大敗𣈆師于河
上𣈆屠岸賈作難于下宫殺趙朔及

其族朔妻匿于公宫生武
乙丑楚伐宋
丙寅楚圍宋
丁卯周定王殺二伯𣈆滅赤狄及潞氏
戊辰楚宣王榭火𣈆滅申氏又平王室之
亂
己巳𣈆會諸侯之君于斷道
庚午魯宣公卒世子黑肱繼是謂成公𣈆
伐齊楚莊王卒世子審繼是謂共王
辛未周伐茅戎不利

壬申齊伐衛敗魯衛之師于新築𣈆會諸
侯之師救衛大敗齊師于安革宋文
公卒子瑕繼是謂共公華元專國兩
盟于𣈆楚楚會十
癸酉晋會宋衛魯曹伐鄭鄭兩伐許
甲戌𣈆伐楚救鄭
乙亥周定王崩太子夷嗣位是謂簡王𣈆
會齊宋衛魯鄭曹邾杞八國之君盟
于蟲牢楚伐鄭
丙子楚伐鄭𣈆救鄭是年壽夢稱王于吴

丁丑𣈆會齊宋魯衛曹邾莒八國之君于
馬陵以救鄭吴王壽夢始通好中國
戊寅𣈆殺大夫趙
己卯𣈆會齊宋魯衛鄭曹邾杞八國之君
盟于蒲齊頃公卒子環繼是謂靈公
晋伐鄭秦伐晋楚伐莒入鄆
庚辰𣈆景公有疾授世子州蒲位是謂厲
公景公卒程嬰攻屠岸賈于公宫滅
其族復趙武趙朔之封邑程嬰請死
辛巳秦𣈆修

壬午𣈆楚同盟于宋𣈆敗狄于交剛
癸未魯成公朝于周𣈆會齊宋魯衛鄭曹
邾滕八國之師伐秦敗之于麻遂
甲申秦桓公卒子景
乙酉𣈆會諸侯之君于戚宋共公卒國亂
大司馬唐山殺世子肥右師華元右
師魚石誅唐山而立公子成是謂平
公楚遷許于業吴大會諸侯之君于
鍾離
丙戌𣈆伐鄭大敗楚師于鄢陵楚救鄭不

克矢中王目誅令尹側
丁亥𣈆會諸侯盟于柯陵是年𣈆殺三郤
戊子𣈆亂欒書弑其君厲公迎公子周于
周立之是謂悼公魯成公卒子午繼
是謂襄公楚會鄭伐宋入彭城𣈆侯
會宋公魯仲孫蔑衛侯邾子齊崔杼
同盟于虛杼
己丑周簡王崩太子泄心嗣位是謂靈王
𣈆會諸侯之師伐宋圍彭城
庚寅周葬簡王晋伐鄭會諸侯之師于戚

以城虎牢
辛卯𣈆會八國之君盟于雞澤楚伐吴至
于衡山
壬辰𣈆用魏絳楚伐陳
癸巳𣈆會諸國之師于戚城又救陳吴會
魯衛之君于善道
經世之未二千二百一十六
甲午周靈王五年
乙未𣈆會七國之君于鄬
丙申𣈆會諸國之君于邢丘鄭子駟殺羣

公子
丁酉秦伐晋晋會十一國之君伐鄭楚亦
伐鄭鄭兩盟晋楚
戊戌晋率十一國之君會吴壽夢于柤以
滅逼陽又會十一國之師伐鄭又伐
秦楚伐宋又救鄭
己亥晋兩會十一國之師伐鄭賜魏絳食
采安邑秦伐晋救鄭魯三桓分軍楚
伐鄭又伐宋
庚子楚會秦伐宋吴壽夢卒長子諸樊繼

辛丑楚共公卒子昭廢世子代立是謂康
王吴伐楚不利
壬寅𣈆率齊宋魯衛鄭曹莒邾滕薛𣏌小
邾十二國之君會吴諸樊于向又會
諸侯之師伐秦衛亂孫林父寧殖作
難衛侯出奔齊楚伐吴有功
癸卯𣈆悼公卒子彪繼是謂平公
甲辰𣈆侯會宋魯衛鄭曹莒邾薛杞小邾
十國之君盟于大梁執莒子邾子以
歸又伐楚至于方城

乙巳
丙午𣈆用范中行會宋衛魯鄭曹莒邾滕
杞小邾十一國之師伐齊敗之于靡
下進圍臨淄齊靈公奔莒
丁未齊廢世子光以公子牙爲世子崔杼
復廢牙立光爲世子靈公卒光繼是
謂莊公崔杼當國鄭簡公誅大夫子
札以子産當國
戊申𣈆侯會十一國之君盟于澶淵
己酉𣈆侯會八國諸侯盟于商壬欒盈奔

楚
庚戌𣈆會十一國之君盟于沙隨楚殺令
尹子南晋欒盈自楚適齊
辛亥欒盈自齊復入于𣈆不克死范中行
滅欒氏之族齊伐𣈆取朝歌
壬子𣈆會十一國之君于夷儀楚會諸侯
伐吴又伐鄭
癸丑齊亂崔子弑其君莊公立異母弟杵
臼是謂景公崔杼爲右相慶封爲左
相𣈆敗齊師于高唐楚會陳伐鄭及

滅舒鳩吴伐楚不利諸樊死弟餘祭
立封季札于延陵
甲寅衛亂甯喜孫林父爭權林父不勝奔
𣈆甯喜弑其君剽𣈆執甯喜求衛公
子齊而納之封林父于宿齊慶封夷
崔杼族而專國封子産六邑楚會陳
蔡伐鄭
乙卯𣈆用趙武爲正卿是謂文子與韓宣
子起魏武子絳同執國命會諸侯大
夫于宋衛誅甯喜𣈆楚齊秦同會兵

于宋從向戌之請將弭兵步
丙辰周靈王崩太子貴嗣位是謂景王齊
慶封弛政其子舍及田鮑高欒之徒
逐之慶封奔魯又適吴楚康王卒世
子麋繼是謂郟敖
丁巳𣈆智伯會十國諸侯入城杞楚用叔
圉爲令尹吴亂餘祭遇弑弟餘昧立
季札使魯齊鄭𣈆
戊午蔡亂世子弑其君代立鄭亂羣公子
爭寵宋災𣈆會諸侯

己未魯襄公卒世子又卒國人立齊歸之
子惆是謂昭公季武子專政
庚申𣈆趙武會諸國之大夫于虢楚亂令
尹圍弑其君麋代立是謂靈王公子
比奔𣈆薳罷爲令尹
辛酉晋韓宣子起使魯
壬戌魯昭公朝𣈆齊晏嬰使𣈆鄭伯朝𣈆
又朝楚
癸亥楚會十一國之君于申執徐子于會
又會七國諸侯師伐吴之朱方以誅

齊慶封吴拔楚三邑
經世之申二千二百一十七
甲子周景王八年楚會諸侯伐吴秦景公
卒世子繼是謂哀公
乙丑齊北伐燕楚東伐吴吴敗楚師于乾
谿
丙寅楚起章華臺
丁卯楚滅陳執其公子招放之于越
戊辰
己巳𣈆平公卒世子夷繼是謂昭公齊陳

鮑逐欒高氏于𣈆分其室
庚午𣈆韓起會齊宋魯衛鄭曹杞邾大夫
于厥憖楚誘蔡侯于申殺之公子棄
疾滅蔡守之執其世子有歸用之
辛未魯朝𣈆楚伐徐
壬申𣈆昭公會齊衛鄭曹莒邾滕薛杞小
邾之君盟于平丘魯不得與執季孫
意如以歸楚公子比自𣈆歸弑其君
于乾谿公子棄疾自蔡入殺比代立
是謂平王釋陳蔡二君歸國吴滅州

來
癸酉楚復諸侯侵地觀從用政
甲戌𣈆伐鮮虞楚費無忌爲太子建逆婦
于秦吴餘昧卒季札逃國人立餘昧
子僚
乙亥𣈆昭公卒子去疾立是謂頃公楚誘
戎蠻子殺之
丙子𣈆滅陸渾之戎吴伐楚
丁丑周鑄大錢宋衛陳鄭吴楚遷許于白
羽

戊寅楚用費無忌專政放太子建于城父
己卯齊景公與大夫晏嬰入魯問禮宋有
華氏之難大夫華亥華定向寧奔陳
楚世子建自城父奔宋又適鄭又適
𣈆其傅伍奢及其一子死于楚子員
奔吴
庚辰宋華亥華定向寧入宋南里叛
辛巳周景王崩葬景王王室亂三王子爭
國國人立猛是謂悼王王子朝殺猛
代立𣈆逐朝而入丐是謂敬王宋華

亥華定向寧奔楚楚世子建及𣈆師
襲鄭不克死其子勝奔吴
壬午召氏尹氏入王子朝于成周單子劉
子以王出居狄泉楚徙都鄂囊瓦子
常爲令尹吴伐楚敗陳蔡頓胡沈之
師于雞父滅胡沈獲陳夏齧楚建之
子勝啓之也
癸未楚城郢吴公子光伐楚拔巢及鍾離
二女爭桑故也
甲申魯有三桓之難昭公奔齊齊景公唁

之于野井𣈆趙鞅會宋魯衛曹邾滕
薛小邾之人于黄父
乙酉𣈆趙鞅會諸侯之師入王于成周召
尹二氏之族以王子朝奔楚楚平王
卒世子軫繼是謂昭王
丙戌𣈆韓趙魏三家大滅公族祁氏羊舌
氏分其地楚令尹子常殺費無忌吴
季札使𣈆公子光弑其君僚代立是
謂闔廬專諸伍員爲相
丁亥魯昭公自鄆如𣈆次于乾侯楚大夫

伯嚭奔吴
戊子
己丑𣈆頃公卒世子午繼是謂定公吴滅
徐以侵楚
庚寅𣈆定公使大夫荀礫納魯昭公不克
吴伐楚拔舒
辛卯𣈆韓不信會齊宋魯衛曹莒薛杞小
邾之師城成周魯昭公卒于乾侯三
桓立其弟宋是謂定公吴伐越
壬辰𣈆人執宋仲幾于京師楚令尹子常

敗吴師于豫章
癸巳吴敗楚師于豫章
經世之酉二千二百一十八
甲午周敬王十三年
乙未𣈆定公會宋蔡魯衛陳鄭許曹莒邾
頓胡滕薛杞小邾之君及齊大夫于
召陵以伐楚楚昭王北伐蔡吴師入
郢令尹子常奔鄭昭王奔鄖又奔隨
使申包胥求救于秦許徙居容城吴
王闔廬敗楚師于柏舉五戰及郢遂

入其國燒其宫平其墓伍子胥啓之
也
丙申魯陽虎囚季桓子秦救楚敗吴師于
稷楚昭王自鄖復歸于郢封吴夫槪
于堂谿越乘虛破吴入其國吴王弟
夫概自堂谿亡歸代立闔廬逐夫槪
夫槪奔楚
丁酉周有儋翩之難王出居姑蕕楚去郢
復都鄀鄭滅許
戊戌𣈆師入周敬王于成周齊取鄆爲陽

虎邑
己亥魯有陽虎之難攻三桓不克竊寶王
大弓走陽關
庚子秦哀公卒子惠公繼
辛丑魯以孔丘爲司寇從定公會齊景公
于夾谷齊復魯侵地晏嬰在會
壬寅宋公之弟辰及大夫仲佗石彄公子
地自陳入于蕭以叛鄭子産卒
癸卯孔子去魯適衛
甲辰魯孔子在衛𣈆六卿相攻

乙巳衛世子蒯聵奔宋魯孔子自衛之宋
又如陳楚會吴伐陳滅頓吴王闔廬
伐越不利死子夫差立以伯嚭爲太
宰是年於越勾踐敗吴師于槜李稱
王于會稽
丙午魯定公卒子蔣繼是謂哀公楚滅胡
丁未𣈆趙鞅圍范中行氏于朝歌中行走
邯鄲楚會陳隨許圍蔡吴敗越于夫
椒伏而釋之越王勾踐伐吴不利使
大夫文種行成委質以臣妾遂棲于

會稽
戊申衛靈公卒其孫輒立𣈆趙鞅會陽虎
以師入衛世子蒯聵不克居之于戚
城魯孔子復過宋楚伐蔡吴徙蔡于
州來於越范蠡歸國
己酉秦惠公卒子悼公繼魯孔子在陳
庚戌魯孔子之蔡
辛亥齊伐宋𣈆伐衛齊景公卒子荼繼是
謂孺子晋韓趙魏敗范中行氏于邯
鄲

壬子齊亂田乞弑其君孺子迎公子陽生
于魯而立之是謂悼公高昭子死國
惠子奔莒魯孔子復至陳楚昭王救
陳軍于城父卒于師世子章繼是謂
惠王吴伐陳魯伐邾宋伐曹
癸丑吴會魯于鄫以伐齊徵百牢于魯
甲寅宋滅曹楚令尹子西召平王世子建
之子勝于吴以爲巢大夫號白公吴
伐魯盟于城下而還
乙卯宋伐鄭楚伐陳吴伐齊

丙辰齊田乞卒子常繼事是謂成子齊亂
鮑子弑其君悼公立其子壬是謂簡
公田常專國魯孔子自陳復至于衛
楚伐陳吴會魯伐齊以救陳殺大夫
伍員
丁巳孔子自衛返魯子貢使齊及吴越𣈆
齊伐魯吴救魯敗齊師于艾陵越伐
吴
戊午楚白公勝復奔吴子西復召之吴會
魯衛之君于橐臯移兵攻𣈆

己未𣈆定公及諸侯會吴夫差于黄池越
伐吴入其郛執其世子友而還
庚申魯西狩獲麟齊田常殺相闞止及弑
其君簡公于徐州立其弟驁是謂平
公割安平以東自爲湯邑孔子于魯
請討不克秦悼公卒子厲公繼𣈆伐
鄭宋桓魋出奔衛又奔齊楚巢大夫
白公勝殺令尹子西逐其君代立
辛酉魯使子服景伯使齊子貢爲介齊歸
魯侵地衛世子蒯聵自戚入是謂莊

公輒出奔魯楚葉公以兵入誅白公
而迎章復位滅陳而縣之
壬戌魯孔子卒
癸亥𣈆伐衛莊公出奔國人立公子班師
齊伐衛執班師而立公子起越敗吴
師于笠澤
經世之戌二千二百一十九
甲子周敬王四十三年衛石圃逐其君起
而迎輒復位起奔齊
乙丑周敬王崩太子嗣位是謂元王齊田

常卒子盤繼事是謂襄子吴會齊𣈆
之師伐楚越伐吴
丙寅𣈆定公卒子鑿繼之知伯伐鄭取九
邑越人伐吴
丁卯越伐吴圍其國
戊辰越滅吴破姑蘇殺其王并其大夫北
會諸侯于徐州致貢于周太宰范蠡
辭禄游五湖殺大夫文種遂兼有吴
地
己巳

庚午
辛未周元王崩太子介嗣位是謂貞定王
壬申
癸酉魯季康子卒三桓作難弑其君哀公
立其子寧是謂悼公
甲戌
乙亥
丙子
丁丑晋伐鄭
戊寅

己卯
庚辰秦伐大荔
辛巳
壬午
癸未𣈆趙簡子鞅卒子毋卹繼事是謂襄
子同智伯韓康子魏桓子滅范中行
氏四分其地及逐其君立公孫驕是
謂哀公秦取𣈆武城
甲申𣈆伐秦復武城
乙酉齊平公卒子積繼是謂靈公𣈆智伯

及韓魏二家兵攻趙襄子于𣈆陽
丙戌𣈆三家兵圍𣈆陽
丁亥𣈆韓康子魏桓子復合趙襄子之兵
攻智伯滅之于𣈆陽三分其地齊田
盤卒子白繼事是謂莊子
戊子
己丑
庚寅
辛卯
壬辰

癸巳
經世之亥二千二百二十
甲午周貞定王二十三年楚滅蔡
乙未秦厲公卒子躁公繼
丙申秦伐義渠虜其王以歸楚滅杞東開
地至泗上
丁酉
戊戌
己亥周貞定王崩太子去疾嗣位是謂哀
王三叔龔殺哀王代立是謂思王

庚子周亂少弟嵬殺其王叔代立是謂考
王
辛丑𣈆哀公卒子柳繼是謂幽公公室止
有絳及曲沃
壬寅
癸卯
甲辰
乙巳
丙午
丁未

戊申
己酉秦躁公卒弟懷公立楚惠王卒子中
繼是謂簡王
庚戌魯悼公卒子元公繼楚滅莒
辛亥
壬子
癸丑秦庶長黽弑其君懷公立躁公孫是
謂靈公
甲寅
乙卯周考王崩太子午嗣位是謂威烈王

河南惠公封其少子于鞏稱東周君
丙辰𣈆趙襄子卒兄之子浣繼事是謂獻
子治中牟襄子弟桓子逐獻子代立
韓康子卒子武子繼事魏桓子卒子
斯繼事是謂文侯
丁巳趙桓子卒國人殺其子而迎獻子復
位
戊午秦攻魏少梁
己未秦作上下畤
庚申

辛酉魏文侯殺𣈆幽公立其弟止是謂烈
公
壬戌
癸亥


皇極經世卷第五之下




