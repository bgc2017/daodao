










皇極經世卷第六之下詠六
　　　　三川邵堯夫撰
　　運經世之十觀物篇之三十四
　　經元之甲一
　　經會之午七
　　經運之壬一百八十九
　　經世之子二千二百五十七
經世之子二千二百五十七
　甲子唐弘孝皇帝十五年殺西臺侍中上
　　　官儀又殺庶人忠于流所竇德玄爲

　　　左相劉祥道爲右相
　乙丑帝同皇后巡東海封泰山陸敦信爲
　　　右相
　丙寅帝同皇后至自泰山改元乾封劉仁
　　　軌爲右相
　丁卯禁工商乘馬戴至德李安期張文瓘
　　　並同東西臺三品
　戊辰李勣平高麗執其王祀明堂改元總
　　　章
　己巳帝同皇后幸九成宫郝處俊同東西

　　臺三品李勣卒
庚午改元咸亨
辛未帝同皇后幸東都及許昌皇太子監
　　國閻立本爲中書令
壬申帝及皇后至自東都
癸酉帝及皇后幸九成宫
甲戌皇后稱天后帝爲天皇改元上元帝
　　同皇后幸東都帝有疾
乙亥皇太子弘卒以雍王賢爲皇太子
丙子帝及皇后自東都還改元儀鳳來恒

　　薛元超李義琰高智周並同中書門
　　下三品李敬玄劉仁軌爲中書令
丁丑
戊寅改來年爲通乾
己卯甘露降改元調露帝同皇后幸東都
　　裴行儉大伐突厥
庚辰廢皇太子賢爲庶人立英王哲烏皇
　　太子帝同皇后幸汝州及嵩山裴琰
　　崔知温王德眞並同中書門下三品
　　改元永隆帝及皇后至自東都

辛巳裴行儉平突厥虜其王伏念改元開
　　耀裴炎進侍中崔知温薛元超進中
　　書令
壬午改元永淳帝及皇后幸東都起奉天
　　觀于嵩之陽劉景先郭待舉郭正一
　　岑長倩魏玄同並同中書門下平章
　　事
癸未改元弘道帝崩于東都皇太子哲嗣
　　位是謂昭孝皇帝天后稱制劉仁軌
　　進尚書左僕射岑長倩進兵部尚書

　　魏玄同進黄門侍郎劉齊賢進侍中
　　裴炎進中書令
甲申改元嗣聖皇后廢帝爲廬陵王遷之
　　均立豫王旦改元文明侍中裴炎進
　　爵爲侯王德眞進侍中劉禕之武承
　　嗣進中書平章事葬高宗于乾陵再
　　改元光宅徐敬業以揚州舉兵南攻
　　潤州平之殺宰相裴炎又改來年爲
　　垂拱來俊臣周興大行誙構謂之羅
　　織

乙酉武后徙帝居房陵改中書爲鳳閣鸞
　　臺
丙戌蘇良嗣爲文昌左相韋待價爲文昌
　　右相並同鳳閣鸞臺三品
丁亥武后賜宰相劉禕之死張公輔爲鳳
　　閣侍郎
戊子武后稱聖母關寡瑯琊王冲及父越
　　王貞舉兵以討亂不克大夷王室
己丑武后改元永昌稱聖皇大殺王族又
　　殺納言魏玄同及内史張光輔引王

　　本立范履冰邢文偉爲相
庚寅武后改元載初以建子月爲歲首祀
　　明堂以曌爲名以詔爲制大殺王族
　　改國爲周元曰天授稱皇帝降豫王
　　旦爲皇嗣立武氏七廟封武氏三人
　　爲王引傅游藝爲相改魚爲龜
辛卯武后祀明堂格輔元樂思晦並同鳳
　　閣鸞臺平章事歐陽通爲納言殺宰
　　相岑長倩格輔元及納言歐陽通用
　　狄仁傑爲相

　壬辰武后祀明堂改元如意再改元長壽
　　　楊執柔崔元琮李昭德姚璹李元素
　　　爲相狄仁傑下獄
　癸巳武后祀明堂稱金輪皇帝引豆盧欽
　　　望韋巨源陸元方爲相婁師德亦相
經世之丑二千二百五十八
　甲午唐昭孝皇帝十一年在房陵武后祀
　　　明堂改元延載引蘇味道王孝傑楊
　　　再思杜景儉李元素周允元相繼爲
　　　相

　乙未武后改元證聖明堂火稱天𠕋再改
　　　元天𠕋萬歲
　丙申武后封中岳改元萬歲登封祀新明
　　　堂再改元萬歲通天契丹李盡忠以
　　　孫萬榮叛䧟營冀命二十八將討之
　　　不利引王方慶李道廣爲相
　丁酉武后祀明堂河朔平再用婁師德爲
　　　相魏王武承嗣梁王武三思並同鳳
　　　閣鸞臺三品改元神功狄仁傑杜景
　　　儉復相誅司業少卿來俊臣遂及内

　　史李昭德
戊戌武后祀明堂改元聖曆召帝于房陵
　　返政突厥執武延秀及行人閻知㣲
　　以破嬀檀寇趙定姚元崇李嶠爲相
己亥武后幸嵩山封皇嗣旦爲相王引魏
　　元忠吉頊爲相又引王及善豆盧欽
　　望爲左右相
庚子武后幸汝陽建三陽宫于嵩山之陽
　　改元久視復舊正朔張錫韋安石爲
　　相武三思罷特進相吉瑱配流嶺表

　　内史狄仁傑卒
辛丑改元大足武后幸嵩之三陽官又而
　　還長安李懷遠顧琮李逈爲相
壬寅武后祀南郊
癸卯武后幸東都朱敬則爲相
甲辰張柬之同平章事韋安石納言李嶠
　　内史
乙巳武后改元神龍張柬之崔玄暐桓彦
　　範敬暉袁恕己平張易之及昌宗之
　　亂徙武后于上陽宫除周號以相王

　　旦爲安國王太平公主爲鎮國公主
　　賞定亂功也韋氏復正皇后位武王
　　思進位司空相武后崩于東都之上
　　陽宫祝欽明唐休璟爲相
丙午帝還長安附武后于乾陵以宫人上
　　官苑兒爲昭容武三思居中用事封
　　張柬之桓彦範崔玄暐彭恕己敬暉
　　五人爲王復貶爲州司馬殺之于流
　　所進魏元忠李嶠爲中書令李懷遠
　　同中書平章事𠕋衛王重俊爲皇太

　　子開長寧安樂二公主府大行斜封
　　墨制于惟謙爲相蘇環進侍中
丁未李多祚以羽林兵討武三思又討皇
　　后韋氏不克敗死太子重俊出奔野
　　死宗楚客蕭至忠爲相改元景龍
戊申安樂公主假皇后車服出遊張仁亶
　　爲相
己酉作宫市韋嗣立崔湜爲相
庚戌殺諫臣燕欽融于殿庭皇后韋氏及
　　安樂公主行弑于内寢立温王重茂

　　爲嗣改元唐隆以裴談張錫張嘉福
　　岑羲爲相臨淄王隆基以劉幽求薛
　　崇簡鍾紹京麻嗣宗兵入誅韋温紀
　　處訥宗楚客武延秀馬秦客葉靜能
　　趙履温楊均及皇后韋氏安樂公主
　　上官昭容葬中宗于定陵臨淄王隆
　　基稱平王降重茂嗣尊父相王旦爲
　　帝是謂興孝皇帝既踐位以鍾紹京
　　劉幽求薛崇簡崔日用爲相立平王
　　隆基爲皇太子改元景雲進廢皇后

　　韋氏安樂公主爲庶人姚元之爲相
辛亥皇太子隆基監國郭元振張說竇懷
　　貞陸象先魏知古爲相劉幽求進侍
　　中相
壬子祀南郊改元太極祀北郊改元延和
　　帝傳位于皇太子隆基是謂明孝皇
　　帝既踐位改元先天黜劉幽求鍾紹
　　京張暉官
癸丑太平公主竇懷貞岑羲蕭至忠常元
　　楷薛稷賈膺福李慈李欽李猷崔湜

　　　盧蔵用傅孝忠僧惠範作逆伏誅進
　　　姜皎李令問王毛仲王守一官復劉
　　　幽求鍾紹京張暉官令知政事講武
　　　于驪山改元開元用盧懷愼姚崇爲
　　　相改中書爲紫微
　甲寅
　乙卯𠕋郢王嗣謙爲皇太子
　丙辰太上皇崩葬睿宗于喬陵源乾曜蘇
　　　頲爲相姚崇讓宋璟爲相
　丁巳幸洛陽嬪永樂公主于契丹

　戊午至自東都
　己未
　庚申張嘉貞爲相
　辛酉相姚崇卒
　壬戌幸東都
　癸亥
經世之寅二千二百五十九
　甲子唐明孝皇帝十三年廢皇后王氏爲
　　　庶人幸東都宋璟守長安
　乙丑封泰山用源乾曜張說烏左右相

丙寅李元絃杜暹爲相還東都
丁卯至自東都
戊辰蕭嵩爲相
己巳張說宋璟爲左右相謁喬定獻昭乾
　　五陵裴光庭爲相
庚午北討契丹
辛未幸東都
壬申至自東都宋璟免相
癸酉韓休張九齡裴耀卿爲相
甲戌幸東都李林甫爲相

乙亥
丙子至自東都牛仙客爲相是年太眞楊
　　氏入宫李林甫用事
丁丑廢皇太子瑛爲庶人罷張九齡相仍
　　黜之相宋璟卒監察御史周子諒言
　　牛仙客事殺死于朝
戊寅𠕋忠王璵爲皇太子相李林甫領隴
　　右河西節度牛仙客領河東節度
己卯平突厥獲其王追封孔宣父爲文宣
　　王顔回爲梵國公餘哲並爲侯

庚辰
辛巳命安禄山爲平盧軍節度使
壬午改元天寶李通之爲相開莊文列庚
　　桑子四學裴耀卿進尚書右僕射
癸未
甲申改元爲載命安禄山爲范陽節度使
　　作太眞妃楊氏養子
乙酉𠕋太眞妃楊氏爲貴妃契丹殺公主
　　叛
丙戌陳希烈爲左相右相李林甫大行誣

　　構首陷韋堅
丁亥改温泉爲華清宫
戊子以宦人高力士爲驃騎大將軍關總
　　中外賜安禄山鐵券幸華清宫
己丑幸華清宫
庚寅幸華清宫權歸韓國虢國秦國三夫
　　人及鴻臚卿楊銛宰相楊國忠五家
　　安禄山進封東平郡王
辛卯幸華清宫安禄山入朝乞兼河東討
　　雲南不利

　壬辰幸華清宫李林甫卒楊國忠爲右相
　癸巳幸華清宫楊國忠大行誣構進封哥
　　　舒翰西平郡王
經世之卯二千二百六十
　甲午唐明孝皇帝四十三年受朝于華清
　　　宫韋見素爲相始以詩賦取士楊國
　　　忠進位守司空
　乙未安禄山以范陽叛兵䧟東都皇太子
　　　璵爲元帥監國高仙芝封常清軍敗
　　　以哥舒翰將兵二十萬守潼關

　丙申潼關不守帝西幸蜀至馬嵬兵亂殺
　　　宰相楊國忠及貴妃楊氏禄山䧟長
　　　安稱帝東都國曰燕元曰聖武皇太
　　　子西至靈武即皇帝位是謂宣孝皇
　　　帝改元至德以廣平王俶爲元帥裴
　　　冕爲相尊蜀中帝爲太上皇移軍彭
　　　原安恒禄䧟顔杲卿死于東都
　丁酉朔方節度使郭子儀太原節度使李
　　　光弼兵入逐安禄山將大敗之于香
　　　積遂復兩京帝還長安太上皇至自

　　成都封廣平王俶爲成王苗晋卿代
　　韋見素爲左相安禄山爲子慶緒所
　　殺代立退保相州改元天成
戊戌唐改元乾元以成王俶爲皇太子李
　　揆王璵爲相九節度圍安慶緒于相
　　州軍潰禄山將史思明殺安慶緒稱
　　帝魏州
己亥唐改元順天李峴吕諲第五琦爲相
　　史思明復䧟東都
庚子唐改元上元宦人李輔國逼太上皇

　　入西宫劉展以揚州叛
辛丑太上皇崩于西宫帝亦不豫皇太子
　　俶監國苗晋卿行冢宰史思明爲子
　　朝義所殺代立保東都
壬寅改元寶應皇后張氏謀立越王係内
　　臣李輔國程元振幽皇后張氏于别
　　殿殺之帝崩皇太子俶踐位是謂孝
　　武皇帝以雍王适爲元帥元載爲相
　　程元振爲驃騎大將軍居中用事復
　　東都及河朔史朝義走幽州幽人殺

　　之以獻
癸卯吐蕃犯長安别立武王宏帝出居陜
　　郭子儀收京城帝還長安放武王宏
　　于華州葬玄宗于泰陵葬肅宗于建
　　陵改元廣德僕固懷恩以汾州叛罷
　　苗晋卿裴遵度相以李峴爲相
甲辰以雍王爲皇太子吐蕃𡨥邠及奉天
　　王縉杜鴻漸代劉晏李峴爲相
乙巳改元永泰吐蕃大掠畿甸帝御六軍
　　屯于苑命九節度以本軍討賊吐蕃

　　又會回紇寇奉天僕固懷恩啓之也
　　郭子儀復以回紇隨白元光討吐蕃
　　于靈武崔旰以西川亂
丙午改元大曆周智光以華叛
丁未吐蕃大𡨥靈武郭子儀鎭涇陽
戊申吐蕃再𡨥靈武
己酉裴冕爲相
庚戌臧玠以潭州叛
辛亥
壬子回紇掠京城朱沘節度幽州

癸丑郭子儀大敗吐蕃于靈武
甲寅
乙卯魏博節度使田承嗣擅取洺衛磁相
　　四州河陽及陜州軍亂
丙辰淄青李正己擅取齊海登萊沂宻德
　　棣曹濮兖鄆請命封隴西王李寶臣
　　封隴西王李忠臣封西平王叚秀實
　　封張掖王崔寧破吐蕃河陽軍亂
丁巳誅宰相元載并夷其族貶相王縉括
　　州刺史楊綰常衮爲相

戊午回紇寇太原吐蕃寇靈武
己未汴州軍亂皇太子适監國帝崩皇太
　　子适踐位是謂孝文皇帝葬代宗于
　　元陵貶相常衮以崔祐甫爲相郭子
　　儀爲尚父
庚申改元建中朱泚領四鎭節度使劉文
　　喜以涇亂𠕋宣王誦爲皇太子楊炎
　　爲相劉晏貶忠州尋賜死
辛酉盧杞爲相貶相楊炎崖州司馬尚父
　　郭子儀卒淄青李正己卒其子納自

　　　立梁崇義反淮西帥李希烈討斬之
　　　田悅圍邢州馬燧救之田悅敗走
　壬戌
　癸亥李希烈䧟汝州執刺史李元平東都
　　　行營節度使哥舒曜討李希烈兵馬
　　　使劉德信及李希烈戰于扈澗敗績
　　　命涇州姚令言以本軍救東都兵至
　　　作亂入長安立朱泚爲帝于含元殿
　　　渾瑊奉帝出居奉天朱泚兵頓乾陵
　　　朔方節度使李懷光以本軍救奉天

　　　朱泚退保京城李懷光以本軍叛李
　　　希烈䧟襄陽許鄭及汴州哥舒曜走
　　　洛陽貶宰相盧杞新州司馬
經世之辰二千二百六十一
　甲子唐孝文皇帝五年在奉天改元興元
　　　王武俊格命李懷光走河中帝移軍
　　　梁州渾瑊及吐蕃敗朱泚于武功李
　　　晟收京師涇原兵馬使田希鑑殺馮
　　　河清以涇州叛李抱眞王武俊敗朱
　　　滔于涇城淄青李納亦歸款田希鑑

　　殺姚令言以涇州降李晟平涇亂殺
　　朱泚李希烈將李澄以滑州格命劉
　　洽曲環敗李希烈于陳州盧翰爲相
乙丑改元貞元李希烈䧟南陽渾瑊平李
　　懷光于河中
丙寅李勉相繼爲相陳
　　仙奇殺李希烈以蔡州降以爲
　　豫州刺史吴少誠又殺陳仙奇以蔡
　　州請命以吴少誠爲蔡州刺史吐蕃
　　寇涇隴

丁卯會吐蕃于
　　平涼吐蕃竊兵發于會渾瑊逃歸馬
　　燧請之謬也
戊辰福建軍亂邠寧亦軍亂李晟馬燧李
　　泌連相國徵夏縣處士陽城爲諫議
　　大夫
己巳董晋竇參爲相韋臯破吐蕃于雋州
庚午吐蕃䧟北庭
辛未
壬申襄州軍亂趙憬陸贄爲相貶相竇參

　　郴州别駕吐蕃入寇
癸酉賈耽盧邁爲相宣武軍亂
甲戌南詔異牟破吐蕃于神川韋臯破吐
　　蕃于峨和元誼以田緒叛于洺黄少
　　卿以邢叛
乙亥
丙子崔損趙宗儒爲相
丁丑韋臯破吐蕃于雋州
戊寅鄭餘慶爲相栗鍠殺刺史以明州叛
己卯汴州軍亂吴少誠以陳蔡叛伐淮西

　　不利
庚辰伐蔡不利又伐又不利徐州軍亂貶
　　相鄭餘慶郴州司馬齊抗爲相蔡州
　　吴少誠順命
辛巳韋臯大破吐蕃于雅州封臯南康郡
　　王
壬午
癸未高郢爲相吐蕃請和
甲申吐蕃南詔日本脩貢
乙酉正月帝崩皇太子誦踐位王叔文王

　　伾用事韋執誼賈耽鄭珣瑜高郢杜
　　佑爲相罷宫市物貶京兆尹李實通
　　州長史削民故也𠕋廣陵王純爲皇
　　太子罷鄭珣瑜高郢相以杜黄裳袁
　　滋爲相帝不豫八月授位于太子徙
　　居興慶宫皇太子純踐位是謂章武
　　皇帝葬德宗于崇陵貶王伾開州司
　　馬王叔文渝州司馬韋執誼崖州司
　　户以鄭餘慶鄭絪爲相
丙戌改元元和太上皇崩于興慶宫杜佑

　　行冢宰事葬順宗于豐陵王士眞爲
　　相劉闢以西川叛高崇文平之誅王
　　叔文于貶所
丁亥武元衡李吉甫爲相李奇以潤州叛
　　平之
戊子裴垍爲相
己丑𠕋鄧王寧爲皇太子王承宗以鎭叛
　　蔡州吴少誠卒弟少陽繼事
庚寅用權德輿爲相
辛卯罷李藩相用李吉甫李絳爲相皇太

　　　子寧卒
　壬辰𠕋遂王恒爲皇太子魏博軍亂
　癸巳振武軍亂
經世之巳二千二百六十二
　甲午唐彰武皇帝九年蔡州吴少陽卒子
　　　元濟繼事以淮西逆命
　乙未伐淮西盜殺宰相武元衡以裴度爲
　　　相會兵伐王承宗于鎭淄青李師道
　　　以嵩僧叛會兵伐淄青
　丙申太伐淮西及鎭李逢吉王涯爲相黄

　　　洞蠻屠巖州宿州軍亂
　丁酉崔群李廓爲相裴度大伐淮西將李
　　　愬入蔡獲吴元濟以獻淮西平裴度
　　　復相
　戊戌鎭州王承宗淄青李師道順命李夷
　　　簡皇甫鎛程异爲相
　己亥劉悟殺李師道以淄青十二州降令
　　　狐楚爲相沂及安南軍亂以方士柳
　　　泌爲台州刺史帝餌金石有疾
　庚子帝崩皇太子恒踐位是謂文思皇帝

　　叚文昌崔植爲相貶皇甫鎛崖州司
　　户安南平葬憲宗于景陵鎭王承宗
　　卒弟承元繼事
辛丑改元長慶杜元頴王播爲相劉總棄
　　幽州以張弘靖代之幽州軍亂逐張
　　弘靖立朱克融爲留後鎭州軍亂殺
　　田弘正立王廷凑爲留後瀛州軍亂
　　幽軍拔瀛州鎭軍圍深州相州軍亂
壬寅𠕋景王湛爲皇太子幽州朱克融䧟
　　滄州會鎭州王廷凑兵攻深州王智

　　興逐崔群以徐州亂元稹裴度李逢
　　吉爲相李㝏逐李愿以汴州亂鎭軍
　　救饒陽及博野王國清以浙西叛德
　　州軍亂
癸卯牛僧孺爲相
甲辰帝崩皇太子湛踐位是謂昭愍皇帝
　　貶侍郎李紳端州司馬李逢吉牛僧
　　孺爲相又以李程竇易直爲相葬穆
　　宗于光陵
乙巳改元寶曆牛僧孺免相

丙午裴度復相内命亂中人弑帝于飲所
　　群臣誅賊立江王卬是謂昭獻皇帝
　　以韋處厚爲相幽州軍亂殺其帥朱
　　克融
丁未改元大和貶相李逢吉葬敬宗于莊
　　陵
戊申鎭州王廷凑逆命安南軍亂路隨爲
　　相
己酉魏博軍亂殺節度使史獻誠立何進
　　滔爲留後李宗閔爲相南詔蠻䧟成

　　都
庚戌興元軍亂殺節度使李絳温造平之
　　牛僧孺宋申錫爲相
辛亥幽州軍亂貶相宋申錫開州司馬内
　　臣王守澄誣故也
壬子
癸丑李德裕王涯爲相罷李宗閔相𠕋魯
　　王永爲皇太子
甲寅幽州軍亂復李宗閔相
乙卯鄭注李訓用事貶李德裕袁州長史

　　罷李宗閔相貶爲潮州司户用李訓
　　賈餗李固言舒元輿爲相出鄭注爲
　　鳳翔尹李訓誅宦氏不克走南山中
　　尉仇士良屠宰相李訓王涯賈餗舒
　　元輿及王播郭行餘羅立言李孝本
　　韓約十餘家監軍張仲清屠鄭注于
　　鳳翔李訓野死引鄭覃李石爲相中
　　尉仇士良魚志弘并爲大將軍遣内
　　養馳四方交殺州縣官吏
丙辰改元開成李固言爲相

丁巳陳夷行爲相河陽軍亂
戊午盜傷宰相李石于親仁里楊嗣復李
　　珏爲相易定軍亂皇太子有罪卒于
　　少陽院
己未崔鄲爲相𠕋陳王成美爲皇太子監
　　國
庚申帝有疾中尉仇士良虞志弘𠕋頴王
　　炎爲皇太子廢皇太子成美復爲陳
　　王帝崩皇太子瀍立是謂昭肅皇帝
　　楊嗣復行冢宰殺陳王成美安王溶

　　　于邸二中尉封國公崔鄲崔珙陳夷
　　　行爲相葬文宗于竟陵楊嗣復李珏
　　　罷相李德裕復相
　辛酉改元會昌用李紳爲相貶相楊嗣復
　　　李珏爲州司馬幽州軍亂
　壬戌李德裕專政
　癸亥劉稹以澤潞叛
經世之午二千二百六十三
　甲子唐昭肅皇帝四年太原軍亂邢洺磁
　　　三州叛澤潞二州平杜琮崔鉉爲相

　　　貶相崔珙爲州司馬
　乙丑罷崔鉉杜琮相李回崔元式鄭肅爲
　　　相大除象教
　丙寅帝餌金石有疾命光王怡爲皇太叔
　　　帝崩太叔怡立是謂獻文皇帝用白
　　　敏中盧商韋琮相葬武宗于端陵
　丁卯改元大中貶相李德裕潮州司馬
　戊辰周墀馬植崔龜從爲相
　己巳罷周墀馬植相再貶李德裕崖州司
　　　户崔鉉魏扶爲相幽州軍亂

庚午魏扶罷相令狐綯爲相
辛未魏謨爲相
壬申裴休爲相
癸酉鄭朗爲相
甲戌
乙亥
丙子
丁丑魏𠻚出尹成都崔愼由蕭鄴爲相
戊寅劉瑑夏侯孜爲相宣洪𡨥亂
己卯蔣伸爲相𠕋鄆王温爲皇太子帝崩

　　皇太子温踐位是謂恭惠皇帝令狐
　　綯行冢宰
庚辰葬宣宗于貞陵令狐綯出尹河中杜
　　審權杜悰爲相改元咸通宣洪寇亂
辛巳相蕭鄴出尹太原蔣伸罷相林邑蠻
　　入寇
壬午徐州軍亂林邑蠻䧟交阯及安南都
　　護
癸未楊收曹確高璩爲相蠻䧟安南州
甲申杜審權出刺潤州蕭寘爲相蠻寇邕

　　管
乙酉徐商爲相高駢平林邑蠻復安南都
　　護
丙戌夏侯孜出尹成都路巖爲相
丁亥楊收觀察浙西于琮爲相
戊子湘潭戍軍亂立龐勛爲帥歸䧟徐宿
　　滁和濠五州貶楊收端州司馬移驩
　　州賜死
己丑蔣伸罷相劉瞻爲相徐商出尹江陵
　　命十八將伐徐以康成訓爲軍師徐

　　寇平蠻復寇東西二川
庚寅相曹確病免韋保衡爲相大黜官吏
　　王鐸爲相
辛卯相路巖出尹成都
壬辰劉鄴出刺幽州于琮出刺襄州趙隱
　　爲相大行黜陟命沙陀李國昌移鎭
　　雲中國昌以大同阻命
癸巳征李國昌蕭倣爲相𠕋普王儼爲皇
　　太子韋保衡行冢宰帝崩皇太子儼
　　踐位是謂恭定皇帝兩軍中尉居中

　　　用事黜冢宰韋保衡仍賜死復前貶
　　　官吏
經世之未二千二百六十四
　甲午唐恭定皇帝元年葬懿宗于簡陵崔
　　　彦昭鄭畋盧携爲相改元乾符蠻寇
　　　兩川
　乙未浙西及曹濮𢽉亂王鐸復相
　丙申相蕭倣病免浙西寇平曹濮王仙芝
　　　䧟江淮南北十五州至江南乞符節
　　　于朝不聽李蔚爲相

　丁酉冤句寇黄巢䧟沂鄆南會王仙芝將
　　　尚讓于蔡之查牙山破隨及江陵沙
　　　陀李國昌寇朔州
　戊戌江陵寇平黄巢擾淮北淮南及江南
　　　廣南李國昌䧟岢嵐昭義軍亂鄭從
　　　讜爲相李蔚出守東都
　己亥黄巢據嶺表乞符節于朝不聽罷盧
　　　𢹂鄭畋相以崔沆豆盧瑑爲相盧携
　　　復相
　庚子改元廣明鄭從讜出尹太原沙陀軍

　　敗北黄巢軍北逾五嶺破湖湘及江
　　淮揚州高駢距之不利發徐兖許軍
　　赴溵水以捍東都溵水軍潰黄巢䧟
　　東都西攻陜虢潼關失守罷盧𢹂相
　　王徽裴徹爲相黄巢䧟長安稱帝國
　　曰齊元曰金統帝出南山
辛丑帝移軍興元蕭遘爲相鄭畋爲都統
　　楊復光爲監軍羽書飛天下沙陀順
　　命請勤王黄巢攻鳳翔帝移幸成都
　　改元中和以韋昭度爲相河中王重

　　榮軍屯沙苑經原唐弘夫軍屯渭北
　　易定王處存軍屯渭橋鄜延托跋思
　　恭軍屯武功鳳翔鄭畋軍屯盩厔邠
　　寧朱玫軍屯興平荆襄王鐸軍至自
　　行在王徽都督潞州
壬寅帝在成都黄巢保長安其將朱温以
　　同州降錫名全忠沙陀李克用自代
　　北至軍屯梁田
癸卯帝在成都諸將合攻大破巢軍于渭
　　南巢走藍關遂收京城以李克用爲

　　河東節度使朱全忠爲宣武軍節度
　　使巢軍東走圖陳蔡蔡州秦宗權以
　　城降賊合巢兵攻陳州以春磨圍陳
　　三百日陳刺堅守不䧟
甲辰帝在成都以鄭昌圖爲相汴州朱全
　　忠及關東諸侯鎭帥兵會河東李克
　　用兵大破巢軍于太康及西華又北
　　破之于中牟又東滅之于冤句巢寇
　　平朱全忠圖李克用于汴之上元驛
　　不克自此二帅交惡朝廷封李克用

　　隴西郡王以和解之
乙巳帝至自成都改元光啓秦宗權保逆
　　陳蔡王鎔專兵鎭陽李昌符抗兵鳳
　　翔王重榮擅兵蒲陜諸葛爽擁兵孟
　　洛孟方立控兵邢洺李克用阻兵并
　　代朱全忠瀆兵汴滑時溥弄兵徐泗
　　朱瑾窮兵齊鄆王敬武握兵淄青高
　　駢玩兵淮南劉漢宏恃兵浙東王處
　　存結兵易定李可舉堅兵幽薊中尉
　　田令孜取河中王重榮解州𪉩池不


　　克引邠寧師伐河中重榮會太原師
　　攻令孜京師軍亂邠將朱玫敗歸邠
　　州神策軍大掠都市令孜以帝幸鳳
　　翔封宣武節度朱全忠爲沛郡王錢
　　鏐始受封爲杭州刺史
丙午帝在鳳翔河中王重榮條罪攻田令
　　孜令孜以帝移幸興元相蕭遘裴徹
　　鄭昌圖召邠軍迎帝還都朱玫軍至
　　自鳳翔令孜以帝移軍過散關朱玫
　　追帝不及至遵途獲皇子襄王煴興

　　元節度石君涉合朱玫軍破棧以絶
　　帝歸路帝至興元石君涉棄城走朱
　　玫軍帝以孔緯杜讓能爲相出田令
　　孜爲劎南節度使李鋌楊守亮楊守
　　宗敗朱玫軍于鳳翔朱玫逼蕭遘立
　　襄王煴于鳳翔玫稱大丞相率百官
　　還京奉煴稱帝改元建貞罷蕭遘相
　　以鄭昌圖裴徹爲相宣諭四方加諸
　　鎭官常山太原宣武河中不受命王
　　重榮李克用敗朱玫將王行瑜于鳳

　　翔行瑜退攻興元以邠軍還長安殺
　　朱玫大掠京城裴徹鄭昌圖以襄王
　　煴奔河中王重榮殺襄王煴以獻蔡
　　將孫儒䧟鄭及許洛懷孟陜虢榮將
　　諸葛爽據河陽李罕之據澤州張宗
　　奭據懷州秦宗權稱帝陳蔡王潮據
　　福州
丁未帝自興元移軍鳳翔以張濬爲相揚
　　州軍亂牙將畢師鐸囚帥高駢召秦
　　宗權之宣州觀察秦彦爲揚州節度

　　使蔡兵攻汴兖鄆之師敗蔡軍于邊
　　孝蔡將孫儒棄鄭及許洛懷孟陜虢
　　張宗奭取洛陽李罕之取河陽同附
　　于全忠張宗奭賜名全義京師楊守
　　立李昌符爭道戰于通衢昌符敗走
　　隴州河中軍亂牙將常行儒殺其帥
　　王重榮立其弟重盈爲留後楊行宻
　　與蔡將孫儒爭揚州行宻拔揚州秦
　　彦畢師鐸奔孫儒于高郵復攻行宻
　　行宻求救于汴汴軍援行宻于淮口

　　東川顧彦朗壁州王建攻成都
戊申帝至自鳳翔改元文德觀軍容使楊
　　復恭專命李鋌爲相𠕋壽王傑爲皇
　　太弟帝崩皇太弟傑踐位是謂景文
　　皇帝韋昭度行冢宰魏州軍亂殺帥
　　樂彦貞小校羅宗弁爲留後張全義
　　拔河陽李罕之走澤州蔡將孫儒拔
　　揚州楊行宻走宣城朱全忠攻徐州
　　蔡將趙諲以荆襄降于汴全忠敗蔡
　　人于龍坂蔡將申叢執秦宗權降于

　　汴淮西平全忠兼領蔡州節度使王
　　建大寇劎南韋昭度出尹成都葬僖
　　宗于靖陵
己酉改元龍紀以劉崇望爲相封朱全忠
　　東平王王建䧟成都稱留後太原李
　　克用攻邢洺杭州錢鏐拔宣城獲劉
　　浩
庚戌改元大順孟遷以邢入于太原李克
　　用攻雲州幽州援之敗李克用于蔚
　　州幽州李匡威雲州赫連鐸會汴兵

　　攻太原李克用潞州軍亂殺李克恭
　　降于汴克用將安建以邢洺磁三州
　　降于全忠宰相張濬帥京兆孫揆華
　　州韓建出陰地關會汴將葛從周兵
　　入潞州太原兵攻潞州幽雲兵攻鴈
　　門太原將康君立入潞州克用敗幽
　　雲之兵于鴈門將李存信又敗張濬
　　韓建兵于陰地遂收晋絳朝廷復克
　　用官貶張濬連州刺史崔昭緯徐彦
　　若爲相克用將李存孝以邢入于汴

辛亥命中尉楊復恭致政復恭不受命陳
　　兵于昌化里命天威軍使李順節討
　　之不利兩軍中尉劉景宣西門重遂
　　殺天威軍使李順節于銀臺門順節
　　兵散大掠京城復恭奔興元鄭延昌
　　爲相太原李克用攻邢州責叛己也
　　宣武朱全忠攻魏州責不助討也鎭
　　州援邢州克用攻鎭州幽兵援鎭州
　　汴兵攻宿州幽鎭兵攻定州處存求
　　援于太原宣州楊行宻滅孫儒據有

　　揚州封行宻爲淮南王
壬子改元景福鳳翔李茂貞邠州王行瑜
　　華州韓建同州王行約泰州李茂莊
　　兵䧟興元殺守亮及楊復恭左軍中
　　尉西門重遂殺天威軍使賈德晟于
　　京師部下奔鳳翔太原李克用會易
　　定兵敗鎭兵于堯山
癸丑鳳翔李茂貞舉兵犯闕敗覃王兵于
　　盩厔帝誅中軍西門重遂李周𧬤貶
　　相杜讓能岐兵乃止進茂貞中書令

　　封秦王以王行瑜爲尚父王搏爲相
　　成都王建與李茂貞爭東川幽軍亂
　　逐其帥李匡威于鎭以其弟匡籌爲
　　留後汴兵滅徐兼領其鎭李克用敗
　　鎭州王鎔于平山鎔乞盟遂許盟于
　　還
甲寅改元乾寧崔胤爲相王搏出鎭湖湘
　　李茂貞擁山南十五州以抗王室汴
　　兵敗兖鄆之師于東阿朱瑄朱瑾求
　　救于太原李克用拔邢州獲李存孝

　　拔雲州獲赫連鐸拔幽州獲李匡籌
　　其幽人請以匡籌將劉仁恭爲留後
乙卯河中王重盈卒太原李克用請以王
　　珂襲重盈封于朝邠州王行瑜鳳翔
　　李茂貞華州韓建請以王珙襲重盈
　　封于朝朝廷先許克用陜州王珙絳
　　州王瑶以兵攻珂于河中王行瑜李
　　茂貞兵入長安行廢不克殺宰相韋
　　昭度及李磎各以兵三千留京師而
　　去李克用渡河稱討同州王行實棄

　　郡奔京師與兩軍中尉駱全珍劉景
　　宣逼帝西幸帝以李筠李君實兵出
　　次南山都官畢從命延王戒丕丹王
　　允從李克用西討封淮南楊行宻弘
　　農王亦從西討克用敗邠軍于梨園
　　帝還京邠州平行瑜野死封克用爲
　　晋王克用還太原崔昭緯罷相徐彦
　　若爲相董昌以浙東叛稱王國曰羅
　　平元曰大聖
丙辰岐兵犯長安韓建逼帝幸華州建進

　　封中書令兼兩京尹陸扆王搏崔胤
　　孫偓爲相魏州羅弘信敗太原之師
　　于莘以絶李克用兖鄆之援克用攻
　　魏下十城湖南軍亂立馬殷爲留後
　　錢鏐平浙東獲董昌授鏐中書令相
　　王搏觀察浙東陸扆出刺硤州
丁巳帝在華州孫偓罷相鄭綮爲相𠕋德
　　王裕爲皇太子封韓建爲昌黎王鄭
　　綮病免朱朴爲相韓建殺禁衛李筠
　　以散衛兵罷八王兵柄仍殺之貶相

　　朱朴殺帝侍衛馬道殷許巖士帝封
　　兩浙錢鏐吴王俾救難王室汴將龐
　　師古拔鄆州朱瑄野死汴將葛從周
　　拔兖州朱瑾奔淮南兖鄆曹濮齊棣
　　　　徐宿陳蔡許鄭滑盡入于汴全
　　忠以八郡兵攻淮南朱瑾以淮南兵
　　敗汴兵于清口獲將龐師古又敗汴
　　軍于渒河走葛從周楊行宻遂據有
　　江淮幽州劉仁恭敗李克用于安塞
　　福州王潮卒弟審知繼事

戊午帝在華州以崔遠爲相𠕋何氏爲皇
　　后帝還長安改元光化以華州爲興
　　德府韓建進封頴川王汴將葛從周
　　拔李克用之邢洺磁氏叔琮拔趙匡
　　凝之隨唐鄧澤州李罕之拔克用之
　　上黨歸于汴幽州劉守文拔汴之滄
　　州魏博羅弘信卒子紹威稱留後
己未復陸扆相蔡軍以崔珙奔淮南幽兵
　　寇趙魏魏引汴兵破之汴將氏叔琮
　　攻太原不利陜州軍亂牙將殺其帥

　　王珙立李璠爲留後又殺之降于汴
　　青州王師範將牛從毅以海州入于
　　淮南
庚申相崔胤誣殺宰相王搏樞宻使宋道
　　弼景務翛朱全忠會魏軍攻幽之滄
　　德州李克用拔汴之邢州又以三鎭
　　兵攻鎭州王鎔乞和乃還汴將張存
　　敬攻幽之滄州又拔祁州又敗定州
　　王處直于沙河進攻定州處直以定
　　州降于全忠罷崔遠相以裴贄裴樞

　　爲相徐彦若觀察青海中尉兩軍劉
　　季述王仲先幽帝于東内令皇太子
　　裕監國相崔胤張濬告難于全忠全
　　忠自定還汴護駕將孫德昭周承誨
　　董彦誅劉季述王仲先帝自幽所還
　　政
辛酉誅神策使李師度徐彦回窘帝故也
　　降皇太子裕爲德王改元天復汴將
　　張存敬由含山路拔李克用之河中
　　及晋絳朱全忠兼領河中節度進封

　　梁王梁軍大舉攻晋之太原晋將孟
　　遷以澤入于梁梁將氏叔琮長驅出
　　團柏屯軍洞過葛從周以趙魏兵入
　　土門䧟承天會天大雨乃復宰相崔
　　胤受全忠命逼帝幸東都未及行中
　　尉韓全誨以李茂貞兵勒帝幸鳳翔
　　罷崔胤相崔胤至太原促全忠西攻
　　全忠以四鎭兵破華州由京城西圍
　　鳳翔又破邠州獲李繼徽以絶其援
壬戌帝在鳳翔封淮南楊行宻吴王兩浙

　　錢鏐越王俾救難王室皆不至李克
　　用南攻朱全忠自鳳翔至河中令將
　　拔晋之汾州進圍太原不利全忠自
　　河中復至鳳翔鄜州節度使李周彝
　　以兵援鳳翔汴將孔勛乘虛陷鄜州
　　周彝以兵降全忠邠寧鄜坊又入于
　　梁鳳翔李茂貞乃誅宦氏韓全誨以
　　解全忠之圍
癸亥帝還長安進朱全忠元帥復崔胤相
　　全忠誅宦氏七百人罷陸扆相以裴

　　樞王搏爲相青州王師範拔梁之兖
　　州全忠東攻青州成都王建寇李茂
　　貞之秦隴以脩好于全忠王師範會
　　淮南兵敗梁軍于臨淄梁將楊師厚
　　敗青軍于臨朐王師範以青州降淮
　　南楊行宻攻鄂州荆南成汭救鄂澧
　　朗軍乘虛䧟江陵趙匡凝乘虛䧟荆
　　州成汭憤死岐兵逼長安梁軍屯河
　　中全忠逼帝都洛陽殺宰相崔胤六
　　軍使鄭仁規皇城使王建勳飛龍使

　　　陳班閣門使王建襲客省使王建義
　　　左僕射張濬緩遷故也柳璨崔遠代
　　　相
經世之申二千二百六十五
　甲子唐景文皇帝十六年東徙至穀水梁
　　　王朱全忠坑帝侍從二百人至洛陽
　　　改元天祚以張漢瑜爲相楊崇本以
　　　邠兵寇關輔全忠西攻行弑于洛宫
　　　立輝王祚是謂哀帝李克用以本部
　　　兵據太原

　乙丑梁王全忠逼帝授禪殺宰相裴樞崔
　　　遠陸扆及九王用張文蔚楊涉爲相
　　　盡黜朝廷官吏太原李克用鳳翔李
　　　茂貞成都王建襄陽趙匡凝同謀興
　　　復梁將楊師厚敗趙匡凝于江湄進
　　　拔襄陽匡凝將王建武以荆南兵衆
　　　降唐鄧復郢隨襄荆南又入于梁匡
　　　凝奔淮南朱全忠加九錫總百揆天
　　　下元帥進封魏王不受再逼授禪殺
　　　樞宻使蔣玄暉豐德庫使殷頊

　　使朱建武及宰相柳璨太常卿張廷
　　弘太常少卿裴磵温變知制誥張茂
　　昭及皇后何氏淮南楊行宻卒子渥
　　繼事太原李克用會契丹阿保機于
　　雲州進兵河北
丙寅魏州牙兵亂朱全忠坑之進圍幽之
　　滄州幽人求救于太原李克用會幽
　　軍攻上黨梁將丁會以澤潞降全忠
　　自長蘆還大梁
丁卯朱全忠代唐命于汴改國曰梁元曰

　　開平薛貽矩韓建爲相降帝爲濟王
　　徙之曹河東晋王李克用淮南吴王
　　楊渥劎南蜀王王建山南秦王李茂
　　貞兩浙越王錢鏐荆南渤海王高季
　　昌湖南楚王馬□泉南閩王王審知
　　廣南南海王劉隱並行唐年
戊辰梁攻河東用于兢張榮爲相殺濟隂
　　王于曹州荆南高季昌湖南馬殷兩
　　浙錢鏐附于梁是年劎南王建稱帝
　　成都國曰蜀元曰武成河東李克用

　　淮南楊渥山南李茂貞泉南王審知
　　南海劉隱行唐年河東李克用卒子
　　存勗繼誅亂命李克寧李存顥敗梁
　　軍于潞之三垂崗淮南楊渥爲部將
　　張顥所殺代立大將徐温自金陵入
　　誅顥立渥弟渭温專制
己巳梁自汴徙都洛陽郊祀天地趙光逢
　　杜曉爲相張奉以沙州亂劉知俊以
　　同州叛丹襄軍亂泉南王審知南海
　　劉隱附于梁劉隱卒弟巖立河東李

　　存勗淮南楊渭山南李茂貞行唐年
庚午梁之鎭州王鎔定州王處直請附于
　　晋河東李存勗東下河北
辛未梁改元乾祐北攻鎭定軍敗于柏鄉
　　蜀改元永平是年李存勗將劉守光
　　稱帝幽州
壬申梁北攻鎭定屠棗强乃復六月郢王
　　友珪行弑代立改元鳳曆殺博王友
　　文于汴冀王友謙以河中入于晋許
　　州軍亂晋王李存勗敗燕軍于龍岡

　　進圍幽州
癸酉梁六軍殺友珪立均王友貞于汴復
　　乾祐三年晋李存勗平幽州獲劉守
　　光及父仁恭以歸
甲戌梁將王殷以徐叛附于吴晋李存勗
　　開霸府于太原
乙亥梁改元貞明鄴王楊師厚卒分其地
　　六州爲兩鎭魏軍遂亂囚其帥賀德
　　倫以六州入于晋蜀拔山南之秦鳳
　　階成宫大火晋李存勗東下大會兵

　　于魏郊
丙子梁之河北皆入于晋趙光逢鄭珏爲
　　相攻晋不利蜀改元通正拔山南之
　　隴州晋李存勗敗梁軍于故元城吴
　　封相徐温爲齊國公屬之以金陵丹
　　陽毗陵宣城新安池陽六郡鎭金陵
丁丑梁册兩浙錢鏐爲天下兵馬元帥是
　　年劉涉以南海稱帝國曰漢元曰乾
　　亨蜀改元天漢誅降將劉知俊于炭
　　市晋李存勗拔梁之楊劉城

戊寅梁之鄆濮陷于晋蜀改元天光建遇
　　毒死子衍立晋李存勗擁太原魏博
　　幽滄鎭定邢洛麟勝雲朔十鎮之師
　　大閱于魏郊敗梁軍于胡柳
己卯梁張守進以兖入于晋蜀改元乾德
　　晋逼梁之河南是年楊渭稱帝淮南
　　國曰吴元曰武義徐温爲大丞相都
　　督中外封東海王
庚辰梁李琪爲相陳州妖寇亂晋兵入寇
　　吴楊渭卒弟溥立晋存勗拔梁之同

　　州
辛巳梁改元龍德惠王友能以陳叛吴改
　　元順義晋鎭定亂契丹犯幽州
壬午晋李存勗平鎭定又敗契丹于易水
癸未河東晋王李存勗稱帝魏州是謂莊
　　宗國曰唐元曰同光是謂後唐以豆
　　蘆革爲相郭崇韜樞宻使自魏由鄆
　　而南敗梁將王彦章于中都長驅入
　　汴殺友貞于建國樓降之爲庶人潞
　　州軍亂淮南楊溥兩浙錢鏐山南李

　　茂貞湖南馬□請附吴楊溥去帝號
　　稱王荆南高季興泉南王審知行梁
　　年
甲申唐自汴徙都洛陽平上黨
乙酉唐帝存勗北巡魏郊以樞宻使郭崇
　　韜同魏王繼岌伐蜀七旬平之獲其
　　主王衍以歸至秦川驛族殺之以孟
　　知祥鎭成都荆南高季興請附蜀改
　　元咸康國亡漢改元白龍泉南王審
　　知爲子延翰所殺代立

丙戌唐内命亂皇后劉氏使人殺樞宻使
　　郭崇韜于蜀魏軍變以鎭帥李嗣源
　　伐之嗣源至魏軍又變二軍奉李嗣
　　源入汴唐帝存勗東征至萬勝乃復
　　内軍又變殺存勗于絳霄殿嗣源入
　　洛稱帝是謂明宗改元天成誅宰相
　　豆蘆革韋說以鄭珏任圜爲相安重
　　誨爲樞宻使魏王繼岌自成都入至
　　渭橋殺之荆南逆命泉南稱附泉南
　　王延翰爲弟延鈞所殺代立

丁亥唐以馮道崔協爲相盧臺及浚儀軍
　　亂淮南楊溥復稱帝改元乾貞宰相
　　徐温卒養子知誥繼事于金陵稱王
　　是年北狄耶律德光稱帝潢水國曰
　　契丹元曰天顯
戊子唐以王建立爲相王都以定叛高季
　　興以荆南入于吴漢改元大有
己丑唐以趙鳳爲相安重誨專政吴改元
　　大和
庚寅唐改元長興河中軍亂西川孟知祥

　　東川董璋連叛
辛卯唐以李愚爲相罷安重誨樞宻以趙
　　延壽范延光爲樞宻使東西二川相
　　攻
壬辰唐孟知祥平東川獲董璋稱表封知
　　祥爲蜀王吴王錢鏐卒子元瓘繼福
　　州王延鈞稱帝國曰閩元曰光啓
癸巳唐以劉煦爲相潞王從珂出尹鳳翔
　　石敬塘移鎭太原帝嗣源病秦王從
　　榮以河南府兵攻端門不克敗死明

　　　宗終立宋王從厚是謂閔帝馮道李
　　　愚爲相專政朱弘昭馮贇爲樞宻使
經世之酉二千二百六十六
　甲午後唐閔帝從厚元年改元應順以鳳
　　　翔潞王從珂移鎭太原從珂自岐入
　　　逐從厚代立于洛宫改元清泰從厚
　　　出奔衛州就殺之是年孟知祥以兩
　　　川稱帝成都國曰蜀元曰明德知祥
　　　卒子昶繼
　乙未唐以韓昭胤爲相忻州戍軍亂吴改

　　　元天祚閩改元永和臣李倣弑其君
　　　延鈞立其子昶
　丙申唐以馬裔孫爲相以太原石敬塘移
　　　鎭汶陽石敬塘自太原入以北狄耶
　　　律德光稱帝入洛代唐命改國爲晋
　　　元曰天福以并州從事桑維翰趙瑩
　　　爲相馮道依舊相輸冀代之北入于
　　　狄從珂火死于玄武樓荆南兩浙稱
　　　附閩王昶誅李倣改元通文
　丁酉晋以李崧爲相河陽張從賔魏州范

　　延光滑州符彦饒袁州盧文進不從
　　命悉平之吴大將徐知誥代吴命于
　　金陵改國曰齊易號爲唐元曰昇元
　　復姓李氏易名爲昇以宋齊丘徐玠
　　爲左右相徙其君于丹徒殺之
戊戌晋徙都汴魏州范延光順命封高平
　　王移鎭汶陽北狄耶律德光改元會
　　同
己亥閩亂連重遇殺其君昶立其叔父延
　　羲改元永隆

庚子晋用和凝爲相李金全以安叛命馬
　　安節以十郡之師平之
辛丑晋帝石敬塘北過鄴安從進以襄叛
　　安重榮以鎭洛兩浙錢鏐卒子弘佐
　　繼
壬寅晋帝石敬塘終于鄴從子齊王重貴
　　立侍衛將軍景延廣專政始貳于狄
　　漢劉巖卒子玢繼改元光大
癸卯晋楊光遠以青叛北狄入寇漢亂弟
　　晟殺其君玢代立改元應乾再改元

　　乾和江南李昇卒子璟繼改元保大
　　宋齊丘周京爲相平白雲蠻于虔州
　　閩王延羲弟延政亦稱帝建州國曰
　　□元曰天德
甲辰晋改元開運北狄入寇至于魏博封
　　晋陽劉知遠爲太原王劉頴爲相閩
　　亂大將朱文進殺其君延羲代立以
　　福州稱附于晋
乙巳北狄大入寇晋河朔至于磁相封劉
　　知遠北平王罷和凝桑維翰相以馮

　　玉爲相李崧知樞宻院事
丙午晋大將杜重威李守貞及禆將張彦
　　澤以軍降狄于中渡彦澤以兵五百
　　人入汴爲狄清路幽其君重貴于開
　　封府南唐平閩之建州滅王延政
丁未正月契丹耶律德光入汴滅晋改國
　　爲遼誅張彦澤徙其君重貴于北荒
　　致之龍城二月北平王劉知逺稱帝
　　晋陽年用天福是謂高祖五月契丹
　　潰于汴耶律德光留相蕭翰守汴翰

　　求後唐明宗子從益立之而去六月
　　劉知遠留子崇于太原南入汴代命
　　建國曰漢用蘇逢吉蘇禹珪爲相又
　　以竇貞固李濤爲相楊贇郭威爲樞
　　宻使相馮道李崧自欒城至杜重威
　　以魏州拒命閩國分爲三荆南兩浙
　　稱附于漢吴越錢弘佐卒弟弘倧立
　　狄契丹耶律德光還至欒城卒兄之
　　子几欲代立歸國廢德光母改元天
　　禄

戊申漢改元乾祐帝知逺終子周王承祐
　　繼罷李濤相以楊贇爲相平鄴誅杜
　　重威李守貞以河中阻命王景崇以
　　鳳翔叛趙思綰以永興抗命郭威以
　　樞宻使西伐之浙東亂大將胡思進
　　廢其君弘倧立其弟俶
己酉漢之蒲雍岐三叛平契丹𡨥河北命
　　郭威以樞宻使北伐鎭鄴
庚戌漢夷宰相楊贇侍衛將軍史肇三司
　　使王章賜澶州王殷魏州郭威王峻

　　死十二月樞宻使郭威以魏兵入渡
　　河敗内軍于劉子陂其主承祐野死
　　郭威至汴請宰相馮道迎其君之弟
　　承珪于徐州還至澶淵軍變入汴太
　　后命威監國降承珪爲湘陰公誅宰
　　相蘇逢吉及劉銖
辛亥正月監國郭威代漢命于汴是謂太
　　祖改國曰周元曰應順王峻范質馮
　　道爲相湘隂公死于宋州兖州慕容
　　彦超不命荆南兩浙稱附太原劉崇

　　稱帝河東國曰漢年用乾祐江南唐
　　平湖南徙其屬于金陵北狄亂契丹
　　瓦欲爲其族述乾所殺德光子述
　　律平其亂代立改元應曆易名爲明
壬子周平兖州
癸丑周以皇后弟柴榮爲皇太子封晋王
　　尹開封府流王峻于商州王□于登
　　州皆殺之李穀馮道爲相
甲寅周鄭仁誨王溥爲相改元顯德太祖
　　威終晋王榮紹位于汴宫河東劉崇

　　以契丹之師入寇周主榮親征大破
　　劉崇于高平誅不用命者將校七十
　　人進攻太原不克澤潞汾遼忻代嵐
　　石迎降宰相馮道卒于州
乙卯周大伐江南及蜀漢劉崇卒子承鈞
　　繼
丙辰周廣汴之外城南伐取唐之滁和敗
　　其君于渦口漢劉承鈞改元天會
丁巳周李穀罷相王朴爲樞宻使伐江南
　　有功唐改元交泰軍敗于紫金山請

　　以江北地求和于周
戊午周受唐江北地南海漢劉晟卒子鋹
　　繼改元大寶唐請附于周殺宰相宋
　　齊丘及陳覺李知古
己未周北征契丹至于瓦橋寧雄瀛莫迎
　　降周帝榮有疾乃復榮妃符氏爲皇
　　后子崇訓爲皇太子封梁王周魏仁
　　溥范質爲相　　趙匡胤進位檢校
　　太傅充殿前都黠檢使世宗榮終皇
　　太子崇訓嗣位

　庚申
　辛酉
　壬戌
　癸亥
經世之戌二千二百六十七
經世之亥二千二百六十八



皇極經世卷第六之下











