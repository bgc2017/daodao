










皇極經世卷第六之中詠五
三川邵堯夫撰
經世之申二千二百四十一
甲子漢孝靈皇帝十七年黄巾寇起鄧盛
爲太尉張温爲司空侍中向栩張鈞
下獄死閹人大起誣構黄巾平
乙丑黑山賊起崔烈爲司徒張延爲太尉
許相爲司空三輔寇亂陳耽劉陶坐
直言死
丙寅張温爲太尉江夏兵起前太尉張延

下獄死
丁卯賣官至關内侯曹嵩爲太尉三輔盜
起漁陽賊稱帝
戊辰天下群盜起黄巾賊復寇郡國稱帝
置八校尉以捕天下群盜馬日磾爲
太尉曹操爲典軍校尉袁紹爲中軍
校尉董重爲驃騎將軍
己巳帝崩皇太子辯踐位皇太后何氏臨
朝稱制大將軍何進專政改元光熹
封皇弟協爲勃海王殺上軍校尉蹇

碩驃騎將軍董重及太皇太后董氏
議立協故也徙協爲陳留王中常侍
張讓叚珪殺大將軍何進中郎袁術
以兵攻東宫張讓叚珪以帝及陳留
王是北宫何苗攻北宫司隸校尉袁
紹兵入大殺閹堅讓珪以帝及陳留
王出走小平津尚書盧植兵追及之
讓珪投于河死盧植以帝及陳留王
還宫改元昭寧董卓自太原入廢帝
爲弘農王立陳留王協是謂獻帝徙

太后何氏于永安宫改元永漢卓殺
太后何氏及弘農王辯于永安宫稱
相國專制黄琬爲太尉楊彪爲司徒
荀爽爲司空袁紹入冀州
庚午改元初平天下兵起群校尉推袁紹
爲主同攻董卓卓大殺宗室及官屬
遷帝西都長安孫堅兵起荆州白波
賊寇東郡劉虞爲太傅种拂爲司空
辛未董卓稱太師大焚洛陽宫闕及徙居
民于長安孫堅敗董卓兵于陽人入

洛脩完諸帝陵寢引軍還魯陽黑山
賊寇常山黄巾賊擾太山
壬申董卓將王允吕布誅卓于長安夷三
族卓將李傕郭汜陷長安殺王允吕
布走袁紹傕汜擅政以皇甫嵩爲太
尉淳于嘉爲司徒曹操破黄巾于壽
張孫堅卒子策代總其衆
癸酉李傕郭汜屠三輔朱㑺爲太尉趙温
爲司空袁紹袁術交兵東方
甲戌改元興平帝加元服楊彪爲太尉孫

策據有江南
乙亥李傕郭汜爭權相攻于長安楊定楊
奉董承以帝東還曹操破吕布于定
陶遂有兖州布走劉備
丙子帝還洛陽改元建安曹操徙帝都許
昌
丁丑袁術稱帝九江拜袁紹大將軍曹操
破袁術于揚州吕布襲劉備于下邳
劉備走曹操
戊寅曹操平吕布于下邳兼有徐州

己卯袁術死曹操將公孫瓚屯于易水孫
策破劉勳于廬江
庚辰曹操大敗袁紹于官渡劉備去曹操
奔劉表于荆南江南孫策卒弟權繼
事
辛巳
壬午袁紹卒子尚繼事以弟譚爲將軍
癸未袁尚袁譚相攻譚敗奔曹操
甲申曹操破袁尚于鄴兼有冀州尚走青
州譚復奔尚

乙酉曹操滅袁氏于青州譚死尚走爲丸
丙戌曹操破高幹于太原幹走荆州
丁亥曹操破烏丸于聊城袁尚走遼東死
戊子曹操殺太中大夫孔融遂領丞相荆
州劉表卒子琮繼事劉備起諸葛亮
于南陽亮以吴周瑜兵大破曹操于
赤壁遂有荆州稱牧治公安
己丑孫權會劉備于京口劉備表孫權爲
徐州牧孫權表劉備爲荆州牧
庚寅曹操起銅爵臺于鄴孫權南收交州

辛卯曹操平關中益州劉璋會劉備于葭
萌孫權自京口徙治秣陵
壬辰曹操割河已北屬鄴孫權城石頭改
秣陵爲建業
癸巳曹操以冀之十郡稱魏國公加九錫
劉備攻劉璋于成都孫權扞曹操于
濡須
經世之酉二千二百四十二
甲午漢獻帝二十六年曹操弑皇后伏氏
及二皇子又破張魯米賊于漢中劉

備克成都據有巴蜀孫權取劉備三
郡
乙未曹操以女上皇后又平張魯于漢中
孫權劉備連兵攻曹操
丙申曹操進爵爲魏王南伐吴
丁酉曹操用天子服器孫權稱表曹操報
以婚禮
戊戌少府耿紀司直韋晃殺曹操不克伏
誅操攻劉備進攻漢中
己亥劉備取曹操漢中稱王孫權取劉備

荆州稱牧關羽死之
庚子改元建康曹操卒子丕繼事是年丕
代漢命于鄴是謂文帝改國曰魏元
曰黄初降帝爲山陽公葬太祖曹操
于西陵自鄴徙都洛陽
辛丑魏郊祀天地是年劉備稱帝成都建
國曰蜀元曰章武諸葛亮爲相孫權
自建業徙都鄂改鄂爲武昌
壬寅魏加兵于吴蜀伐吴不利敗于猇亭
是年孫權稱王武昌是謂文帝建國

曰吴元曰黄武通使于蜀以脩前好
癸卯蜀主備卒于白帝城太子禪繼是謂
後主改元建興魏與蜀和親
甲辰魏伐吴
乙巳魏伐吴始兵廣陵蜀諸葛亮平四郡
蠻
丙午魏帝丕終太子叡嗣位是謂明帝司
馬懿爲驃騎大將軍
丁未魏改元太和有事于南郊及明堂蜀
諸葛亮出師漢中

戊申蜀諸葛亮圍魏陳倉吴破魏石亭
己酉蜀克魏武都吴孫權稱帝改元黄龍
自武昌復徙都建業
庚戌魏伐蜀假司馬懿黄𨱆蜀諸葛亮攻
魏天水
辛亥蜀圍魏岐山
壬子蜀息軍黄沙吴改元嘉禾
癸丑魏改元青龍蜀伐魏師出褒斜
甲寅魏南伐吴至于壽春西伐蜀至于魏
南蜀諸葛亮卒于師吴伐魏師出合

肥是年漢山陽公卒
乙卯魏大起洛陽宫室司馬懿爲太尉蜀
以蔣琬爲大將軍專國事
丙辰
丁巳魏改元景初公孫淵以遼東叛稱王
戊午魏司馬懿平遼東蜀改元延熙吴改
元赤烏
己未魏明帝叡終齊王芳繼司馬懿及曹
爽輔政
庚申魏改元正始

辛酉吴全琮伐魏軍出淮南
壬戌蜀姜維伐魏軍出漢中
癸亥魏帝加元服司馬懿伐吴至于舒蜀
蔣琬伐魏軍出漢中吴伐魏軍出六
安
經世之戌二千二百四十三
甲子魏主芳五年蜀主禪二十一年吴主
權二十三年魏曹爽伐蜀無功
乙丑蜀伐魏費禕師出漢中吴將馬茂作
難夷三族

丙寅
丁卯魏曹爽專政何晏秉機司馬懿稱病
戊辰蜀伐魏費禕師出漢中
己巳魏曹爽奉其君謁高平陵太傅司馬
宣王稱兵于内夷大將軍曹爽及其
攴黨曹義曹訓曹彦何晏丁謚鄧颺
畢執李勝桓範張當三族迎帝還宫
改元嘉平復皇太后懿加九錫專國
事
庚午魏伐吴南郡

辛未魏司馬懿宣王卒子師繼事吴改元
太元
壬申魏伐吴不利吴改元神鳳權卒子亮
繼改元建興
癸酉吴蜀伐魏
甲戌魏亂司馬師廢其君芳立高貴鄉公
髦改元正元師假黄𨱆專制稱景王
蜀伐魏姜維拔魏三城吴改元五鳳
乙亥魏司馬師伐吴平淮南還許昌卒子
昭繼事爲大將軍録尚書事專制蜀

姜維敗魏軍于臨洮吴孫峻敗魏于
壽春
丙子魏改元甘露大敗蜀軍于上邦司馬
昭稱文王假黄鋮吴改元太平大將
軍孫峻卒國亂
丁丑魏大將軍諸葛誕以揚州叛入于吴
蜀伐魏姜維師出駱谷吴王亮始親
政事
戊寅魏司馬昭伐吴拔壽春誅諸葛誕蜀
改元景耀宦氏黄皓專政吴亂大將

軍孫綝廢其君亮立亮弟休改元永
安綝作逆伏誅
己卯
庚辰魏亂司馬昭弑其君髦立常道鄉公
璜改元景元昭加九錫稱晋國公專
制
辛巳
壬午魏鄧艾鍾會伐蜀
癸未魏滅蜀徙其君于洛陽蜀改元炎興
是年國亡吴出軍壽春救蜀不克

甲申司馬昭進爵爲晋王增郡二十用天
子服器改元咸熙以檻車徵鄧艾鍾
會以蜀叛吴孫休卒濮陽王興中軍
張布廢休子靈立權廢子和之子皓
改元元興皓立誅興及布
乙酉魏司馬昭卒子炎繼事是年炎代魏
命是謂武帝改國爲晋元曰太始降
其君璜爲陳留王徙于鄴吴徙都武
昌改元甘露
丙戌吴改元寶鼎復還建業

丁亥晋立子衷爲皇太子
戊子吴伐晋
己丑吴改元建衡南伐交阯
庚寅吴孫秀奔晋
辛卯吴平交阯蜀劉禪卒于晋
壬辰晋賈充以女上太子妃遂爲司空吴
改元鳳凰
癸巳晋何魯爲司徒吴師寇晋弋陽
經世之亥二千二百四十四
甲午晋武帝十年吴主皓十年晋分幽州

城平州
乙未晋改元咸寧吴改元天册
丙申晋東西夷十七國内附吴改元天璽
丁酉晋四夷内附吴改元天紀將邵凱夏
祥逃入于晋
戊戌吴劉翻祖始逃入于晋
己亥晋命賈充督楊渾瑯琊王伸王渾王
戎胡奮杜預唐彬王濬七將兵二十
萬伐吴是年汲人發魏襄王塚得書
七十五卷

庚子晋平吴徙孫皓于洛陽改元太康
辛丑
壬寅東西夷二十九國修貢山濤爲司徒
衛瓘爲司空賈充卒
癸卯孫皓卒魏舒爲司徒
甲辰
乙巳
丙午
丁未
戊申

己酉汝南王亮爲司馬假黄鋮
庚戌改元太熙武帝崩太子衷踐位是謂
惠帝册妃賈氏爲皇后改元永熙葬
武帝于峻陵王渾爲司徒何劭爲太
師裝楷爲少師和嶠爲少保王戎爲
少傅衛瓘爲太保石鑒爲司空
辛亥改元永平皇后賈氏專制夷十二大
臣族太傅楊駿太保衛瓘汝南王亮
皆被戮焉廢太后楊氏爲庶人徙之
金墉遣諸王就國改元元康趙王倫

爲大將軍
壬子賈氏弑皇太后楊氏于金墉
癸丑
甲寅
乙卯武庫火
丙辰張華爲司空秦雍寇亂齊萬年稱兵
涇陽楊茂搜稱兵百頃
丁巳王戎爲司徒何劭爲僕射
戊午
己未賈后廢皇太子遹爲庶人及其二子

送之金墉裴頠爲僕射
庚申改元永康皇后賈氏徙皇庶人于許
昌殺之趙王倫梁王彤廢皇后賈氏
爲庶人送金墉殺之誅宰相張華及
僕射裴頠侍中賈謐又誅嵇康吕安
石崇潘岳于東市倫假黄鉞稱相國
專制以彤爲太宰册羊氏爲皇后賈
氏黨趙廞以成都叛
辛酉趙王倫竊命徙帝于金墉改元建始
齊王冏成都王穎河間王顒兵入誅

趙王倫及其黨迎帝反正冏大司馬
專制以頴爲大將軍顒爲太尉改元
永寧流人李特殺趙欽于成都張軌
以凉州叛
壬戌長沙王乂河間王顒成都王頴新野
王歆范陽王虓兵入誅齊王冏送其
族于金墉殺之乂稱太尉專制改元
太安流人李特以六郡稱牧廣漢
癸亥河間王顒成都王頴東海王越執長
沙王乂送之金墉殺之顒稱太宰專

制于長安陸機陸雲兵死石冰以徐
揚亂李特攻成都不克死子雄繼



皇極經世之六
以運經世之九觀物篇之三十三
經元之甲一
經會之午七
經運之辛一百八十八

經世之子二千二百四十五
經世之子二千二百四十五
甲子晋惠帝十四年河間王顒廢皇后羊
氏及皇太子覃徙之金墉表成都王
頴爲太弟加九錫鎭鄴改元永安右
衛將軍陳軫復羊氏皇后及覃太子
大會司徒王戎及東海王越高宻王
簡平昌公模吴王晏豫章王熾襄陽
王範左僕射荀藩八部兵奉帝北伐
鄴師敗于湯陰𥞇紹死之帝如北軍

頴以帝歸鄴改元建武顒將張方入
洛復廢皇后羊氏及覃太子安北將
軍王浚東瀛公騰以烏丸攻鄴穎師
敗帝還洛陽河間王使張方徙帝西
都長安亦復羊氏皇后及永安年號
頴太弟以豫章王熾爲太弟改元永
興王戎豫朝政始分東西臺是年李
雄逐羅尚于成都稱王單于左賢王
劉淵稱王離石國曰漢元曰元熙
乙丑東海王越嚴兵徐方范陽王虓抗師

許昌成都王頴擁兵河北河間王顒
又復廢羊氏皇后以頴爲大將軍都
督河北虓越將周權入洛又復羊氏
皇后洛陽令何喬殺周權又廢羊氏
皇后虓越攻頴不已頴敗棄鄴走洛
陽虓越攻洛陽頴奔顒于長安漢劉
淵攻晋劉琨于板橋不利
丙寅東海王越范陽王虓兵攻長安河間
王顒成都王頴走南山虓越將祁弘
宋冑以帝東還洛陽復以羊氏爲皇

后改元光熙越稱太傅録尚書事專
制虓爲司空卒越遂弑帝立太弟熾
是謂懷帝引温羡爲司徒王衍爲司
空顒頴野死李雄稱帝成都國曰蜀
元曰太武謂之後蜀
丁卯晋改元永嘉東海王越稱大丞相鎭
許昌以后父梁芬爲太尉成都王黨
汲桑陷鄴王彌稱兵青徐漢劉淵破
晋河東諸郡晋劉琨獨保晋陽
戊辰劉淵稱帝蒲子改元永鳳拔晋平陽

居之王彌石勒附于漢石勒攻常山
王彌攻洛陽焚建春門
己巳東海王越入洛殺大臣十餘人以左
僕射山簡征東南大將軍都督荆州
南鎭襄漢劉淵改元河瑞石勒兵出
鉅鹿王彌兵出上黨劉聰兵出壺關
同攻晋洛陽
庚午東海王越徵兵天下諸侯咸無從者
自率兵出許昌漢劉淵卒子和繼弟
楚王聰殺和代立改元光興以北海

王義爲皇太弟劉曜爲相國石勒爲
大將軍
辛未天下亂晋詔兖州苟晞會諸侯兵伐
許昌會東海王越卒乃止是年洛陽
䧟王衍爲石勒獲王師十二敗帝及
傳國六璽皆没于寇長安亦䧟南陽
王模亦没于寇漢劉曜王彌石勒拔
晋洛陽俘其帝于平陽改元嘉平劉
曜拔晋長安保之石勒害王彌于巳
吾而并其衆蜀李雄拔晋梓潼及涪

城改元玉衡
壬申晋懷帝在平陽賈疋逐劉曜于長安
三輔與閻鼎梁芬梁綜麴允麴特奉
秦王業爲皇太子以入長安鎭東將
軍瑯琊王睿帥亡衆大集壽春苟晞
保蒙城不利降于石勒劉琨保晋陽
不利奔常山拓跋猗盧以兵六萬來
救大敗劉曜劉粲于狼孟劉琨復保
陽曲漢劉聰納劉殷女二人爲皇后
孫四人爲貴妃拔晋太原復失之

癸酉晋懷帝死于平陽皇太子業稱帝長
安是謂愍帝改元建興以梁芬爲司
徒麴允爲使持節領軍録尚書事索
綝爲尚書左僕射瑯琊王睿爲左丞
相都督陜東諸軍事南陽王保爲右
丞相都督陜西諸軍事山東郡縣悉
䧟于寇漢石勒鎭襄國曹嶷攻下三
齊據有廣固
甲戌晋以瑯琊王睿爲大司馬苟祖爲司
空劉琨爲大將軍封涼州張軌爲太

尉西平郡王軌卒子寔繼稱西河王
國曰涼元曰永興城姑臧是謂前涼
漢劉聰立三皇后改元建元劉曜圍
晋長安石勒圍晋幽州
乙亥晋進左丞相瑯琊王睿大都督中外
軍事右丞相南陽王保爲相國司空
苟祖爲太尉大將軍劉琨爲司空陶
侃平江表獲杜弢漢劉聰立七皇后
授石勒專命俾征伐勒拔晋濮陽
丙子晋長安䧟于寇帝出降于豆田中漢

劉曜拔晋長安俘其帝于平陽改元
麟嘉石勒拔晋太原劉琨走幽州依
叚匹磾
丁丑晋帝在平陽瑯琊王睿渡江稱晋王
于建康元曰建武以西陽王義爲太
尉王敦爲大將軍王導都督中外帝
死于平陽
戊寅晋王睿稱帝建康改元大興以子紹
爲太子是謂東晋元帝劉琨爲叚匹
磾所害王敦稱牧荆州王導開府建

康漢劉聰卒子粲繼改元漢昌將靳
準殺粲代立相國劉曜自長安入至
赤壁稱帝改元光初加大將軍勒九
錫封趙國公國人誅靳準以迎曜
己卯晋南陽王保保祁山稱晋王漢劉曜
還長安改國曰趙是謂前趙殺石勒
使者王循石勒稱王襄國國曰趙元
曰趙王是謂後趙以張賔爲之相號
大執法以弟虎爲之將號元輔
庚辰晋南陽王保走桑城死涼亂張茂殺

寔代立攺元永和
辛巳晋王導爲司空幽州䧟叚匹磾没于
石勒鮮卑慕容廆受晋持節都督遼
東遼西
壬午晋改元永昌大將軍王敦以武昌叛
破石頭稱丞相都督中外太保西陽
王羕進位太宰加司空王導進位尚
書令石虎寇太山梁顧以淮陰叛帝
憂憤死皇太子紹嗣位是謂明帝石
勒拔劉曜河南

癸未晋改元太寧王敦假黄鉞劉曜石勒
皆入寇趙劉曜拔晋陳安收隴城陜
城及上邽趙石勒滅晋曹嶷于廣固
涼張茂稱藩于前趙
甲申晋王敦寇江寧帝御六軍敗敦于越
城敦死于蕪湖王導爲太宰蜀李雄
以兄之子班爲太子涼張茂卒兄子
駿立改元太元
乙酉晋以子衍爲皇太子石勒入寇以陶
𠈉爲征西大將軍都督荆湘梁雍明

帝終太子衍嗣位是謂成帝太后庾
氏稱制司徒王導録尚書事同中書
令庾亮關政遼西亂叚遼弑其主自
立趙石勒拔晋司衮豫三州及劉曜
新安許昌
丙戌晋改元咸和進王導大司馬假黄鉞
都督中外軍事蜀李雄攻晋涪城趙
石勒攻晋汝南
丁亥晋豫州祖約歷陽蘇峻彭城王雄章
武王休連兵犯建業司馬流距戰不

克死于慈湖
戊子晋蘇峻敗王師于西陵入宫稱驃騎
將軍録尚書事徙帝于石頭虞潭與
庾冰王舒稱義三吴會征西將軍陶
𠈉平南將軍温嶠平北將軍魏該圍
峻白石滅之峻弟逸代總其衆韓晃
寇宣城祖約奔石勒勒大敗劉曜於
洛陽獲之遂滅前趙用徐光爲中書
令
己丑晋蘇逸據石頭帝野次滕含敗逸于

石頭逸退保吴興王允敗逸于溧陽
滅之趙石生進收長安石虎破上邽
殺劉熙劉胤三千人進平隴右
庚寅晋陸阮孔愉爲左右僕射起新宫于
苑陶侃擒郭默于尋陽蜀李䧺攻晋
巴東涼張駿稱藩于石勒趙石勒稱
帝自襄國徙都鄴改元建平
辛卯晋以陸阮爲尚書令
壬辰晋徙居新官進太尉陶𠈉大將軍趙
石勒卒子弘繼改元延熙加石虎九

錫專政稱丞相魏王殺中書令徐光
及右長史程遐
癸巳晋遼東公慕容廆卒子皝繼蜀李䧺
卒子班繼叔父壽專政趙亂石弘出
奔譙城石朗稱兵洛陽石生抗軍長
安石虎咸滅之
經世之丑二千二百四十六
甲午東晋成帝九年蜀李斑爲庶兄越所
殺立雄子期改元玉恒越專政涼張
駿受晋大將軍命

乙未晋改元咸康石虎入寇假大司馬王
導黄𨱆出兵戍慈湖牛渚蕪湖趙亂
石虎殺弘代立稱攝天王改元建武
丙申
丁酉鮮卑慕容皝稱王遼東趙石虎稱正
天王
戊戌單于冒頓拓跋什翼犍稱王定襄國
曰代元曰建國蜀亂李壽自漢中入
殺期代立改國爲漢元曰漢興慕容
皝攻後趙

己亥晋王導卒伐蜀
庚子晋陸阮爲司空遼東慕容皝獻伐石
虎之捷漢李壽拔晋丹州
辛丑晋慕容皝求爲假燕王徙居和龍
壬寅晋成帝崩母弟瑯琊王岳立是謂康
帝封成帝二子丕爲瑯琊王弈爲東
海王中書監庾冰中書令何充尚書
令諸葛恢輔政漢李壽卒子勢繼改
元太和
癸卯晋改元建元

甲辰晋康帝崩太子聃繼是謂穆帝太后
稱制趙石虎伐涼不利伐燕有功
乙巳晋改元永和會稽王昱録尚書六條
事專政
丙午晋桓温伐蜀漢李勢平李弈改元嘉
寧涼張駿卒子重華繼改元永樂趙
石虎攻涼金城
丁未晋桓温滅蜀徙李勢于建康蜀復亂
范賁稱帝成都涼張重華敗石虎于
抱罕

戊申晋桓温爲征西大將軍入長安至于
灞上遼東慕容皝卒子㑺繼趙石虎
攻晋竟陵
己酉晋平蜀亂鮮卑慕容㑺稱王遼東國
曰燕元曰燕元是謂前燕趙石虎稱
帝改元太寧虎卒子世繼張豺爲相
專制内難作石遵自關右入殺世及
張豺代立石冰自薊門入殺遵不克
石閔殺遵立石鑒改元青龍閔稱大
將軍專政符洪稱兵廣川

庚戌趙石鑒殺大將軍閔及李農不克閔
殺鑒代立復姓冉氏改國曰魏元曰
永興大滅石氏宗室鑒弟祗稱帝襄
國以將劉顯南攻冉氏不克殺祗以
降閔破襄國誅顯滅其族將符徤自
枋頭入關逐杜洪于長安據之將魏
統以兖州冉遇以豫州樂弘以荆州
鄭系以洛州入于晋劉淮以幽州入
于燕燕南略地至幽冀
辛亥趙將周成以廪丘高昌以野王樂立

以許昌李歷以衛州請附于晋劉啓
姚弋仲亦奔于晋魏冉閔攻燕不利
死國亡石虎將符徤稱天王于長安
國曰秦元曰皇始是謂前秦敗晋軍
于五丈原燕慕容㑺南伐魏滅冉閔
于昌城
壬子晋武陵王晞爲太宰會稽王昱爲司
徒大將軍桓温爲太尉魏冉智以鄴
降燕慕容㑺稱帝自和龍徙居中山
改元元璽秦符徤稱帝長安

癸丑凉秦相攻凉張重華卒子耀靈繼伯
父祚殺耀靈代立改元永平
甲寅晋太尉桓温伐秦至灞上秦符徤敗
晋軍于白鹿原又敗之于子午谷
乙卯晋將段龕敗燕軍于狼山右軍王羲
之辭官歸凉宋混張瓘殺張祚立耀
靈弟玄靚改元太始燕南攻晋不利
秦符徤卒子生繼
丙辰晋桓温敗姚襄軍于伊水遂復洛陽
秦符生改元壽光

丁巳晋改元升平帝加元服王彪之爲左
僕射燕改元光壽自中山徙都鄴秦
符生虐用其人䧺子堅殺生代立去
帝稱天王改元永興以王猛吕婆樓
强汪梁平老爲之輔
戊午晋將馮鴦以衆入于燕燕拔晋上黨
己未晋伐燕不利燕敗晋于東阿秦改元
甘露以王猛爲中書令尹京兆
庚申晋仇池公楊駿卒子世繼燕慕容㑺
卒子暐繼改元建熙慕容恪爲太宰

專政慕容評爲太傅慕容根爲太師
慕容垂爲河南大都督根作逆伏誅
辛酉晋穆帝終立成帝子瑯琊王丕是謂
哀帝
壬戌晋改元隆和燕師攻晋洛陽
癸亥晋改元興寧桓温爲大司馬假黄鉞
都督中外軍事北伐涼張天錫殺玄
靚代立改元太清燕將慕容評攻晋
許昌
經世之寅二千二百四十七

甲子東晋哀帝三年餌丹有疾太后稱制
燕秦入寇洛陽
乙丑晋哀帝終于餌丹母弟瑯琊王弈立
洛陽陷于燕司馬勳以梁州叛稱成
都王秦改元建元匈奴二右賢王以
朔方叛平之
丙寅晋改元太和會稽王昱爲丞相燕秦
入寇涼張天錫受晋命大將軍都督
隴右燕拔晋魯郡秦拔晋南鄉
丁卯燕攻晋竟陵秦攻晋涼州

戊辰秦符雙以上邽符抑以蒲阪叛王猛
悉平之
己巳晋大司馬桓温北伐燕不利歸罪袁
眞袁眞以壽陽入于燕燕大將慕容
垂敗晋師于枋頭以衆降秦評害功
故也秦救燕有功取燕之金墉責無
信也
庚午晋壽陽袁眞卒子瑾繼桓温敗瑾于
壽陽廣漢及成都寇亂王猛滅燕于
鄴徙慕容暐于長安收郡五十七猛

留鎭鄴
辛未晋桓温平壽陽獲袁瑾以歸廢其君
弈爲海西王立會稽王昱改元咸安
是謂文帝温稱丞相鎭姑熟專制殺
太宰武陵王晞新蔡王晃仍降海西
王爲公及害其二子與母
壬申晋命苗濟餘句爲鎭東將軍領樂浪
守庾希以海陵叛入于京口文帝昱
終子曜嗣是謂武帝桓温還姑熟秦
王猛平慕容桓于遼東滅仇池公楊

纂于秦州
癸酉晋改元寧康大司馬桓温卒太后稱
制王彪之爲尚書令謝安爲尚書僕
射專政張天錫貢方物秦拔晋成都
及梓潼
甲戌晋桓石破秦軍于墊江張育稱王于
蜀秦復平之
乙亥秦大將軍王猛卒
丙子晋改元太元帝加元服皇太后委政
桓沖桓豁爲將軍謝安爲尚書監録

尚書事秦滅前涼徙張天錫于姑臧
又平朔方獲托跋什翼犍徙之長安
丁丑晋秦二國抗衡天下
戊寅晋作新宫
己卯晋敗秦軍于淮南秦拔晋襄陽
庚辰晋李遜以交阯叛秦符洛以和龍叛
辛巳晋謝石爲尚書僕射桓石攻秦有功
四夷六十二國脩貢于秦
壬午
癸未晋伐蜀敗秦軍于武當秦符堅舉國

南伐晋謝安帥謝琰謝玄桓沖桓伊
大敗秦師于肥水進圍洛陽秦符堅
喪師壽春符融没于戰諸將咸叛慕
容垂稱王滎陽北居中山國曰燕元
曰燕元是謂後燕攻符丕于鄴名町
翟眞以行唐叛仇池楊世入于晋
甲申晋假謝安黄鉞都督軍事領廣陵領
荆南十五州復襄陽秦符朗以青州
降秦符堅來乞師遣劉牢之救鄴秦
將姚萇稱王萬年國曰秦元曰白雀

是謂後秦慕容沖稱王阿房慕容泓
稱王華池慕容永稱王長子吕光稱
王酒泉萇沖兵互逼長安燕北伐高
句麗復遼東故也
乙酉晋謝安救秦至于長安復洛陽以還
卒秦符堅没于姚萇子丕自鄴攻晋
陽稱帝改元太安慕容沖屠長安秦
將乞伏國仁稱牧洮罕國曰秦元曰
建義是謂西秦燕慕容垂南平鄴徙
都之秦姚萇獲符堅于五將山歸殺

之于新平是年冒頓托跋什冀珪稱
王定襄之成樂國曰魏元曰登國是
謂後魏道武皇帝
丙戌秦符丕爲慕容永所敗走晋東垣爲
晋將馮該所殺其衆奔杏城符登稱
帝隴東改元太初符堅將吕光稱牧
姑臧國曰涼元曰太安是謂後涼燕
慕容垂稱帝于鄴改元建興慕容冲
爲將叚水延所害其衆奔垂慕容永
稱帝長子秦姚萇稱帝徙民長安改

元建初
丁亥晋以子德宗爲太子敗翟遼于洛口
秦符登東攻姚萇封乞伏國仁爲苑
川王
戊子秦符登攻姚萇不利秦乞伏國仁卒
弟乾歸立稱河南王改元太初徙都
金城
己丑晋陸納爲尚書令彭城妖賊亂翟遼
圍滎陽秦姚萇西攻符登涼吕光稱
三河王改元麟嘉

庚寅晋敗翟遼于滑臺永嘉寇亂秦符登
攻姚萇不利
辛卯晋王珣爲左僕射謝琰爲右僕射
壬辰晋蔣喆以青州亂慕容垂平丁零翟
釗于滑臺西秦乞伏乾歸開地至巴
及隴
癸巳秦符登攻姚萇不利秦姚萇卒子興
繼去帝稱王
經世之卯二千二百四十八
甲午東晋孝武帝二十二年後魏道武皇

帝十年秦符登攻姚興不利戰死子
崇立奔湟中稱帝改元延初爲乞伏
乾歸所滅燕慕容垂平慕容永于長
子秦姚興復稱帝槐里改元皇初涼
吕光徙居樂都
乙未燕慕容垂攻魏不利魏破燕師于黍
谷
丙申晋武帝泛舟于泉池没太子德宗嗣
位是謂安帝會稽王道子專政燕慕
容垂拔魏平城垂卒于上谷子寶繼

改元永康太原䧟于魏魏拔燕并州
圍中山稱帝改元皇始涼吕光稱天
王改元龍飛
丁酉晋改元隆安兖州王恭豫州庾楷吴
郡王欽各以城叛燕慕容寶北走龍
城慕容詳稱帝中山慕容普麟殺詳
代立慕容賀隣自丁零入又殺普麟
代立徙居鄴中山䧟于魏吕光寇西
秦自金城復徙居苑川涼吕光將秃
髮烏孤稱王廉川國曰涼元曰太初

是謂南涼涼吕光將沮渠蒙遜立叚
業爲牧于張掖國曰涼元曰神璽是
謂北涼
戊戌晋北伐燕師敗于管城兖州王恭豫
州庚楷荆州殷仲堪廣州桓玄兵犯
建業敗内師于白石假會稽王道子
黄鉞玄師敗走潯陽杜烱以京口亂
燕慕容寶南伐至于黎陽乃復將蘭
汗殺寶代立于龍城稱昌黎王改元
青龍寶子盛誅蘭汗稱王改元建平

稱帝再改元長樂鄴䧟于魏范陽王
慕容德自鄴南走滑臺稱王改元上
年是謂南燕魏拔燕之鄴及信都改
元天興自盛樂徙居平城涼秃髮烏
孤克金城敗吕光于街亭稱武威天
王
己亥秦姚興拔晋洛陽燕慕容德拔晋青
州仇池楊盛稱藩于晋妖賊孫恩䧟
晋會稽晋謝琰劉牢之往伐劉裕始
參軍政秦姚興去帝號稱王改元弘

始魏南攻滑臺涼吕光傳子紹位稱
太上皇光卒兄纂殺涼代立涼秃髮
烏孤徙居樂都烏孤卒弟利鹿孤立
又徙居西平仍附于姚興涼叚業稱
天王改元天璽大將沮渠蒙遜出守
西安燕慕容德逐辟閭渾于廣固徙
居之滑臺没于魏
庚子晋司馬劉裕敗孫恩于臨海以楊州
元顯爲十六州都督燕慕容盛去帝
號稱庶人大破高句麗秦姚興破西

秦俘其王乞伏乾歸于長安涼吕纂
改元咸寧大司馬吕弘殺纂不克涼
利鹿孤改元建和涼將李暠稱牧秦
州國曰涼元曰庚子是謂西涼燕慕
容德稱帝廣固改元建平
辛丑晋平孫恩劉裕出守下邳燕慕容盛
將叚璣行弑盛叔父熙誅璣稱帝改
元光始秦姚興放乞伏乾歸還苑川
涼吕超弑其君纂立其兄隆改元神
鼎稱藩于姚興凉秃髮利鹿孤稱西

河王涼大將沮渠蒙遜自西安入殺
叚業代立改元永安
壬寅晋改元元興桓玄據荆州建牙夏口
假楊州元顯黄鉞顯軍敗玄入于建
業稱侍中丞相録尚書事又稱太尉
總百揆乃殺都督元顯及會稽王道
子以瑯琊王德文爲太宰改元大亨
劉軌以翼州叛秦姚興伐吕光有功
拒魏不利魏敗秦軍于蒙坑涼秃髮
利鹿孤卒弟傉檀立改元弘昌徙居

樂都涼沮渠蒙遜稱藩于姚興
癸卯晋加桓玄九錫稱相國楚王用天子
器服玄竊命徙其帝于永安宫降爲
平固王遷之潯陽改國曰楚元曰永
始
甲辰晋帝在潯陽劉裕唱義帥沛國劉毅
東海何無忌二州兵大破桓玄兵于
京口又敗玄將桓弘于廣陵吴甫之
于江乘皇甫敷于羅落玄逼帝走江
陵裕又敗玄兵于湓口玄復逼帝東

下裕又敗玄兵于崢嶸洲又破之于
覆舟山迎帝入江陵玄敗死于枚洄
洲其將桓振復䧟江陵幽帝譙縱以
成都叛稱王秦姚興入十二郡脩好
貢于晋魏改元天錫涼吕隆奔姚興
國亡涼傉檀去年號求姑臧於姚興
燕慕容德卒兄之子超立
乙巳晋平桓振帝自江陵還建業改元義
熙劉裕都督中外録尚書事還鎭丹
徒涼傉檀受姚興命徙姑臧燕慕容

超改元太上涼李暠徙居酒泉改元
建初稱藩于晋
丙午晋伐蜀敗譙縱于白帝孔安國爲尚
書左僕射大將軍劉裕開府京口仇
池楊盛稱藩燕慕容超三將奔晋燕
慕容熙將馮跋殺熙立慕容雲復姓
高氏稱王改元正始秦姚興將赫連
勃勃稱天王于朔方國曰夏元曰龍
昇
丁未晋劉裕入朝殺東陽太守殷仲文南

蠻校尉殷叔文晋陵太守殷道叔永
嘉太守駱球姚興攻秃髮傉檀及赫
連勃勃乞伏乾歸復稱王苑川改元
更始凉秃髮傉檀攻沮渠蒙遜及赫
連勃勃
戊申晋劉裕入總朝政北敗慕容超于臨
朐出大峴進圍廣固魏國亂后萬人
同子申弑其君珪次子紹誅萬人及
申自立是謂明帝(魏史云賀夫人及子紹弑珪)秦
乾歸南攻姚興涼傉檀復稱王姑蔵

改元嘉平夏勃勃南攻姚興
己酉晋劉裕滅南燕徙慕容超于建業後
燕國亂將馮跋用幸臣離班殺雲代
立稱天王改元太平是謂北燕魏改
元永興秦乾歸平抱罕夏赫連攻姚
興
庚戌晋始興賊盧循兵寇建業劉裕大破
之循走潯陽再破之于豫章裕假黄
鉞蜀兵陷巴東秦乞伏乾歸兄之子
公府所殺子熾盤誅公府而自立改

元永康涼沮渠蒙遜攻李暠有功夏
赫連勃勃攻姚興不利
辛亥晋劉裕南攻盧循盧循走交州死劉
毅以江陵叛涼沮渠蒙遜攻秃髮傉
檀有功夏赫連勃勃攻姚興不克
壬子晋劉裕殺劉藩及謝琨遂平劉毅于
江陵涼傉檀徙居樂都姑臧䧟于沮
渠蒙遜涼蒙遜拔秃髮傉檀姑臧徙
居之稱西河王改元玄始
癸丑晋朱齡石平蜀魏改元神瑞與秦姚

興和親秦熾盤破土谷渾于澆河涼
傉檀攻蒙遜不利夏改元鳳翔城統
萬
甲寅秦乞伏熾盤滅南涼秃髮傉檀
乙卯晋荆州刺史司馬休之雍州刺史魯
宗之叛裕攻破之逐之于江陵劉穆
之爲尚書僕射秦姚興卒子泓繼弟
弼作難不克魏改元太常
丙辰晋劉裕北伐姚泓拔洛陽進逼潼關
加裕九錫總百揆封宋國公秦姚泓

改元永和洛陽陷于晋姚懿姚恢内
叛兵逼長安姚紹平之秦乞伏熾盤
拔沮渠蒙遜河湟夏赫連勃勃拔姚
泓陰宻
丁巳晋劉裕平長安滅後秦執姚泓以歸
以子義眞守長安裕加宋王魏南攻
晋兵敗于河曲凉李暠卒子歆立改
元嘉興
戊午晋劉裕弑其君德宗立其弟瑯琊王
昌明是謂恭帝長安陷于夏凉李歆

稱藩于晋夏赫連勃勃拔晋之長安
稱帝改元昌武
己未晋改元元熙宋王劉裕自揚州入用
天子服器秦乞伏熾盤改元建弘夏
赫連勃勃還居統萬改元眞興
庚申劉裕代晋命于揚州是謂武帝改國
曰宋元曰永初降其君德文爲零陵
王
辛酉宋零陵王德文卒
壬戌宋武帝劉裕終子義符繼魏攻宋滑

臺
癸亥宋改元景平魏攻宋金墉明帝紹終
子燾繼是謂太武皇帝涼沮渠蒙遜
滅西涼執李歆歸于姑臧
經世之辰二千二百四十九
甲子宋帝義符二年臣徐羡之傅亮行弑
立其弟義隆是謂文帝還都建業改
元元嘉魏太武元年改元始光
乙丑魏武帝以崔浩爲相夏赫連勃勃卒
子昌繼改元承先

丙寅宋文帝誅執政徐羡之傅亮謝晦以
荆州叛平之魏拔夏之長安
丁卯魏西破夏赫連昌
戊辰魏改元神䴥武帝破夏于統萬俘赫
連昌以歸西北開地三千里秦乞伏
熾盤卒子暮末繼改元永弘凉沮渠
蒙遜改元承玄夏之統萬䧟于魏弟
定代立徙居平凉改元勝光
己巳
庚午宋之金墉䧟于魏燕馮跋卒弟弘殺

跋之子冀代立改元太興魏拔宋洛
陽涼沮渠蒙遜改元義和夏赫連定
攻秦暮末
辛未宋之滑臺䧟于魏夏滅西秦于苑川
俘其君乞伏暮末魏滅夏于平涼浮
其君赫連定
壬申宋謝靈運棄市于廣州魏改元延和
遼西内附
癸酉宋謝惠連卒涼沮渠蒙遜卒子牧犍
繼改元永和

甲戌魏南開地至漢中
乙亥魏改元太延
丙子宋誅檀道濟魏滅北燕虜馮弘于遼
西
丁丑
戊寅
己卯魏滅北涼于姑臧獲沮渠牧犍以歸
庚辰魏改元太平眞君與宋稱南北朝
辛巳
壬午

癸未魏克仇池
甲申
乙酉
丙戌魏毁象教
丁亥魏功長安
戊子
己丑
庚寅魏南開地江淮夷宰相崔浩三族
辛卯魏改元正平伐宋至于爪步
壬辰魏國亂中常侍宗愛弑其君武帝立

南安王餘改元承平又殺之群臣迎
武帝孫濬立之是謂文成皇帝改元
興安夷宗愛三族元壽樂爲太宰都
督中外録尚書事
癸巳宋國亂太子劭弑其君文帝代立改
元太初少子武陵王駿稱帝新亭克
建康誅二凶改元建武是謂孝武皇
帝
經世之巳二千二百五十
甲午宋孝武皇帝二年魏文成皇帝三年

改元興光
乙未魏改元太安
丙甲
丁酉宋改元大明
戊戌
己亥
庚子魏改元和平
辛丑
壬寅
癸卯

甲辰宋孝武皇帝終太子業嗣位改元永
光
乙巳宋改元景和業立不明臣壽寂殺之
迎湘東王彧立之改元太始是謂明
帝魏文成帝終太子弘嗣位是謂獻
文皇帝
丙午宋晋安王子勛以潯陽叛稱帝平之
𠕋子昱爲太子魏師入寇魏改元天
安盡取宋江北地大丞相乙渾謀逆
伏誅

丁未魏改元皇興
戊申
己酉
庚戌
辛亥魏獻文授太子宏位是謂孝文皇帝
弘稱太上皇改元延興
壬子宋改元太豫明帝失道死太子昱立
癸丑宋改元元徽
甲寅宋桂陽王休範以江州叛兵犯建業
右衛將軍萧道成平之

乙卯魏改元承明
丙辰宋建平王景素謀殺蕭道成不克道
成爲司空録尚書事魏太后馮氏弑
太上皇
丁巳宋國亂萧道成弑其君昱廢爲蒼梧
王立明帝子准改元昇明道成假黄
鉞稱齊國公專制改元太和
戊午
己未宋相國萧道成稱王是年代宋命于
建業改國曰齊元曰建元是謂太祖

以子賾爲皇太子降其君准爲汝隂
王殺之
庚申
辛酉
壬戌齊高帝道成終太子賾嗣位是謂武
帝以子懋爲太子攻魏淮南
癸亥齊改元永明
經世之午二千二百五十一
甲子齊武帝二年魏孝文帝十三年


乙丑
丙寅
丁卯
戊辰
己巳
庚午
辛未
壬申魏伐蠕蠕
癸酉齊武帝終太子懋亦卒其孫昭業立
甲戌齊改元隆昌五月西昌王蕭鸞行弑
廢其君爲鬱林王立其弟昭文改元

延興鸞假黄鉞稱宣城王都督中外
專制十月宣城王蕭鸞廢昭文爲海
陵王殺之代立是謂明帝改元建武
以子寶卷爲太子魏大伐于齊
乙亥齊大殺宗室是年魏自平城徙都洛
陽用中國禮樂
丙子魏改姓元氏
丁丑
戊寅齊改元永泰明帝鸞終太子寶卷嗣
位魏伐齊拔新野

己卯齊改元永元以子誦爲太子魏孝文
帝終子恪繼嗣位是謂宣武皇帝彭
城王勰受顧命輔政
庚辰齊崔惠景以廣陵叛兵犯建業蕭懿
平之寶卷殺懿蕭衍稱兵襄陽蕭頼
稱兵荆州魏改元景明彭城王勰拔
齊壽春
辛巳齊蕭衍立南康王寶融于江陵以兵
圍臺城國人殺寶卷而入寶融于建
業是謂和帝改元中興衍稱相國司

空假黄鉞録尚書事專制廢寶卷爲
東昏侯蕭寶夤奔魏
壬午齊蕭衍被九錫封梁王四月衍代齊
命于建業是謂武帝改國爲梁元曰
天監以子統爲皇太子降其君寶融
爲巴陵王殺之于姑熟
癸未
甲申魏改元正始
乙酉
丙戌

丁亥東西夷四十國脩貢于魏
戊子魏改元永平殺太師元勰
己丑戎夷二十四國脩貢于魏
庚寅
辛卯東西夷二十九國脩貢于魏
壬辰魏改元延昌
癸巳
經世之未二千二百五十二
甲午梁武帝十三年魏武帝十五年
乙未魏宣武終太子詡嗣位是謂孝明皇

帝太后胡氏稱制劉騰元义爲輔相
丙申魏改元熙平
丁酉
戊戌魏改元神龜
己亥
庚子梁改元普通魏改元正光幽靈太后
胡氏于北宫
辛丑
壬寅
癸卯

甲辰
乙巳魏改元孝昌相劉騰元义罪免爲庶
人迎太后胡氏于北宫還政中山上
谷彭城寇亂
丙午
丁未梁帝衍没身于同泰寺改元大通魏
諸郡寇亂
戊申魏改元武泰太后胡氏殺其帝詡立
無名子大都督爾朱榮自太原入殺
無名子及太后胡氏諸王貴臣于河

隂立長樂王攸是謂莊帝改元建義
又改元永安榮都督中外諸軍事稱
太原王還晋陽專制
己酉梁改元中大通衍復没身于同泰寺
群臣以錢幣贖衍還政元顥自梁入
洛稱帝改元建武徙攸于河北爾朱
榮自晋陽入逐元顥迎攸返政
庚戌魏帝攸殺爾朱榮于洛陽宫爾朱兆
自晋陽入徙攸于河東殺之爾朱世
隆立長廣王曄于長子改元建明

辛亥梁昭明太子統卒晋安王綱爲太子
魏爾朱兆廢曄立惠陵王子恭于洛
陽是謂節閔改元普泰還鎮晋陽冀
州刺史高歡稱兵信都立章武王子
勃海太守朗于信都改元中興歡稱
丞相
壬子魏高歡襲據鄴敗爾朱兆于韓陵西
平并州南入洛廢恭殺之又廢朗于
河陽殺之又廢平陽王脩于洛陽改
元太昌再改元永熙還鎭鄴專制爾

朱兆走秀容死脩立是謂武帝
癸丑魏高歡平爾朱氏
甲寅魏高歡入洛帝脩西走長安歡立清
河王子善見是謂靜帝改元天平徙
洛陽四十萬户于鄴都之是謂東魏
歡鎮太原都督中外專制宇文泰廢
脩于長安殺之立南陽王寶炬是謂
文帝改元大統是謂西魏泰都督中
外專制
乙卯梁改元大同

丙辰侯景爲東魏右僕射南行臺
丁巳西魏宇文泰大破東魏高歡軍于沙
苑
戊午東魏改元元象高歡大破西魏宇文
泰兵于洛陽
己未東魏改元興和
庚申
辛酉
壬戌
癸亥東魏改元武定高歡大破西魏宇文

泰軍于邙山遂拔洛陽
經世之申二千二百五十三
甲子梁武帝四十三年西魏文帝十一年
東魏靜帝十一年
乙丑
丙寅梁武帝三失身于同泰寺改元中大
同羣臣及皇太子畢會于同泰寺是
夜同泰大火
丁卯梁改元太清東魏勃海王高歡卒于
晋陽子澄繼事侯景以河南十三州

叛慕容紹宗敗侯景於長社景南走
壽春附于梁封爲河南王
戊辰侯景兵犯梁建業立蕭王德于南關
己巳侯景破梁臺城殺衍立太子綱是謂
文帝景稱大丞相都督中外軍事專
制湘東王繹開府江陵將王僧辯陳
霸先率兵攻侯景東魏盜殺高澄于
晋陽弟洋自鄴還晋陽繼事
庚午梁改元大寶侯景稱相國漢王逼綱
走西州西魏拔梁之安陸取漢中地

東魏高洋入總百揆進爵爲齊王五
月洋代東魏命是謂宣帝改國爲齊
元曰天保降其君善見爲中山王
辛未侯景廢梁帝綱又殺之立豫章王棟
改元天正又廢之代立改國爲漢元
曰太始西魏文帝寶炬卒子欽繼
壬申梁湘東王繹平侯景使將朱買臣殺
棟稱帝江陵是謂元帝改元承聖以
陳霸先爲征北大將軍王僧辯爲揚
州刺史武陵王紀稱帝成都年用天

正西魏稱元年
癸酉梁平武陵王子蜀西魏宇文泰殺尚
書元烈
甲戌梁蕭詧引西魏兵䧟江陵殺緯及諸
王大將軍陳霸先揚州刺史王僧辯
立緯之子晋安王方智于潯陽是謂
恭帝還都建業王僧辯爲太尉居内
陳霸先爲司空鎭丹徒西魏宇文泰
弑其君欽立齊王廓改元元年泰用
蕭詧南征拔江陵殺緯徙其民于長

安
乙亥梁貞陽侯蕭明自齊入至東關太尉
王僧辯拒之不勝遂迎蕭明入建業
立之降方智爲太子改元天成司空
陳霸先自丹徒入殺王僧辯廢蕭明
爲司徒封建安公復立方智改元紹
泰霸先爲尚書都督中外專制是年
蕭詧稱帝江陵改元大定北附于宇
文氏是謂後南梁
丙子梁改元太平陳霸先稱相國敗齊軍

于江上西魏宇文泰卒子覺繼事是
年覺代西魏命于長安是謂閔帝改
國爲周是謂後周元稱元年降其君
廓爲宋國公
丁丑梁相國陳霸先進爵爲陳王十月陳
霸先代梁命于建業是謂武帝改國
曰陳元曰永定降其君方智爲江隂
王周亂宇文護弑其君覺立宇文毓
是謂明帝稱元年護爲太宰專制
戊寅梁蕭莊以郢州稱帝求援于齊

己卯陳武帝霸先終兄臨川王蒨立是謂
文帝以子伯宗爲太子周宇文毓稱
天王改元武成齊宣帝洋卒子殷繼
于晋陽以諸父演爲太師湛爲司馬
元氏宗室無少長皆殺之投于漳水
庚辰陳改元天嘉周亂宇文護弑其君毓
立其弟邕是謂武帝齊改元乾明太
師高演弑其君殷代立是謂昭帝改
元皇建
辛巳周改元保定齊帝演卒于晋陽大司

馬湛立改元太寧是謂武成
壬午齊改元河清還都鄴後南梁蕭詧卒
子巋繼改元天寳
癸未
甲申周齊戰于洛陽
乙酉齊高湛傳子緯位改元天統
丙戌陳改元天康文帝蒨終太子伯宗嗣
立庶兄頊録尚書都督中外軍事專
制周改元天和
丁亥陳改元光大

戊子陳亂安成王陳頊弑其君伯宗代立
是謂宣帝
己丑陳改元太建以子叔寶爲太子
庚寅齊改元武平
辛卯
壬辰陳將吴明徹伐齊有功周襲封李淵
爲唐國公誅太宰晋公護改元建德
癸巳陳伐齊有功
經世之酉二千二百五十四
甲午陳宣帝頊七年周武帝邕十五年齊

武帝緯十年後南梁蕭巋十二年
乙未周大伐齊圍其晋州及洛陽
丙申周拔齊平陽及晋陽齊拒周不利晋
州䧟于周緯走并州周圍并州緯走
鄴改元隆化兄宗德王延宗稱帝并
州改元昌德并州又䧟于周
丁酉周軍圍齊之鄴緯傳子恒位改元承
光緯走青州恒又禪丞相任城王湝
湝稱守國天王鄴又陷于周國遂亡
緯亦就擒于青州

戊戌周改元宣政帝邕卒于伐齊子贇繼
是謂宣帝以楊堅爲上柱國大司馬
都督揚州改元天成
己亥陳將吴明徹伐周不利于吕梁淮南
之地盡没于周周帝贇傳子闡位是
謂靜帝贇稱天元大帝改元大象
庚子周大帝贇終大司馬楊堅自楊州入
總朝政假黄鉞都督中外軍事專制
堅召宇文宗室在蕃者六王至長安
皆殺之天下兵起尉遲逈稱兵相州

宇文冑稱兵榮州石遜稱兵建州席
毗稱兵沛郡席人羅稱兵兖州王謙
稱兵益州堅悉平之進爵爲隋王用
天子服器鄖州蕭難以鄖州入于陳
辛丑周改元大定是年隋王楊堅代後周
命于長安是謂文帝改國曰隋元曰
開皇以高熲虞慶則李德林康世康
暉元巖長孫毗楊尚希楊惠十人爲
之輔𠕋妃獨孤氏爲皇后子勇爲太
子廣爲晋王降其君衍爲介國公殺

之
壬寅陳宣帝頊終子叔寶繼是謂後主隋
起新宫于龍首岡
癸卯陳改元至德隋徙居新宫
甲辰後南梁蕭巋朝隋
乙巳後南梁蕭巋卒子琮繼
丙午隋成國公梁士彦祀國公宇文忻舒
國公劉昉謀興復不克伏誅梁蕭琮
改元廣運
丁未陳改元禎明梁蕭琮納國于隋太傳

安平王蕭巖荆州刺史蕭瓛降于陳
戊申隋命晋王廣秦王浚清河公楊素督
總管九十兵五十一萬爲八路大伐
陳以壽春爲行臺府
己酉隋師滅陳以陳後主叔寶歸于長安
庚戌蘇越饒泉婺樂安蔣山永嘉餘杭交
阯未服楊素悉平之
辛亥
壬子
癸丑

甲寅東巡封泰山
乙卯
丙辰
丁巳
戊午伐高麗無功
己未
庚申廢太子勇立晋王廣爲皇太子
辛酉改元仁壽命十六使巡行天下
壬戌命七大臣定禮
癸亥

經世之戌二千二百五十五
甲子隋文帝二十四年帝崩晋王廣即位
是謂煬帝改元大業
乙丑
丙寅
丁卯
戊辰
己巳西幸河右征吐谷渾至于覆袁川
庚午南幸江都
辛未北幸涿郡

壬申以兵一百二十萬三千八百爲二十
四軍分左右道大伐遼東不利全陷
九軍
癸酉以代王侑留守長安越王侗留守東
都秦王浩從駕征遼東復大集兵于
涿郡天下羣盜起楊玄感以本兵叛
于黎陽
甲戌高麗請降乃班師扶風盜稱帝延安
寇稱王離石賊稱天子
乙亥北巡至于鴈門爲突厥所圍

丙子南幸江都羣盜李宻稱兵河南竇建
德稱兵河北林士弘稱兵江南徐圓
朗稱兵山東劉武周稱兵代北薛舉
稱兵隴右
丁丑煬帝在江都唐公李淵自晋陽入立
代王侑于長安以江都帝爲太上皇
改元義寧淵稱唐王專制羣盜竇建
德稱王河北李宻進據鞏洛稱公國
曰魏元曰永平薛舉稱帝隴右國曰
秦元曰秦興梁師都稱兵夏州李軌

稱兵涼州蕭銑稱兵巴陵李子通稱
兵海陵朱粲稱兵冠軍沈法興稱兵
毗陵杜伏威稱兵歷陽
戊寅五月唐王李淵代隋命于長安是謂
神堯皇帝改國曰唐元曰武德以裴
寂劉文靜爲輔相世子建成爲皇太
子次子世民爲秦王降其君爲□國
公是年宇文化及弑煬帝于江都立
秦王浩爲主化及稱王專制北轉至
魏州化及又殺浩代立稱帝國曰許

元曰天壽又北走聊城王世充立越
王侗于東都改元皇泰世充稱鄭王
專制群盜竇建德進有河北都樂壽
隴右薛舉卒子仁杲立劉武周進有
河東稱帝國曰漢元曰天興梁師都
進有朔方稱帝國曰梁元曰永隆李
軌進有河右稱帝國曰凉元曰安樂
蕭銑進有江右及嶺表稱帝國曰梁
元曰鳴鳳李子通進有江都稱帝國
曰吴元曰明政朱粲進有山南稱帝

國曰楚元曰昌達沈法興進有江東
稱王國曰梁元曰延康林士弘稱帝
虔州國曰楚元曰太平杜伏威進有
淮南受唐封楚王秦王平隴右獲薛
仁果
己卯唐秦王平河右獲李軌李宻與王世
充相攻不利奔唐復叛死于邢公峴
徐世勣以河南十郡降竇建德滅宇
文化及于聊城自立爲帝甫有黎陽
之地稱國曰夏元曰五鳳蕭銑滅林

士弘于虔州杜伏威南保江都李子
通西保江陵王世充殺越王侗于東
都稱帝國曰鄭元曰開明朱粲降于
唐復殺唐使者奔王世充
庚辰唐秦王平河東劉武周走突厥李子
通滅沈法興于江東徙居餘杭工部
尚書獨孤懷恩以謀逆伏誅
辛巳唐秦王平河南河北獲王世充及竇
建德以歸杜伏威滅子通于餘杭竇
建德將劉黑闥復稱兵河北

壬午唐李靖滅蕭銑于金陵江南及嶺表
平
癸未唐秦王平河北獲劉黑闥又平徐圓
朗于曹州江淮杜伏威來朝其將輔
公祏稱王丹徒國曰宋
甲申唐李靖平輔公祏于江淮
乙酉唐加秦王中書令
丙戌皇太子建成齊王元吉作難殺秦王
不克秦王以長孫無忌尉遲敬德侯
君集張公謹王君廓房玄齡杜如晦

長孫順德柴紹羅藝劉師玄李世勣
劉弘基王孝恭平之于玄武門帝乃
授秦王世民位退居太安宫稱太上
皇高士廉爲侍中房玄齡爲中書令
蕭瑀爲尚書右僕射
丁亥改元貞觀尚書封倫卒蕭瑀爲左僕
射長孫無忌爲右僕射
戊子平梁師都于朔方
己丑相裴寂以罪免房玄齡爲尚書左僕
射杜如晦爲尚書右僕射李靖爲兵

部尚書魏徵守祕書監關議朝政
庚寅李靖平突厥獲頡利可汗戴冑蕭瑀
參預朝政温彦博爲中書令
辛卯春大蒐于昆明冬幸温湯
壬辰祀南郊
癸巳魏徵爲侍中頒新定五經于天下
經世之亥二千二百五十六
甲午唐廣孝皇帝九年
乙未李靖平吐谷渾獲其王放還本國太
上皇崩于太安宫葬高祖于獻陵


丙申魏徵遷特進温彦博遷右僕射
丁酉幸洛陽宫
戊戌高士廉爲右僕射
己亥幸九成宫荒服十國來脩貢
庚子侯君集平高昌獲其王以歸弘化公
主嬪于吐谷渾至日圓丘祀吴天上
帝
辛丑幸洛陽文成公主嬪于吐蕃
壬寅幸岐陽
癸卯圖二十四勳臣于凌煙閣内難作皇

子齊王祐以齊叛廢太子承乾爲庶
人徙之黔幽魏王泰于北苑徙之均
以晋王治爲皇太子誅侯君集至日
祀南郊
甲辰岑文本馬周爲中書令幸洛陽及親
征遼東
乙巳平高麗
丙午李勣破薛延陀荒服十一國脩貢
丁未起翠微宫于終南山
戊申阿史郍平龜兹獲其王以歸征松州

蠻司空房玄齡特進蕭瑀卒褚遂良
爲中書令
己酉帝崩于翠微宫皇太子治踐位葬太
宗于昭陵長孫無忌褚遂良輔政復
李勣官仍加特進于志寧張行成進
侍中知政事
庚戌改元永徽褚遂良罷政
辛亥征賀魯至千金領至日有事于南郊
壬子𠕋陳王忠爲皇太子韓瑗來濟爲相
宇文節爲侍中柳奭爲中書令

癸丑駙馬都尉房遺愛柴令武薛萬徹荆
王元景及二公主以謀逆伏誅遂殺
吴王恪褚遂良復爲右僕射睦州女
寇亂
甲寅築長安羅城親謁昭陵
乙卯廢皇后王氏良姊蕭氏爲庶人𠕋昭
儀武氏爲皇后罷長孫無忌褚遂良
政事以許敬宗李義府爲相武后殺
庶人王氏及蕭氏崔敦禮爲中書令
丙辰廢皇太子忠爲梁王𠕋代王弘爲皇

太子改元顯慶杜正倫爲相
丁巳幸許洛以洛陽爲東都李義府進中
書令許敬宗進侍中貶相韓瑗來濟
爲州刺史
戊午蘇定方平賀魯獲其王
己未殺長孫無忌褚遂良于流所幸東都
庚申廢梁王忠爲庶人蘇定方平百濟獲
其王扶餘
辛酉改元龍朔
壬戌還長安進門下尚書中書爲東中西

三臺分侍中中書令爲左右相造蓬
萊宫許圉師爲左相尋下獄
癸亥起含元殿于蓬萊宫李義府爲右相
尋配流嶲州死改來年爲麟德
皇極經世卷第六之中













