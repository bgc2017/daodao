








北斗治法武威經薄九
　隋大業末英雄各起野狐豹變白衣龍驤
　當龍蛇起陸之時虎視鯨吞之始有臣未
　蒞者則遠清是也時清在布衣游藝伊洛
　隱德藏機亭亭出澗之松落落凌霄之栢
　泊乎忒德初載清爲理亂之臣於東都洛
　陽中夜忽有一人投門清秉燭伺之見一
　人頂五色芙容冠服九炁雲霞之帔手執
　靈文一卷命清曰吾九天玄女也吾知子
　好道志氣絶倫故來度子與子武威靈文

　乃天剛神法爾若行之臣輔聖明之君當
　龍戰十數年間公建大業安康萬有天下
　傳名出神入聖流芳萬古言訖騰身雲路
　鐘鼓簫韶並作清長禮望雲間而别靈風
　竟滅雨斷雲霄切觀玄女祕文潜於斗室
　以日繼夜一年以來俄通至術用在一人
　之下智出萬人之上皇唐開業克殄妖氣
　四海鏡清九河澄碧清位封行臺左僕射
　爵位上公莫非此術之效也術曰北斗十
　二星而聞其九廼日時與八節隨天罡而

　左𨇠常居於丑七呈一隠一現者輔弼星
　也七星明則天下安一星暗則隨其分野
　有灾冝謹伺之以觀變異非人勿傳敬而
　受之妙存口訣(斗罡/見後)
第一天樞名魁字貪狼主天元并身管室璧
　奎婁四宿屬秦地徐州分野爲天之太尉
　子生人屬之
第二天任名𩲃字巨門主地元并隂刑管胃
　昴畢觜四宿屬楚地益州分野爲天之主
宰丑亥生人屬之

第三天柱名𩵄字禄存主日元并福管參鬼
　井柳四宿屬梁地冀州分野爲天之空司
　寅戌生人屬之
第四天心名䰢字文曲主月元并禄管張星
　翼軫四宿屬吳地荆州分野爲天之遊擊
　卯酉生人屬之
第五天禽名魓字亷貞主江元并官職管角
　亢氐房四宿屬趙地兖州分野爲天之斗
　君辰申生人屬之
第六天輔名字武曲主河元并壽管心尾

　斗箕四宿屬燕地揚州分野爲天之太常
　已未生人屬之
第七天衝名魒字破軍主海元并妻妾管牛
　女虚危四宿屬齊地豫州分野爲天之上
　帝午生人屬之
第八輔星姓精常諱上開字正延主察天下
萬國九州執政大臣罪福功過屬燕地并
　州分野
第九弼星姓幽空諱冥陽字幽寥主察天下
萬國九州執政大臣罪福功過屬周地雍

　州分野
十二命人或有急難但念七星名字其灾悉
變爲福七星在天爲帝車四星爲璇璣三星
爲玉衡天子有道其星大明人君失政神光
晦没惡氣相千妖星間出則視其所在謹伺
之以觀變異
金守金銀銅鐡錫貴木守五禾九稼熟水守
鹽貴川溢時行火守炎焼城郭土守國土分
裂人臣受殃彗孛守天下兵戈起又守上輕下
臣孛守君政微忠良去五色雲守天下大殃

兵起青雲守國受福赤雲守國火焼城邑黄
雲守國有千戈白雲守國血光遍野黑雲守
國天下大水五色氣守國天下大灾青雲守
國兵起中原赤氣守國干戈起白氣守國人
民飢黑氣守人相食黄氣守本國失地
凡二十八宿各有司盡關璇璣之分若風雨
雷雹并人間萬彚並隨武威占尅無不具載
明者察之
角主人間雨澤(係下界近/生之司)
亢主人問大風(係下昇添筭/百義之司)

氐主人間狂風(係下界草/木之司)
房主驚風駭雨(係下界負/馱之司)
心主人間雨澤(係下界功/役之司)
尾主祥雲瑞氣
箕主斜風細雨(係下界斛/秤之司)
斗牛主雲氣(係下界養/畜之司)
女主隂陽(係下界配/偶之司)
虚主人間大風(係下界五/虚六耗司)
危主旋風走石(係下界厄難/凶險之司)
室主人間隂翳(係下界九稼/五果之司)

壁奎主人問風雨(係下界地/亭之司)
婁主人間大風(係下界寺觀/宫苑之司)
胃主人間風(係下界裏盛/福禄之司)
昴主人間晴(係下界隂/福之司)
畢主天地開奉(係下界寳/貝之司)
觜主人間風雨(係下界妖/祥鬼録司)
參主人間風雨(係下界寃/讎之司)
井主天色昏黄(係下界池塘/陂井之司)
鬼主天色昏昩(係下界詛呪/毒藥之司)
柳主天色昏(係下界兵/革之司)

星主天氣明朗(係下界刀劒/血光之司)
張主時氣不和大熱(係下界掌父子不/和凡弟不睦之司)
翼主晴朗(係下界毛羣/羽族之司)
軫主晴(係下界哭泣生/離死別之司)
　玄女云北斗九星下關人問生殺禍福之
　司柄曰奎光則天剛破軍星是天下威武
　所在一切星宿鬼神不敢輒犯見而逺避
　其間獨岀神凡五行術數周易六壬遁甲
　三竒八門孤虚一切兵法皆從此去衆莫
　並焉歷代神仙祕受凡傳教㫖非但興兵

　建國可使興隆而父子君臣可冝保守施
　行之時先禹歩天罡到處便存身為曰鶴
　仙人則誦天罡神呪曰
北斗七眞天中大神上朝金闕下覆崑崙調
理綱紀統制乾坤璇璣所指晝夜常輪元皇
正炁來護我身大周天界細入微麈何灾不
滅何福不臻俗居小人好道求靈常見尊儀
願賜長生髙上玉皇紫微帝君保臣處世壽
筭長春急急如律令
　天罡法云常於月建上數起戍時看主何

　時則是剛神到處也一切行動並隨罡役
　去不可前衝是爲犯逆如逆者主滅凡開
　城建塞修造遷葬年月不動頻遇灾殃或
　統軍破敵彼在吉方我在凶地或朝拜帝
　王參謁官府上官受職或登山渉海有風
　濤魚龍之難或宿惡廟神壇逃遁兵難惡
　人加害及虎狼惡獸或出行求財遊藝並
　行天罡法先啓告北斗誦呪訖念七星名
　字以杖子畫地四縱五横禹歩而行隨天
　罡役去任意所行殃灾消滅凡入瘟疫人

　家或有蠱毒行天罡術念名字喚藥鬼名
　呼以誓之曰赴吾魁罡之下入地三尺吉
　無不利凡有危墻壞壁下則仰而行之吉
　禹歩呪曰
四縱五横六甲六丁禹王治道蚩尤辟兵遍
行天下曲戈反復所有一切虎狼賊盗凶惡
等並赴吾魁罡之下無動無作急急如律令
　　　禹歩法



　　　禹歩印文




　毎臨起時安排諸事訖誦呪畢便行不可
　回顧
　　斗罡









北斗治法武威經















