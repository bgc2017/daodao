








三篇同卷清六
太上衛靈神化九轉丹砂法
九轉靈砂大丹
九轉青金靈砂丹

太上衛靈神化九轉丹砂法
第一轉化丹砂成水銀
取光明砂一十六兩(辰錦州出者良也)黄礬十二兩
(用瓜州者)
右件藥二味先取黄礬炒過研成末布於爐

子底次研朱砂末安在黄末向上以銀匕子
均攤令得所了向上亦用黄礬末覆蓋之令
厚二分却以一小瓶子蓋之後用六一泥固
濟如法須令堅宻勿使有泄氣之處候泥乾
了擇日用子時鐡釘三箇安向上了然後下
火𥘉先文火養之一日一夜訖後漸漸加武
火燒之經兩日夜候藥爐通赤了便止火候
藥爐子冷了細細開爐看之其朱砂盡化成
水銀以物掃之收取如飛未盡者須再准前
用黄礬末覆於爐子内如法固濟更加武火

重飛之一兩日間以候飛盡水銀爲度名曰
河上姹女也參同契曰河上姹女靈而最神
遇火即飛不染垢塵鬼隱龍匿莫知所存將
欲制之黄芽爲根此言水銀得金之精氣其
萌芽漸漸生長矣
第二轉將水銀却變成丹砂
取前抽飛成水銀秤看每十兩用石亭脂三
兩
右二味先取石亭脂於新垍器中研如粉了
却一時入鉎之中以炭火消鎔之候硫黄成

汁然後細細將水銀投入硫黄汁内以鐡筯
急攪之令得所其水銀與硫黄總結定成青
砂子取岀安爐内依前覆蓋定用六一泥如
法固濟令牢宻候其泥乾無泄氣處仍安於
三箇釘上先下文火養一伏時却漸漸加武
火燒之兩日夜訖候爐子冷開爐看之其水
銀巳化成朱砂光明可愛參同契曰丹砂木
精得金乃并言丹砂本是金體須得金養之
積漸成形一云漸漸令堅硬也
第三轉却化丹砂成水銀

取前燒了丹砂爛研如粉所有方法一一並
准前法以黄礬末上下蓋藉之如法固濟候
六一泥乾如第一度法初用文火養一日夜
後加武火飛之如經兩日夜爐冷開之看朱
砂化成水銀細細取收之於別垍器中研如
末化盡者即須依前法以黄礬末蓋之如法
固濟再飛上一兩日夜以飛盡水銀爲度名
太陽流珠也參同契曰太陽流珠常欲去人
若得金華轉而相親化爲白液凝而至堅言
流珠者三鍊水銀也此物無定性亦好飛走

但得金華之氣即漸成形質也
第四轉化太陽流珠爲丹砂
又煑金銀水法取一銀鍋子可受一斗水用
上等金銀薄五十片常以水八九升用煑金
銀薄七日夜勿令絶火煑日數足只常以水
三升許煎之五日一度抽添以候日數足了
取鍊了金銀水以垍瓶中貯之其用水制藥
法取鍊了金銀水三升鹵鹹汁一小合大鵬
砂一分曾青一分空青一分石膽一分礬石
二分黄礬二分硝石一分巳上藥並須細細

研如粉總將入金銀水中合煎其水常令魚
眼沸晝夜令滿煑三七日訖候其流珠凝結
如麵相似即得停火一時煎盡金銀水若乾
涸時但續添水煎令日足以鐵匙漉取汞砂
用帛綟出取凝者别置器中餘所綟出稀者
即須准前更煑以流珠結盡爲度參同契曰
植禾當以粟覆雞用其卵又曰類同則相從
事乖不成寳鷰雀不生鳯狐兎不乳馬注言
朱砂水銀本是金體必須藉金銀精氣然後
成形質也

第五轉入隂陽爐子令藥砂堅剛
先泥一隂爐用坩土外泥之須令如法候極
乾取前藥砂碎研在内用藥䧺黄二分胡桐
律三分大鵬砂三分曾青一分朴硝一分巳
上藥六味總須細研内中即以金銀水和鹵
鹹汁續添之以文武火煑常令魚眼沸如是
煑之經七日夜滿停火漉出砂㸔之以絶堅
硬爲限然後將入神室内養之三百六十氣
足自然伏火鼓鎔不折矣參同契曰物無隂
陽違天背源雞子自卵其雛不全注言物無

隂陽之氣配合運用無成須藉隂陽之氣而
成形也
第六轉變硬成伏火黄銀
取前件藥砂於鐵臼中擣碎内入銀鍋中以
雌黄二分䀋膽汁一升用玄明水五升合煑
之二七日滿水涸即續續添之慢火煎之常
令魚眼沸兼晝夜須看守之專候水銀砂微
帶淺黄色爲限約不得帶深黄色黄銀砂雖
然堅實凝結未絶伏火宜入神室内如法固
済令宻將於灰池中養之七日入坩堝消不

折分毫任上鍖鎚也參同契曰擣和并合研
無令赤色鮮固塞示際會務圖白至堅注曰
黄銀雖然堅結然未伏火宜入神室内如法
固濟令宻將於灰池中養之七日入坩堝消
不折分毫任上鍖鎚也
第七轉變黄銀成赤鉛金
取前者淺色黄銀入坩堝消鎔之令作鋋子
打修作薄葉厚如半分許扳然後取𥐻砂二
兩白塩一升以水二斗合和用浸黄銀薄片
可經二七日滿取出向鍖鎚上試打看如微

帶脆未禁鍖鎚打之時則用羚羊角揩磨之
其法先燒黄銀扇令赤用羚羊角來去揩之
其銀扇片若冷時須臾火燒之凖前法更揩
磨之堪上鍖鎚爲限總須打修作葉子令薄
似紙看其多少以打金葉爲度則别取𥐻砂
二兩白塩一升赤土五升胡桐律一兩巳上
藥四味相和擣研爲末和鳥牛糞拌搜之如
泥相次用重重襯金葉子重重疊之以盡爲
以上金純赤爲度鉛金參同契曰金來歸性
度蓋覆如法火周圍燒之如是可經十餘日

初乃得稱還丹注曰言飛錬赤金稍得相似
本於朱砂之色名曰還丹
第八轉變赤鉛金成金粉
取前件燒成金葉一兩則用朱汞一兩餘藥
金皆須准此合和其水銀自食金葉子如泥
相似總須攤之如指面許然後一片布之爐
中方乃於爐内先布塩花二兩硝石二兩胡
桐律一兩巳上諸藥皆細研如粉用重重隔
金葉子爲限如法固濟之須令牢宻專候爐
乾則以文火飛之三日夜訖候待爐子令細

第九轉

造玄明粉法
取朴硝二兩白塩一兩一味相和煎之如塩
花相似此名玄明粉也待臨用時即用水浸
煎使此物不堪乆停凡經二七日以上即便
氣歇不堪使也所煑銀砂但續玄明粉水煑
之令滿二七日候銀砂體色堅硬如石爲度
如未滿二七曰堅硬者此是硝石氣透盡也


更不必二七日夜爲限有時三兩日夜硬如
石此是着火急硝石氣出盡即不用玄明粉
水煑亦得中有煑二七日巳來如退得硝石
氣出盡方始得堅硬其硝難退盡縁硝石能
化金石爲水所以難退盡也若不着則諸石
等難退盡也著少許水銀雖硬稍須以意候
之


太上衛靈神化九轉丹砂法

