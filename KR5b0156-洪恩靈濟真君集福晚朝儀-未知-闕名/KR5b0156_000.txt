








洪恩靈濟眞君集福晚朝儀壹六
　　　法事如式
　　　各禮師存念如法
　　　請宣神呪
神光朗照瑞氣帀旋箕斗澄輝芝宇晏然
玉眸金眞寳壇純乾變夜作晝回子午前
太華流彩丹鳳飛玄息魔滅奸髙歩祥煙
天眞普集齊到帝前
鳴法鼓二十四通
太上玄元五靈老君召出臣身中三五功曹左

右官使者侍香金童傳言玉女直日香官功
曹使者三炁正神速上關啓查邉魏趙刀五
大元帥岳許二元帥天丁力士左右神官以
今晚朝陞壇闡事(臣)等欽奉
聖㫖其諸意㫖巳録上聞願得
正眞生炁下降流入(臣)等身中令今所啓之
言速達
九天金闕洪恩眞君
九天玉闕洪恩眞君(聖前)
　　　請稱法位

具位(臣某)與臨壇官衆等謹同誠上啓
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈愽濟髙明弘
靜冲湛妙應仁惠輔國佑民洪恩眞君
聖父齊王忠武翊亮眞君
聖母仁壽淑善仙妃
聖妃涇國夫人順助仁惠貞應仙妃
衞國夫人善助慈懿恭靜仙妃
聖兄唐王洪王鄂王廣陵王聖舅護國公奉

國公聖婿武安侯寧國侯聖子保大侯彰信
侯保信侯保寧侯武寜公聖姪昭德侯安定
侯太寧侯聖孫武昌侯南昌侯聖子聖孫聖
姪列位公侯唐王后明肅仙妃洪王后仁慈
仙妃鄂王后順懿仙妃廣陵王后善慶仙妃
聖女冲懿仙姬明懿仙姬聖婦善懿夫人仁
柔夫人惠順夫人昭懿夫人順恭夫人明哲
夫人恭懿夫人靖懿夫人昭穆夫人慈孝夫
人聖婦列位夫人上清大洞籙天機院雷霆
省天文院地府諸司承行官將驅邪捉祟傳

符勑法消災度厄逐凶辟怪監壇護法觀察
廵捕將軍太歳尊神十二月將本命元辰星
官風雷雨部仙衆左右丞相太宰少宰六部
尚侍内府公卿左右注生注壽上宰左右司
禄司福上宰左右侍從通事舍人百官庶司
所屬曹僚列位公卿左右福禄司所屬二十
四司曹官典左右引進仙官内侍順成夫人
昭華夫人容華夫人修容夫人修儀夫人昭
儀夫人内典婦功夫人絲枲夫人筦庫夫人
帳籍夫人度支夫人女府女史列位才人女

祝女御列位貴人内殿内侍内典列位聖眷
夫人燕喜堂内注生司天一注生神后太乙
監生神后司禄司命上相夫人守胎衞房夫
人保胎護命夫人左右慈訓夫人保傅夫人
左右掌籍夫人掌印夫人諸官乳哺夫人抱
送夫人撫育夫人托生化婆神永安留守查
元帥武安留守邉元帥節度使左監門魏元
帥都綂軍使右監門趙元帥都監軍使先鋒
刁元帥五帥部下精兵猛將左右岳許二元
帥左右行宫侍御從官司禄司勲司士司書

列位曹僚司農司稼典絲掌葛列位曹僚司
市掌貨考工飭材列位曹僚厨官優官伶官
天捷神捷人捷掌卜掌籖掌杯掌鸞傳夢童
子神局節級直殿直符香官使者靈濟宫土
地合屬威靈咸望
洪慈俯垂洞鑒(臣)聞動生陽靜生隂道妙宻
生於太極禮言恭德言盛典儀備載於齋科
運行不息之機丕顯好生之德龍文鳳篆粲
星日之輝煌飈車羽輪儼雲霄而陟降肅朝
儀而肆覲奉醮悃以敷言恩光儼格於宸斿

香炁濃飄於夕殿鑒臨有赫顧饗無遺拳拳
夙志之顒耿耿初心之素百靈衆眞之交㑹
十方三界以齊臨齋以事天覩威顔之孔邇
暮焉曰夕喜光耀以騰輝絳霞丹霧之飛揚
景星慶雲之燁煜蹌蹌濟濟穆穆皇皇鑒醮
享之精誠介駢蕃之景福以今晚朝陞壇行
道請法衆等運兹初捻上香(和)香至靈濟宫
遍九天金闕成華蓋供養
顯靈溥濟洪恩眞君
願此香煙供養

九天金闕洪恩眞君
九天玉闕洪恩眞君(臣)等皈身皈神皈命
靈濟宫眞仙衆聖願以是捻香功德洪惟
九天金闕洪恩眞君
九天玉闕洪恩眞君明道䢖德博濟昭靈煥
文彩於天機光芒星斗震聲威於雷部斡運
隂陽華蕚聮輝塤箎迭奏神功難紀聖化無
方今故焼香自皈依
眞君大聖衆至眞之德得道之後保天長存
(和)與道合眞

(臣)聞香霧浮空暮雲凝碧耿耿朝趨之志拳
拳夕愓之心以今晚朝陞壇行道運兹二捻
上香(和)香至靈濟宫遍九天玉闕成寳蓋供
養
昭靈博濟洪恩眞君
願此香煙供養
九天金闕洪恩眞君
九天玉闕洪恩眞君靈濟宫眞仙聖衆(臣)等
皈身皈神皈命
靈濟宫眞仙衆聖願以是捻香功德上祝

皇帝陛下恭願道合乾坤明同日月萬載之
瑶圖鞏固九重之玉食尊安雨順風調民康
物阜百僚忠謹庶位公廉邊鄙塵清戢干戈
而偃武閭閻德化力耕稼以歸農至治無爲
太平有象今故焼香自皈依
眞君大聖衆至眞之德得道之後保天長存
(和)與道合眞
(臣)聞天維顯思日入而息散香風於合殿懸
慧月於中天以今晚朝陞壇行道請法衆等
運兹三捻上香(和)香至靈濟宫遍九天宫闕

成雲蓋供養
靈濟宫眞仙聖衆
願此香煙供養
九天金闕洪恩眞君
九天玉闕洪恩眞君靈濟宫眞仙聖衆(臣)等
皈身皈神皈命
靈濟宫眞仙衆聖願以是捻香功德歸流
儲宫藩屏宰輔臣鄰天下人民寰中庶𩔖伏
願一善春融六塵雲散無障縁之結習增行
願以薰修二曜五行煥祥光而朗照六宫百

辟轉瑞氣以和融玉體清調金枝茂衍今故
焼香自皈依
眞君大聖衆至眞之德得道之後永保長生
(和)與道合眞
　　　唱方
　　　懴悔
　　　三啓頌
　　　三禮
　　　重稱法位
具位(某)與臨壇官衆等謹重誠上啓

九天金闕洪恩眞君
九天玉闕洪恩眞君靈濟宫眞仙聖衆蘸筵
設像一切威靈(臣)聞道之尊德之貴希微妙
合於無言大而化聖而神應響潜通於有翼
天九重而宻勿日三接以䖍祈洞洞乎中洋
洋在上(臣)等欽奉
綸音而昭事恪遵玄範以朝修醮松花藴藻
以齋明馳心太漠瞻絳節瓊輪之縹緲注目
層霄(臣)等敬仰清都翹勤靈濟顧六塵之障
染倍切氷兢味三洞之淵微久依雲覆匃汲

提之有造庶懇禱以無遺上願
聖壽齊天
皇明並日玉帛逺來於海島甲兵永洗於邊
陲福及
儲宫茂介康寧之祉恩流藩屏同臻清淨之
榮弼謨益著於忠良民庶咸躋於仁壽宫闈
寧謐道化光揚則上明
眞君大慈之化下副(臣)等皈命之誠謹啓以
聞
　　　十二願

　　　存神焼香
香官使者左右神君侍香諸靈官當令(臣)向
來晚朝之所自然生金液丹碧芝英百靈衆
眞交㑹在此香火爐前當願誠心昭徹醮欵
圓成十方仙童玉女接侍蘭煙傳(臣)向來所
啓之言速達徑詣
九天金闕洪恩眞君
九天玉闕洪恩眞君(聖前)
　　　出堂頌
　　　出戸




洪恩靈濟眞君集福晚朝儀

















