








太上老君元道眞經註解是七
　　　　合明子穩芝內秀註
　釋題曰元者本也始也道者太上眞一之
　道也經者徑也本始之眞元此經最妙故
　曰眞經
　　　元道上篇(元道者老君無上之道也/无上者爲窮高不測為最)
　　　　上之宗故
　　　　曰无上
老君曰其道有五上中下也
　此分三丹田上中下也故上有泥丸中有

　赤城下有炁海故曰三也

黄庭道有上中下也
　仙經曰一偶一奇之爲乎味不再嘗偶不
　再舉
諸道各有三皆其次也
　言諸道者不一之道故法有多門為錬丹
　而成各相而舉或控鯉而昇天或秉龍而
　上漢或祭醮而朝元或咽氣而長生或即
　泝流而延命矣仙經曰道有萬法俱得長
　生水有千源盡朝東海俱長生也
老君中道與黃庭上道比之道有此三經其

最上者元道也此道至髙虛无玄妙澹泊无
為動合自然故學者難窺焉
　最上者爲衆經之首妙者爲諸法之門
非上士髙機倐然自悟者不可學也
　故學者宿著道縁志同鐡石者隂功助佑
　仙氣合成道成歸天
非懼於死常舉於生者亦不可學也
棄非道之財如𡨚家離妖冶之色若仇讎
　者方可與道相合
説諸中道多慕尚而行之與此道難合故乆

不降焉
　此者若棄眞求假雖得理而難成是不合
　也
若髙機上士特然行之則自得无量也
　此者爲世人劣量淺學選擇堅固好生惡
　死之人故曰髙機上士也
通易无量
　更无多難矣出諸廣也
又諸道皆有師奉皆云犯罰不一唯此道無
諸犯罰故無師奉

　内教經云爲无爲念不念動不動此三者
　眞偽相參使曲直相教以名有犯罰也
若諸小道須擇山林處乃可行之
　古髙士混於塵寰不可方可中士隱於山
　林方可不可故元道與諸道事有差別法
　有捷門亦无觸犯而返損禁誡異端虚成
　疾患者此元道理合重玄故無諸損也
不然者有損也
　仙經曰小道易惑中人易敗老子曰不見
　可慾使心不亂也

惟有此道可以塵世而成之
　仙經曰上道无爲損而非損至理自然病
　而不病老子曰和其光同其塵湛弓或存
　故無損也
鼻引口吐可以去乎寒熱
　老子曰玄牝之門此爲生死之根綿綿兮
　若存能用此理即可天長地乆寒暑難侵
　故呵屬其心心无積毒故無寒暑
及可排積元氣
　排積者從麤入妙微而成之道自降矣若

　人急用求當返尅而無功故曰排積也元
　炁者自然之炁来自冥冥降自虚无悟者
　有无有用而无无不元故曰元氣也
閉氣可以救飢劣通百關治萬病非養炁復
元也咽氣可以救虛弱非自然充滿也
　故上士修眞妙中體妙出入无爲專守一
　道玄中悟玄不失元道也故仙經曰皷腮
　强咽當爲求死之由閉極口奔此是傷神
　之本學道之人切忌此也
行氣可以潤肌膚非常道也

　人能得志者元炁充而有微肌膚潤而光
　澤雲行雨施萬物滋也炁充百脉萬神靈
　也仙經曰無毛不通於炁无一節不住
　於神
此道歸根復本合於自然故曰元道
　老子曰夫物芸芸各復歸其根歸根曰靜
　靜曰復命大凡運用須眀三一其炁目充
　若忘而有爲终當目悟不能返朴歸根此
　是失元道之理也
若修成者堅筋補髓固䕶五藏清利泥丸安

靜丹臺
　人若達道筋骨自變返少還童中黃經曰
　肌膚霜白筋骨青地府除籍天録名坐察
　隂司役鬼神得元炁精爽恬漢自然天地
　護衞毒物不行諸疾不生黄庭經云骨青
　筋赤體如霜七竅去不祥永得安也
六不妄入三不妄出者此道也
　大凡修道切忌六欲内關於心燭亂於神
　濁於心滯於炁六欲動起六情六情動而
　六根濁六根濁而六情染六情染而與眞

　道逺矣三不出者三丹田中三元正炁不
　可妄而施池爲三丹田中有三元三元凝
　而成三一三一化而生三䰟三䰟變而都
　萬神萬神者元道陽神也故元神而成炁
　炁結而成精精化而爲萬神故曰神神者
　炁也炁者精精者道也道者物也老子曰
　恍恍惚惚其中有物物不可忘物仙經曰
　施炁於人能生其人留炁於身能生其身
　故不妄出也黄庭經曰若當決海百瀆傾
　葉去樹枯失青青故不得出也

穢濁盡出眞炁倘佯身騰太空上爲眞人自
古登眞者皆因此道也
　穢濁出者謂乆乆而行方得大道五榖滓
　穢自然頓絶也仙經曰子欲不死腹中無
　滓故曰盡出也
　　　元道中篇
人者萬物之中至靈與天地俱生於虛无之
始元炁結而成形形旣將立則十天神降在
人身中化為神矣
　老子曰積精聚氣父母和合隂陽交媾始

　一月爲胚二月爲胞三月爲胎形兆分也
　三䰟降焉四月四神衛四神者青龍白虎
　朱雀玄武也五月五藏安鎭也六月六律
　名六根也七月生七𩲸也八月八景見和
　眞八神也八景者五臓三丹田是也九月
　安九宫生九眞九宫者在泥丸周帀上下
　是也十月成形十天神降元道炁全方得
　受生故曰與虛无天地同生老子曰天地
　媾精巳生其人
故能成其人矣

　爲得元道而成形也
旣與天地同生於虛无之始合與天地齊壽
令且天地乆長即為人不能長乆者何也曰
天地能長乆者蓋爲温靜柔和不移本性常
守虚寂湛然不勞而得自然之道元眞不散
故能乆長也人不能長存者縁生妄想移於
本性不執自然不守其根自取其勞常求自
益思慮不息關機萬端故兀氣随欲而消散
故不得長生也
　人不能與天地長乆者天元爲而人有爲

　地元欲而人有欲天常明而人自昩地基
　敦而人自浮天炁輪而人炁滯地伏泉而
　人有炁此者與天地相返自不守元道而
　體虚无故不能同也命延億載者爲留炁
　身中存其命也(　)
六根本来虛靜爲人自生妄想六賊所牽終
不得歸根因此六賊心妄生目妄視耳妄聽
鼻妄香口妄言舌妄味终不能歸根故不可
永存也歸根者爲復无炁之根本也
　凡爲賊亂中和失其本性心有妄而神自

　亂目有妄而外視耳有妄而外聽鼻有妄
　而失靈關言有妄而失眞行舌有妄而玊
　液不結皆因妄牽去道遠矣
復元氣之道别無他法但降心湛寂而巳矣
人常能虚心湛寂則自然元炁復也復元炁
之法當以減息爲候心神湛寂其息自減減
半自心増半壽也
　半息者爲人一晝一夜有一萬五千息若
　能歸根定住不至出入者延命本夀外一
　半

從減息至無息則復元歸本矣故可住世永
劫而不壞也
　閉息之道至妙寄意念神眞然體道道復
　歸身神復歸根玄關微出久而成眞也經
　曰凡人以有息爲常聖人以无息爲常隂
　符經曰死者生之根為无息之道也
動而有息靜而无息故无息者自然之道也
修元道之士常冝以无息爲是有息爲非無
息爲常有息爲妄先以減息爲事則易而功
多若不以爲事則難而功少但湛然養炁則

三靈歡然神䰟暢焉則元炁不習而至矣
　老子曰人能常清靜萬神悉皆歸黃庭經
　曰心意如致欣昌此之謂也
黄庭之道有三十六愼毎一愼爲應至三十
六應乃爲半功諸道應愼皆多惟元道緫一
慎三應則成功也
　故修道之士積功而錬精炁爲定
一愼者慎其休止也
　故修道内守堅固事无暫忘故不可休止
　也芸愼而止萬無一失

三應著三轉意也一轉意一百日
　為次第而功積相家有其月數
第一應一百日有事可止無事可減至此則
塵慮自滅
　煩事俱不能興動也
虚澹日増此為第一應也小功成矣第二應
二百日忽忽自止爲第二轉意至則不食五
穀不嗜五味无大飢渇是中功成矣
　人至二百日後小功成而中功滿永无飢
　渴

第三轉意者三百日元炁兀然自住元道歸
根飢渇不至寒暑不侵死籍永除天地齊壽
通世為一周此是大功成矣
　得道之後地府除籍上天録名東斗注筭
　西斗注禄北斗落死南斗上生字標仙録
　永爲眞人矣故曰死籍永除矣位入眞仙
　出入華胥之國棄賤人間因此而昇天
有事止無事減者功萌也此法但有事无事
皆可減矣則元炁漸復也忽忽自止者元氣
將定也兀然自止者元炁巳定也定者萬物

皆壞惟此定身永不動矣大君曰從減息至
无息從无息至定定者不取不捨是无爲之
定非執定之定也得此定者隂陽自調四時
自離元炁自滿衆神目栖惠通玄奥
　老子曰其智自悟從无入有也
故隂陽調則百病不生四時離則寒暑不侵
元炁滿則永無飢渇衆神栖則兵虎不害惠
通玄奥則萬事不生皆自然之道成矣
　惠謂不出戸知天下不窺牖見天道
大君曰人之思慮不一者元炁皆銷散隂𩲸

盛矣惟此道功成妄自滅也
　修道之人至三百日後猶有隂魔相惱尸
　鬼動揺忽自猖狂轉生情切徃徃自退切
　宜守也
縱有所發無不善也所用無不中也故有善
發有惠發通發皆自然而然也永無喜怒哀
懼驚惡之發矣
　人志道喜怒俱息禍害不生永得功行相
　承妙自致矣
大君曰長生無他神全氣全形全而巳神全

虚无氣全湛寂形全清靜元氣充積
　充者滿積者結衆化成神明也
形永存矣神炁皆全故能舉形而昇仙矣
　　　住氣兼行氣法
訣曰調氣減息其功稍遲若住炁兼行炁其
功倍也住炁者候神安和乆而寜帖因而住
之至於極者為行通毎候鷄嗚前至寅時可
行五七通漸漸加至十通或作意漸増之意
炁俱定即定恬自極初可以鼻進數息便住
至極有益無損甚微妙也

　每住息之時須候常喘息出了便住此名
　外炁不忤亦須先淨一室擇其良友專數
　其息此要漸漸增多也
如此行減息之道功倍速成
　隂符經曰絶利一源用師十倍
其愼者吐引太奔初修之士故未免也不得
不慎其奔吐宜愼之爲妙
　不慎者忽有內傷心見反損也經仙曰岀
　微微入綿綿明至理自通玄
大君曰住氣可以通百關除堅滯治萬病導

元氣
　修行人住氣若園人灌畦一滿而水通百
　脉衆物皆滋也一炁而靈變萬神三丹俱
　王故言要在導乎元炁
若百關不通則減息元炁隨意自開津路流
注元炁與津液所及之處先化爲髓永不壤
也
　中黄經曰蒸筋曝骨達諸關握固漸通開
　百竅百竅關連緫有神由子軀除歸我身
　怡然得達自明眞自眀之道永長存故不

　壤矣炁初時則覺遍身微熱此是元炁充
　滿四肢盈溢百竅故曰在此應也即須握
　固運入三丹田三丹田出故流遍终身通
　於百神可使毛髪躑躅容貌光芒顔如處
　女仙經曰无一毛不通於炁无一節不住
　於神此是鍊骨法乆乆集之則金髓玊骨
　長生仙矣
大君曰減息住氣以无息為常定炁爲功若
猶減息則功遲若専住炁則難得至於无息
若通百關兼行炁減息則元炁自然充盈其

功速倍而成矣元炁全身以不舉不動爲頭
以不出不入爲足是也泯其萬境息此六情
普洗煩心祛滌諸想
　　　元道下篇
下篇無他法皆言報功經曰但是首篇不見
其文道成將舉乃可見也言其報功者報修
元道之功也經曰報功之事皆是仙家靈變
神用之儀飾駕馭之靈物宮闕之異觀飮饌
之珍羞引從之童僕賞玩之玄樂以報修行
之功矣萬代記録如茅君九錫爲上道又百

倍學元道者无辭勤矣下篇首目約數十篇
所記者五篇今以録之
　中黄經曰人得道之後昇身於寥天之上
　馭以九霄之儀仗也天尊所賜者十方彩
　女各執旌麾百龍引駕玉童相随前有龍
　旛後有虎旗羽服飄飄八風齊吹八鸞而
　後鳴成歌九鳳而前唱成曲項戴七曜玲
　瓏之冠足著五色捲雲之履拖蟬帶之
　帔搭離羅之帔佩於金虎之印上朝太
　清仙帝者帝者金闕玄元老君功報一志

　報二不退報三不怠報四不須捨報五元
　道報別録大君者是南斗之中長生大君
　也此五者不捨則元道功無不成矣所愼
　休止若不休止萬不錯矣塵世之事或難
　行之時有休止休止之中不可不愼今録
　戒愼于後爲愼休之者言矣一大息減二
　日功一小乏減二日功一大乏減三十日
　功一小醉兼吐者減六十日功一大醉兼
　吐者減一年功一犯慾減三十日功一大
　嗔減二十日功一哀一懼各減七日功一

　飽一飢各减五日功一驚減十日功一勞
　一倦各減二十日功一煩一燥各減五日
　功一忿減十日功
凡飲食觸犯寒暑過差風濕所及起居失節
言語散雜
　老子曰多言數窮不如守中仙經日閉言
　之人與道合眞又防泄天機易曰愼言語
　節飲食内守沖和恐失其道也經云與人
　爭曲直隂功減筭夀
思慮煩多此皆減損元炁随所犯輕重度所

減多少隨日而補之不可懈怠所言減者損
也所減幾日並是減其實功修元道之士深
冝愼之元炁難積而易散關節易閉而難通
住炁固不可絶其所減尤冝精至凡修取五
更初起坐梳頭熟通一百餘過披頭隨意導
引摩掣四肢呵吐濁炁微微然待元炁調帖
無思慮心湛寂至微自然喘息微而其息自
減減至半息增半毒減至無息元道之功成
矣古之眞人勤而行之項刻無捨者一年功
成矣若是日行二時之功者五年成矣修成

此道者乃爲太極元上眞君此經從古至今
太上傳十九人皆各登仙昇居太極其經不
留於世自大唐元和戊戍歳南統大君因傳
孟謫仙孟謫仙轉傳於世至虚至妙過而祕
之非人莫傳傳之則殃及玄遠
　　　讃曰
有元道兮虚無之祖溟涬之根萬經之首三
一之門說大魁廓旨細微塵杳兮得信寂兮
通神産其有象斗宿星辰論其氣也永骨靈
根唯我元道不澄自曒濁之不渾无无之教

至定歸根元剛發泄夫物芸芸三十五分得
一長存惟我元道獨處爲尊无象之象无始
之䰟輪轉日月包褁乾坤圓兮張弓敦兮復
淳性善利物養乎群民過貪者捐不足者均
目然非有本合乎人



太上老君元道眞經註解

