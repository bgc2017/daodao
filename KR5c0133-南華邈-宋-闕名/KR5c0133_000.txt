








南華邈
　　　天地篇
天尊地卑乾坤所以列位君上臣下貴賤所
以崇班天地均化於無心君臣股肱於一體
故得陶鈞萬類康済蒼生九有宅心萬方樂
業野老不知於帝力撃壤豈識於堯年變澆
俗之頽風歸淳素於上古此所以合天地之
㫖也
　　　天道篇
天者定體之名道者虚通爲用體非用無以

運覆用非體無以生成體用相須所以爲萬
物資始天帝王者首出萬物自稱一人雖天
下稱爲至尊必須體道以爲用堯舜得道以
告無辜於上帝道之所在聖人尊之故軒后
滕行而順風孔父朝聞而夕死天道之㫖其
斯謂歟
　　　天運篇
天者自然之稱也運者轉之不息也天形左
轉日月右旋日行□一歲一周天月行疾一

月一周天五緯經天以迭行四時代謝而成
歲誰使之然哉自然而然耳大君受命亦復
如之天門開闔而不常金石更生而不息當
須知進知退知存知亡堯舜禪讓而復昌桀
紂亢極而世絶帝王旣爾人事亦然此天之
運始也
　　　刻意篇
刻者削也意者心之用也言人峻削其意高
尚其行欲得出衆志聲名或蹈海而不歸
或抱木而枯死修儒者必非於墨脩墨者亦

缺文
　　　說劔篇
劔採干越之鐵選甌冶之工匣吐青蓮環生
初月陸剸□象水斷蛟龍荊𡖖提之入泰白
虹贯日張華覩之豐獄氣射斗牛雖即威懾
三軍蓋是一夫之勇非君子之器不得已而
用之今以賢相爲工良牧爲冶明宰爲炭百
姓爲銅淬元氣之鋒礪氛氳之鍔用仁義爲
匣以禮樂爲鐔自然巨盜亡魂姦臣喪魄萬
方歸化四夷來王按之無敵於天下此說劔

之㫖也
　　　漁父篇
昔平王東遷周室微弱禮樂征伐出自諸候
邪說得昇直言見放君子在野小人滿朝漁
父隱居藏名避世扁舟鼓棹樂道江湖歌滄
浪而吊屈原手杖挐而識孔子欲使帝王親
有德遠讒人訪道山林搜楊隱逸使河濵無
洗耳之叟磻溪絶垂釣之人自然九譯來朝
萬方歸化此漁父之㫖也
　　　列禦𡨥篇

以下原因









