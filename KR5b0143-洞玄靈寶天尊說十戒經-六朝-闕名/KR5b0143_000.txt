








洞玄靈寳天尊說十戒經
天尊言善男子善女人能發自然道意來入
法門受我十戒十四持身之品則爲大道清
信弟子皆以勇猛飛天齊功於此時進心不
懈退者即超凌三界爲上清眞人
一者不殺當念衆生二者不得妄作邪念三
者不得取非義財四者不欺善惡反論五者
不醉常思淨行六者宗親和睦無有非親七
者見人善事心助歡喜八者見人有憂助威
作福九者彼來加我志在不報十者一切未

得我不有望
次說十四持身之品
與人君言則惠於國與人父言則慈於子與
人師言則愛於衆與人臣言則忠於上與人
兄言則友於弟與人子言則孝於親與人友
言則信於交與人夫言則和於室與人婦言
則貞於夫與人弟言則恭於禮與野人言則
勤於農與賢人言則志於道與異國人言則
各守其域與奴婢言則愼於事
天尊言曰修奉清戒毎合天心常行大慈願

爲一切普度凡世謙謙尊教不得中怠寜守
善而死不爲惡而生於是不退可得拔度五
道不履三惡諸天所護萬神所敬長齋奉戒
自得度世而爲偈曰
一切修學人誓願成眞道慈悲念戒文
道聲斷煩惱

洞玄靈寳天尊說十戒經













