








太上洞玄靈寳四方大願經
天尊言學道之士深處山林或宫觀壇靖積
行修功輔元賛化以冀仙道當發四方大願
朝夕行之自然與道合眞萬神恊助一飲一
食皆有祝願念念不忘於國於巳以及一切
能依修之仙道可冀於道近矣先發四方大
願歸身歸神歸命
東方巳得道大聖衆至眞諸君丈人乞賜(臣)
等十四福一者身無疾病不遭衆患永離痛
惱十苦八難二者爲地祗所畏天神所敬妖

惡自滅心神端正三者天神識別得在福地
四者制鬼治病舉向如願五者行來坐起夭
神衛護六者諸所造詣災禍自消福德臻集
道德日至七者居危得福苦痛安寜八者爲
三界所稱列號眞八九者邪穢悉除身香體
潔淨如金玊德行清白表裹精堅十者願無
不獲志無不克十一者爲諸天神聖一切所
宗十二者道成德就白日昇天十三者福慶
之兆上延先祖福流子孫十四者門内眷屬
普得延年與道合同歸身歸神歸命

南方巳得道大聖衆至眞諸君丈人乞成十
一念願一者念
帝王國主吏長官屬福慶日臻二者念德行
自然不犯經戒道德尊大普所希願三者念
悔過首罪不敢有所蔽匿叩頭自搏禮拜盡
心四者念願求神仙得見眞君免度世厄爲
後世種民五者念永離苦難所求如願六者
念願昇度乘雲駕鶴七者念爲億曽萬祖上
世父母逮及臣身解除生死宿考重罪八者
念爲合家所有戚屬常承慶福九者念後世

子孫求恩獲利十者念爲一切衆生蜎飛蠢
動之類普蒙恩潤十一者念遠離榮華奸妖
邪謟𦍙孽鬼神收鬼制奸免度災厄十苦八
難克獲上仙白日昇天仙度之後與道合同
歸身歸神歸命
西方巳得道大聖衆至眞諸君丈人乞賜九
福一者見世安穩不遭衆横二者相好澄明
終不迷惑三者所願分明不落闇㝠之處四
者榮名赫赫奸邪退伏五者功成德就爲大
聖所敬六者疾病除愈不墮惡道七者福慶

之兆上延先祖下流子孫八者享福護慶災
害消亡九者克得上仙白日昇天仙度之後
與道合同歸身歸神歸命
北方巳得道大聖衆至眞諸君丈人乞願七
福一者今無勞塵耻辱之事二者德行清白
容貌端正光色鮮明有如珠玊衆人樂見三
者奸邪謟偽妖孽雜俗所不能穢四者三界
一切大聖鬼神莫不恭敬五者善功日昇惡
道消滅六者收鬼治病使役鬼神七者身香
體潔骨髓芳馨勇猛智慧髙才聰明克昇上

仙白日登天仙度之後與道合同
　　　祝中食法
元始大聖朗遧玄微日月齊明三寳同輝曽
治梵行度人不衰三塗永離五苦咸解是名
飛天法輪今日齋主至徳奉請衆賢行香設
禮獻供隨方歸命法門戒身立德施設厨飯
願四海清寜七祖歡泰三道濟濟帝王延祚
當今齋主某甲析請之後承是功德普通十
方仰徹諸天禍滅九隂福生十極慶有盈餘
七世父母去離九隂長夜三塗薦懴之後徑

昇天堂長處光輝錬形朱宫輪轉化生合門
大小聰明智慧百病除愈四體輕強運度惡
世逍遥三界德鍾天下一切衆生普同福願
行與神合得道自然
　　　祝人布施中食及解厨并齋飯法
今爲(某甲)請設齋食當願一切無不飽滿世
享天厨德流齋主如水歸海宗枝徹長常處
貴盛世與四輩俱生快樂七世父母得免長
夜九幽之府魂神自在災消福降生死昇仙
當願齋主世世願得善心立德敬道護法種

因所向得福行道得道求仙得仙身神安寜
華色精光行來四出善神開導若荷戒録吏
兵衛從合門見在咸得安全若有疾病皆得
除愈各保年壽所願必從位禄自至不今迍
蹇惡魔消滅鬼妖降伏日月星辰天地神祇
常當保護侍衛門戸千災不干萬難咸脫見
世受福終得仙道
　　　布施衆生祝法
勤修大道法精誠感太㝠眞降魔魅散衆妖
皆滅形七祖昇南宫兆身登上清福利無不

普餘食賜衆生
　　　受布施祝願法
歸身歸神歸命
太上三尊今是布施當願齋主慶及一切禍
滅九隂福生十方德如山海莫不興昌七祖
生天子孫賢忠冨貴巍巍所欲皆從學道昇
仙駕雲乘龍齋主(某甲)歸心道法能减損財
寳餘物施爲功德當願施一之財無量之報
功多報重恒與善會世世因縁豐樂不絶見
在大小常無疾痾終保髙壽世生賢才智慧

明徹三界保敬眞神衛侍五方正神擁護門
戸常居安全邪魔束形鬼精滅爽宅舍安穩
災異不起受福無極遂得昇度分形變化一
切預是有情導以法文皆得與道合同
　　　解齋餘食乞衆生祝法
今日是何日齋戒向太上服食天行厨役使
今月將兆等昇南仙齋主福無量燒香奏至
誠功德普盡暢吾今所說四方願祝大法若
能精心修持得福無量戒愼之焉
太上洞玄靈寳四方大願經
