








上清洞眞元經五籍符張四
太一五神奉五符奉五籍上請帝君混合之
道求長生神仙之訣























五神内寳符太一帝君混化合景之道也可
以本命日書五符共盛著錦囊中帶之長生
不死
又常以本命之月月中有本命之日時入室
書五符向王頓服之畢祝曰
太一五神籍記生年千年萬歳與天同齡帝
君把符命壽不傾

若欲數服此符者常以五月五日七月七日
九月九日夜時乃佳





　　　五籍五混符化必生劵





右符以白紙青書之






右符以白紙雌黄書之







右符以白紙丹書之





右太一制三䰟七𩲸寳符






右太一寳神招帝君符以八節日日中時朱
書白紙服之畢祝曰
太上三玄帝君在䰟太一五靈保䰟安身紫

房有命制勑百神帝君太一内精神符合十
二首皆太上元精之氣也至眞至祕不得妄
傳其别復有太一外訣符文大異者乃皆中
衿帝昌經上文也非此眞者用之無效兆善
敬愼之






右太一帝君解三關十二結胎内符以本命
若八節日欲行解結時先吞此符三枚向本
命方以眞朱書青竹中白膜生於堅節之内
遂虚中而受靈也故書竹膜爲解結節文也
上清洞眞元經五籍符

















