








上方天尊說真元通仙道經宿三
　　　太極降徳上篇
粤有上方真元浩浩一炁化均之天九清自
然之國生三秀之草植七寳之樹赤城慶藹
以勝騰玉樓輝煌而赫赫翠華闕庭紫真宫
掖碧瑣彤扉龍欒鳯栥絳霞溶溶音雲疊疊
皆太无凝結真元變化禁中之宸獨尊其内
爾時天宸尊稱十號所爲我上方乾元至聖
天師中皇太无上真法王九陽太皇真元教
主无上三洞開化仙君十天清衍聖才慈憫

大常妙道化均上帝諸天應號清凈赦罪上
德至尊上方无極太上靈寳天尊上方无極
太上道德天尊上方徧慈救苦天尊上方玉
虚明皇天尊其皇闈神女制禮侍奉摐法鼔
鏗華鍾次諸天女執含虚散絲殊妙之翇持
朱纓青綬絳雲之節建九天華芝開五明羽
扇天尊升千光雲殿登七珍寳座於藤光洞
明白金顥色瑶席之上俄爾上方无極飛天
神王長生大聖无量上品好生度人至真大
神三十二天君臣輔佑星官真人大鈞消災

彌羅比天神仙靈官无鞅之衆皆奉天顏來
朝几前護道神人劔鉞鏘鏘驅邪仙戍旌旗
赫赫是時金闕發真香騰于太漠飄揚于一
炁之上射天光照于道域晃朗于八紘之中
於是十華仙君各瞻
帝光乗雲龍而來格大羅飛梵之門歸命侍
晨引朝鳯埠自然天風肅肅吹九龍之花仙
樂嗈嗈嘯八鸞之曲靈飈鼔黄英之律神淵
著青華之色諸君設禮瞻望
聖顏猶朱霞暉曖煌煌奕奕深居尊嚴之像

眩晃而奚能仰視於是上方大明仙君出班
告曰臣等伏觀
天尊上帝陟降流暉之殿岀入凝華之闕施
張四時之運掌握七政之司仙文示清真之
風法令警神元之化慈光普炤
聖恩均被臣等稽首來朝
帝廷欲望
皇慈垂憫敢問太極之運非
上帝至髙至明安得赫然垂訓乎臣等恭聽
上聖玉音於是

天尊蘊玄㝠於虚无凝寂黙於自然混真元
於有間理太素於无生泯以名色之誥契以
希夷之篇良久巳而言曰上徳何從來蓋降
於太極夫太極也者大包天地之表先居混
沌之中自虚而産有因濁而復清歸之則罔
窮其所播之則咸著其像故見曜羅宿茂毓
方物功資一炁澤被九垓是以化物所至无
不由之莽莽者帝真也浩浩乎元一焉以其
安三才而臣五行矣且長天久地賔居太極
之間陽日隂星熈朝真元之下故得之大者

遂沖和而久視失之鮮者漸枯槁而風巳但
大方之內有名之屬莫不通其變而仰其化
蓋真一元炁生化蕩蕩吾未名其然強名曰
道道之徳大不可无吾稱肇于
玄聖其徳廣之攸論昭然肖真光燦彩雖神
書祕札復何其加焉曰
玄聖成章神哉无疆示天上人間其徳无間
奈臣倥侗不足以解天猷今者幸甚伏遇
上帝隆德聖才太明洞鑒臣輩今欲聞其大
教上干

宸造敢望曲貽天聽曰
夫玄聖所尚其徳者三始一論上徳次一論
明行又一其所論又行而禁非然三者之爲
教亡所不同各觀其論則名異也名雖或異
而未甞有違於太極率同降德爲通玄微妙
之變吾上方貴之如其弗從玄變固欲進真
元之道噫嘻也歟將安能乎於是上方仙君
而子廣靈仰讃宏論稱揚偈言天淵蒼蒼雲
宫皇皇中有聖才攸啓龍章太極浩蕩真元
琳琅徳降有名通變无疆髙論昭昭玄迪揚

揚能承之者臣朝上方於是
天尊復爲三羅仙曹之衆曰夫天功所貴導
誘爲先普度天人咸臻至妙離於有像適於
无爲免生化陟降之苦得精真元靈之道今
將擬訓紫霄兆等還能逝夫於是衆仙願奉
帝裁時鑪停瑞馤花發祥煙仙兵征路執旌
旗而翼翼天丁導引持劔鉞而侁侁仙君之
屬奉承法駕鳳蓋飄飄龍車𩙚𩙚上陟五雲
之鑾輿臣馭九斑之鱗蚪丹輪徘徊兮雲霞
捧出白鶴翺翔兮風煙晻映黄闕參差碧天

杳渺擊磬初鳴舉仙音而宛轉鈜鍾纔散作
天樂而鏗鏘玉女麾幢肇從玄漠之中金童
鼔節來臨紫虚之上
　　　徳歸素无中篇
若夫紫清之境碧雲之郷仙雲之中爰有太
皇慿黄龍之玉几天姿穆穆處白驎之金輅
鑾聲誾誾真人翼轅飛行煙轂神仙導駕從
履雲颷風飄飄而飜龍旗雲苒苒而繞鶴氅
步䨥闕清陽飛神之天入三景紫霄妙真之
界忽聞華音清聲飄逸諸仙邇聽廣靈遥覿

則雲捧鶴臺而遠風引星旗而羾於中主者
號清都仙君瞻望雲輿參禮几前恭惟
至聖仙遊紫清曲迴九陽之車垂軴十華之
霎今者伏遇臣之幸甚敢希天造賜降臣所
伏丐留神少加矜憫於是天尊抑如其禱是
時諸真奉翠華仙仗降自皇宫擎紫清
帝輦來履王府自然凝結雲山巍峩道炁流
化仙苑㵆涆太霞之京祥煙之宇廊廡杳靄
官廷暉耀瓊花飄落於雲間絳節𦆯紛於庭
下蒼龍獻寳子池沼白鹿衘芝于攔檻神鸞

穿卉于丹墀天麟噴香于玉砌
上帝升座于瑶局雲官侍奉于金殿於是仙
君上香奉膳以逮諸真設齋既巳
天尊上帝而謂仙君曰吾受命
玉清之主獲任上方之尊樂大通景真之理
統天政泛元之道俯視群生崇猷何略失徳
迷元亡歸太素陟降罔息吾深悼之然後飛
靈瑞之光以召諸天之衆欲計萬真遊行九
天勑之真官將施教化且
聖君之教以化契徳其徳也者故地天以之

泰品彚以之生人若由之以其登仙昔
聖君之徳教時天人無喻者惟真皇識之書
于玉京原其大宗以徳爲貴如十方仙君其
於真文則未聞及其徳也則太成今階列仙
府蓋徳之至也曰臣竊惶懼虔仰尊儀出九
霄金闕之上㑹諸仙玉京之隅特章太猷降
誨臣等願聞十天君者昔作奚善今爲天王
臣匪知其然也欲望
上聖曲賜矜憐臣惶駭之至謹竢天裁曰夫
建徳者

太上所貴也失德者
上帝其禁之是故應德成之者及乎調守交
鍊愛凝神氣者然後而朝玉宸矣匪其行行
絫功者天位安得而有之夤乃有訊於諸君
故我可肆於上善積善諸君昔在人間皆通
三墳之典亦明七部之經廣徳兼濟神昇十
方夫上方皇極太洞天府沖虚仙君者甞作
上徳慈愛國人下方黅中萬化天府崇徳仙
君者昔爲徳政忠事
聖君

東華青陽神化天府晨暉仙君者甞行孝悌
救生之行
南極丹陽炎明天府朱暉仙君者風爲善徳
出世之功
西靈太素顥徳天府清和仙君者明解悟之
法行清髙之行述三乗之範開四宗之猷
北真太淵玄一天府元㝠仙君者鍊内外之
丹從隂陽之術演四輔之源宗三洞之奥艮
郷太旻中成天府明文仙君者任天運之俯
仰齊時物之興衰誦

三皇之教行五帝之道
巽界大寧丹華天府進道仙君者建像宇而
度生行科教而濟死弘九天之法受三境之
籙
坤域廣寧承柔天府朱華仙君者初祖述於
通玄仙伯之書終宗法於洞靈真人之㫖捐
有害而取利性處无爲而推自然間導引以
資氣味時呼吸以還元精晉洞真洞玄之理
符始神妙化之源
乾維太昊清樂天府幽源仙君者甞進心於

司命天尊之訓亦勤志於
混元大道之科知黒白而用玄牝服天炁而
傳精神餌仙藥以制伏隂魄鍊神丹以點化
陽魂納二景七元之爽挹八宏五緯之和於
是存真一元一之炁辨初九上九之爻故得
丹成於中巳而行完於外如諸君昔者皆鍊
神錬氣錬形鍊質飲餌匪疑學炎帝之文調
攝有理習軒后之書故徳備下方思清厭世
身化神蛻白晝仙去遂乗雲路逍遥紫極所
歸太棄之元爲无以加況猶未聞雲篆真文

於是清都仙君仰荷
天恩曰廣哉德也而臣等均受教矣是時
上方紫虚真人道炁清偉仙顔神秀緑髪黄
冠鶴𣰉雲裳出班設禮上白
天尊曰臣切伏觀吾師上帝聖徳暉宣於鳯
闕神章振發於雲天集衆妙之源極廣靈之
聽臣意願法駕貺降崑崙普垂慈誨大啓法
言望賜
聖裁天威特許曰夫變微通妙者述先師之
正真發言弘道者錫後聖之命元既子有訊

務在度人斯爲勝善吾寧拒之時命九霄之
君十極之王衣山紋之服列星旗之隊上方
天兵神仙之師奉翠華天仗步紫虚雲路琅
音初輟於天關簫聲齊啓於地戸凝結宫廷
而復本流化池沼以還元雲旋䬠䬠風行熠
熠遥指崑崙仙遊而適矣
　　　真元通仙下篇
夫惟九清渺邈藴崑崙之天一炁混凝秀琳
谿之峴天山嵳峩谿水潺湲清流環引神闍
雲城煙雲之中諸天之衆儀仗列翠華之節

壎箎和玉石之音祗奉
天帝法駕俱入玄華靈囿皆紫煙神變雲闕
龍庭陽精結化仙宫鳯墀上升玉壇而登寳
座天真侍衞欽承几前於是紫虚真人及仙
宫侍晨鏗鍾撃磬焚香散花歌玉音之章進
金幣之儀稽首歸依恭俟侮焉我上方天尊
而爲紫虚真人之衆曰昔淵兮真元來從大
道肇虚玄之首神一而容不書開太初之際
上九而凝成箓其識之者自然尊也冊妙无
上帝先啓之鴻濛之運命天真皇人亞紀之

龍漢之年則雲章建言爲仙京所貴非囂囂
之辭乃郁郁之文吾幸承大洞之訓輙行開
化之科如汝發問今將論之是時真人聞師
慈侮再拜長跪稽首而言臣聞
天德至玄開道无窮若夫徳元既聞明訓擬
請雲箓幸䝉恩許瞻望
聖德特降法音曰盛矣哉如子之問也不有
玄思孰能訊之以此然前言略明其道未若
今爲爾再廣之夫大空无極真人自然寥廓
渾淪之妙太虚矇昧之奥明像明忘之主妙

无妙有之宗非視聽而可知雖搏用而曷得
惟无形真神之珍乃太素元精之源故珍源
之炁神而元間君哉炁也其通者一上爲浩
浩之飈下承沃沃之汜風澤之中元炁存焉
大哉玄虚靈陽天淵玄一名父禀雄一无英
之炁元真洞隂坤柔真一稱母受雌一白元
之精兩丰同成合爲太一太一布化而神變
三一生成於玉嬰分列九一以全像臣朝帝
一以爲尊是以一氣混凝九陽肇基其炁清
虚幽渺惚怳杳㝠運播太和數生變易初化

有古真人次號无上髙真於有古之時胚判
混沌勑神帝降運以分清濁故非能而能非
然而然然後演道遂明靈篆紀書垂訓亦號
雲章安鎮天境主侍中央統御八極生成五
常故三才九炁恩被真元洞真化神水木火
土金之運成形于地元靈輪風火暑濕燥寒
之炁布玄于天變流於時物生固有厥隂少
隂太隂之徒少陽陽明太陽之繼終而復始
肖循連環爲至神之宗妙化之君者也後
洞神混元太極之帝分輝於世時也洞真元

尊復命
玄皇大道君特書雲章暑爲真文言亡英誕
之華理藴玄㝠之㫖刻赤晶之玉賁碧霞之
字乃天倫之訓非世常之辭盛以丹綃之囊
置以青霞之笈神光降集狀若雲煙袐封
神霄天真王玉府中相太虚仙統帥剛烈天
兵營衛寳科雲箓真文至開皇之劫時髙上
大有之尊詔下鈞天特㫖宣吾命太玄都省
仙公天樞上相真君發寳華之笈取未傳之
書遂錫於我受謝而退即得開導无窮而何

斁矣此
大羅天尊至神太竒之篆非若孰能當之如
臨大運遇時九六其力進之年也廼龍發雲
軒從風駟垂斯雲篆永以爲訓普行度人不
亦可乎使夫天人誦解由之一日行完天惟
下詔則拜
帝宣越人世離滔天之苦海凌不夜之仙墟
乗青鸞之輿入紫㝠之京朝丹闕之宫遊玄
圃之苑遂道炁通真之元樂不神妙无之化
惟此聖功寧无佳乎於是委皇極祚靈掌書

仙者傳太无赤玉之書光芒榮射粲然而成
華色以付紫虚真人真人受之神伏雅祝彰
聞天尊上徳巍巍欲廣雲篆之奥故示天人
之衆救時之昩弊肖道之化均則天慈教育
固特行憫賜切念臣力雖訣未備蓋承
天㫖何敢不遵今謹奉命恭爲宣揚曰必欲
弘兹古篆雲章以明洞真元始玄通之道徳
洽仙經非若无可與我仝功應運度人誠如
子言不其偉歟
洞真元文雲篆玄科道源開題之章

三天雲篆玄一妙真莽莽黙黙杳杳㝠㝠怳
愡綿綿有无繩繩道大茫茫自然亡名溟涬
奚極洎五太成寂兮寥兮神炁肇伸靜兮動
兮應變重清玄君造物黄毋孕魂沖和氤氲
甄像丕分始青開盟標題八門通生萬彚液
濡有情皇元奭澤非文而文靡所不在方方
緯經炁運徧毓古今繼承仙人徳洽行惟混
凝制澤固嶽點真炁根泥丸帝一丹元陽嬰
絳宫赫奕太和黄庭功行俱足雲昇上京大
羅渺渺玉清之宫教主垂訓粤亡粤存九真

既啓命元邃明
有无妙一之章
雌雄元一炁變生神真帝太始玄源化煙細
入妙有巨處乾坤鬱惒聖君保真真靈隂晨
泰始陽華炁尊光浮梵瑞隆游汶迎空洞攸
尚櫜迪寳玭神鳳鼔舞瑶田素金三華丹玄
九闇羅天神哉大化咸度長生
洞真元道之章
空洞通真无英白元廣靈躍出五帝廓仙振
貸九淵妙變通生體與凱爲符契神源中

逸雲青霞紫靄遼邈混融猷晶髙㝏精錬六
秀修黄袐𨽻永載形神上易廣大虫
𤍢颩燦
奭棄謁遆初邡忐乎軌兮𨹑
鹵津暠暠妙玉凝攷大炁浩浩獲真元
道於是紫虚真人仰辭而退驅神騘兮踐破
雲霞之色鼔仙樂兮振開天籟之聲出青幢
黄旛之士引星弁雲衣之吏從官之屬皆蹈
翠煙煙雲苒苒放鑰天關時諸天真神仙之
衆屢受虚皇大慈髙論稱臣等幸甚伏遇

聖恩宣真神變化之妙明元炁通生之道故
大衆諒伏巍巍徳音遂讃揚歩虚同聲舉唱
若天仙雲飛出洞天縹緲自然國逍遥靈寳
尊在昔開皇劫傳今雲箓文明哉貫玄理彧
然敷洞真大通流妙元神變適清㝠兹義將
何如爰由欲度人人能歸至化雲昇侍帝宸
諸仙辭謝而退乗雲各還天府是時玉龍蹻
首兮吟出帶霞之勢金鸞引吭兮鳴成舞天
之歌鈞天神仙威儀肅然擢九宫寳劔飛十
絶靈旛

我上方帝尊熈怡如也乗神龍之玉輅建和
鑾之寳蓋天女娥娥持芙蕖之玉壺清香馥
郁仙姬倩倩執妙洞之金鑪瑞馤氤氲麾大
化觀妙之幢鼔真華瑶光之節侍晨歌吹音
樂鏗鏘神戍征路旌旗飄揚祥飈飁飁兮動
際袖而鳴珮玉慶雲苒苒兮擁軒轂而繞霓
裳欲返天闕之中先進星河之上於是青編
紀鳯文之籙丹鼎息龍篆之香噫崑崙雲飛
兮雨桂華以怳然宫壇凝散兮鈜金聲而安
在天極妙化之像神淵杳㝠之狀非風非露

之郷如存如亡之奥真元歸太初之基沖虚
復无名之本


上方天尊說真元通仙道經
　太清時公告子明曰吾聞學因徒進道在
　師傳徒弟雖然從師發䝉尋其至理出自
　天性故伯樂不能御駑駘爲騏驥良匠不
　能伐樗櫟爲棟梁蓋其杇木不可彫也糞
　土之墻不可杇也真元録稱教祖先師恬

　淡无爲專以長生爲務奈何衆生迷貪愛
　之縁鳥得无罪上聖運慈悲之化常善救
　人如人在世身體違和輕則作疾重則成
　病逮諸災咎或介鬼魔即當面向西北天
　門焚香禮念十位尊號初號上方乾元至
　聖天師次號中皇太无上真法王又其次
　號九陽太皇真元教主四號无上三洞開
　化仙君五號十天清衍聖才慈憫大常妙
　道化均上帝六號諸天應號清凈赦罪上
　徳至尊七號上方无極太上靈寳天尊八

號上方无極太上道徳天尊九號上方徧
慈救苦天尊十號上方玉虚明皇天尊伏
以道藏琅函仙謚天尊之號塵寰福地人
弘太上之經禮念恭信則見存獲慶香花
供養則巳往生天普願世人同霑明驗及
請符水仍得救治是故符者天之信也水
者道之一也若生道入腹自然康寧但遇
甲子甲寅甲辰甲午甲申甲戌等日志心
敬禮上方有智神王均天天大將軍真元
藥仙上靈童子之衆望賜降臨行神布炁

治病驅邪殄滅災啓謂諸下文所祝意願
皆仝此例不須復稱當三元八節之辰青
書上方真呪　元始自然青陽
元雲篆曰　鬱㝠玄化空洞
无量无形結炁凝國芬世爲名緫覆諸天
普植萬靈雲房金羅嵳峩上清十二極品
標題元精玉音徹微玄響朗瓊吟詠發岀
帝真臨庭曲映垂條我享上靈與天齊位
三景合明永保太空隨劫无傾急急如太
上帝君律今敕毎於各人六十甲子旬中

　式用悉仝次於乙丑乙卯乙巳乙未乙酉
　乙亥等日志心敬禮有力神王天力將軍
　上玄童又其次於丙子丙寅丙
　子之衆辰丙午丙申丙戍等日
　志心敬禮有慧神王大威將軍上元童子
　之繼於丁丑丁卯丁巳丁未丁
　衆酉丁亥等日至心敬禮有威
　神王天上將軍紹於戊子戊寅
　上虚童子之衆戊辰戊午戊申
　戊戌等日志心敬禮有相神王天通將軍

　上空童及於巳丑已卯巳巳巳
　子之衆未巳酉巳亥等日至心
　敬禮有徳神王天光兼朴庚子
　將軍上仙童子之衆庚寅庚辰
　庚午庚申庚戍等日至心敬禮有靈神王
　天智將軍上重朴辛丑辛卯辛
　真童子之衆巳辛未辛酉辛亥
　等日至心敬禮有畏神王再於
　天靈將軍上智童子之衆壬子
　壬寅壬辰壬午壬申壬戌等日至心敬禮

　有見神王天果將復於癸丑癸
　軍上相童子之衆卯癸巳癸未
　癸酉癸亥等日至心敬禮有通神王天蓋
　將軍上徳以上六甲旬中敬禮
　童子之衆真元神仙之衆所祝
　意願悉同无異救如人吞之可
　護群品獲安樂果以消災非惟
　消災散禍兼善廖疾愈病但專
　一志心之信感授九真之方
　有人佩之可以護身非惟護身保神及能

　降福除殃抑亦金名紫簡緑字玉京者也
　凡人既得康寧名曰大福田也於福田中
　可修无上真元之道行滿而昇仙矣謹按
　聖紀經云若人毎月二十九日禮念上方
　天尊十號者將來不墮地獄之中又預修
　經言善者臨終之時蘄徂上方自然國内
　隨願往生其次天官圖序云夫道本虚无
　因怳惚而有物炁元沖始乗運化而分形
　精象玄著列宫闕於清境幽質潜凝開洞
　府於名山元皇先乎象帝獨化卓乎真宰

　湛爾㝠寂感而通焉皇矣夫玉京經稱十
　華諸仙集紫煙結成宫明哉聖人道徳乃
　成故宣王无可而无不可太上无爲而无
　不爲玄皇乗白鹿昇天黄帝跨火龍出世
　髙居金殿燕處瑶臺皆知長生之道以此
　諒不誣矣夫修道作徳者凡有其五焉一
　修道於身者所謂心閑性惔愛氣養神少
　私寡欲益壽延年諸僞咸盡其徳乃真人
　之行一修道於家者所謂父慈子孝兄友
　弟順夫信妻賢上下和睦其徳乃有餘之

　方一修道於郷者所謂尊奉耆艾撫育童
　㓜教誨愚鄙而百姓和集上下信向其徳
　乃久長矣一修道於國者所謂君信臣忠
　朝不壅塞禮樂自興百官稱職禍亂不生
　萬寳豐熟其徳乃充實矣一修道於天下
　者所謂不言而化不教而治平易而无爲
　和一而大通比屋可封化被異域其徳乃
　周普矣如進道建徳者生違道反徳者死
　故天有四司之星在虚危之間人星之側
　以司於人司命二星主人之功過年壽賞

　奪司禄二星主人之禄秩衣食司危二星
　主人之憍佚不正司非二星主人之邪惑
　多私明哉天惟顯斯陟降厥士日鍳在兹
　豈不爾思明乎哉


















釋音
　　　上篇
　栥(音/節)摐(音/窗)翇(音/弗)比(音/琵)戍(傷遇/切)吹(尺僞/切)告(音/梏)
　有間(古莧/切)無間(同/上)見(音/現)馤(於蓋/切)軴(中戍/切)
　　　中篇
　羾(音/貢)㵆(音/浩)涆(音/汗)絫(力委/切)黅(音/金)衣(於既/切)熠(羊/入)
　(切)
　　　下篇
　峴(胡典/切)闍(音/都)思(相史/切)汜(音/似)斁(音/亦)奭(音/適)墿(音/液)
　橐(音/髙)㝏(音/戒)𨽻(音/待)(音/无)虫(音/太)(音/怳)(音/造)(音/初)

　(音/迪)𤍢(音/中)(音/汰)颩(音/器)(音/乾)(音/芒)(音/繩)(音/九)
　(音/有)(音/赫)(音/)(音/氣)(音/杳)(音/宫)(音/㑹)燦(音/亡)
　(音/暘)(音/晨)奭(音/臭)棄(音/申)諹(音/青)遆(音/惶)(音/抱)邡(音/相)
　忐(音/醜)乎(音/仙)(音/誥)(音/隂)(音/上)(音/明)兮(音/素)㐬(音/粤)
　𨹑(音/隆)(音/洞)(音/奥)鹵(音/魯)暠(古老/切)攷(音/考)蹻(其虐/切)
　吭(下浪/切)惒(吐卧/切)(音/皇)




