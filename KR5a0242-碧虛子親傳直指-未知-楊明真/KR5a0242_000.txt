








二篇同卷稱四
　碧虛子親傳直指
　紙舟先生全眞直指


碧虛子親傳直指
僕自㓜學道弱冠棄家遍歷江湖求叅道德
誦祖師張紫陽以來諸先生丹經詞曲傳記
熟研精思尋文求義又遍叅道契髙士窮歷
大道之要後遊諸名山大川洞府福地禱求

石壁碑記晩過海瓊先生授以大道之要又
遇安然居士於朱陵洞天作諸章以相貽始
得海瓊之妙㫖也乃知少年之學所求所聞
所見俱為屋下架屋枝上接技殊不知屋便
是屋枝便是枝此事只在眼前何必遠求今
授于子子可因文解意猛省用功不必狐疑
道在其中矣
夫至道不可以名言至神不可以想得可名
非道可想非神夫神稟乎道合乎性根於陽
虚靈而無跡變現而無方超乎天地之外天

地不可得而囿出乎古今之數古今不可得
而窮可謂眞而至眞玄之又玄凡男子四大
一身皆屬隂惟先天一氣是陽此氣非呼吸
吹嘘之氣亦無形影可見古云見之不可用
用之不可見此氣未受形之先在胎中先受
此氣後生兩腎兩目由此生心肝脾肺九竅
四肢次第而成人象具足此氣正在空虛之
間名玄牝之門先師玄牝歌自可詳見今世
人宰豬羊見兩腎之間腰膂去處有一空膜
之中有氣呼肢彭亨直至肉冷方息者是也

此氣生則氣血全盛魂魄相爲内含五彩暖
氣如湯如人死氣血一散而此竅餒矣此氣
便是金丹大藥故師云以心肝脾肺腎腸膽
精津涕唾氣血液爲非道可以精神魂魄意
似是而實非者也人之一身左足太陽右足
太隂两足底爲湧泉發水火二氣自两足入
尾閭上合於兩腎左爲腎堂右爲精府一水
一火一龜一蛇互相橐籥兩腎之間空虚一
竅名曰玄牝二腎之氣貫通玄牝氣之由此
發黃赤二道上夾脊雙關貫二十四椎中通

心腹入膏肓會乎風府上朝泥丸由泥丸而
下明堂散灌五宮下重樓復流入于本宮日
夜循環周流不息皆是自然而然即不是動
手脚做來底然而今人皆流入旁門者不知
虛無自然黙默運用之理却妄行屈伸呵嘘
摩擦引導存思注想遂生妄想妄作反致成
疾如白遵道人箇箇黄瘦運氣道人人人蠱
疾此皆驗也夫氣在人身人人一般而無多
少有涵養底做得成無涵養底做不成其流
行徃來岀入自有定數有如潮候弦朔必應

天上斗礿子午自移又如女子月經人病瘧
疾應時而至確然無差此氣遇陽時爲陽火
遇隂時爲隂水火即木液水即金精左腎爲
坎坎中有戊右腎爲離離中有巳戊巳二土
合成曰圭又名水中金金者曰刀故號刀圭
也火即木水即金為金木無間水火同鄉其
金木水火即是一土而一土總其五行師云
五臟無氣六腑無精正謂此耳此氣時時運
轉自然不假人爲凡言轆轤三車黄河曹溪
者取象如此非以人力能爲常以子時而至

爲陽火午時而至爲隂符以卯時而至爲木
液以酉時而至為金精卯中有甲酉中有庚
故須採取用甲庚子中有戊午中有已故取
眞土用子午其實一物取採則用甲庚行火
則不拘于午非自然洞暁乾坤升降隂腸盛
衰藥材者嫩水火潜飛之理者不足以語此
然而師傳言之甚詳而後人自惑言之甚簡
而後人自疑何也皆縁泥於虛無則不知下
手用功是胎息不成而歸於頑空忽於自然
則泥於妄想強作是以心神枉費而反以致

疾夫虚無者言其不可見聞自然者言其可
以迎取今以採取火候等法逐節緊切相傳
但謹守奉行自驗訣曰凡人未入定巳前且
理㑹安排採取藥材毎日每夜且習打坐一
定自然骨節開關脉通自膀胱至夾脊便如
車輪勤先天一氣自然由三關朝泥丸下重
樓入絳宮然其來有時採亦有時須得卯酉
一旺時默黙端坐不須用力摩動須㬰覺頂
熱喉中有甘露時時滴下便以目内視以意
内送直納之綘宮而止凡一日内以甲應上

弦自子至卯為上弦得汞半斤自午至酉爲
下弦得鉛半斤採甲汞庚鉛各半斤自然定
數所謂鉛見癸生須急採者甲庚二時木汞
金鉛方生須是此時時採取也如此謂之採
取然於採取之時不記年月久久積之方成
爐鼎夫一身爐也今人以脾爲黃庭頂中泥
丸為鼎也爐鼎旣成然後種薬夫藥物一生
且採且鍊採而種之爲藥鍊而成之爲火採
之則一日有一銖之得鍊之則一日有一斤
之數採藥之時須揀甲庚旺氣行火之法則

忌沐浴有此不同採之法亦如安鼎不過因
自然而來而迎之以意送之以目故丹經云
黄婆青衣黄婆者意也青衣者目也以意逢
迎謂之黄婆媒合以目内送謂之青衣女傳
言人身之氣意行則行意止則止不復不流
謂之種藥即入鼎中然後有火候古人云聖
人傳薬不傳火非不傳也以火與藥同歸而
殊途同情而異功故子爲一陽至巳爲六陽
言自子至巳火歸六數而六成乾當自子至
巳以意送之謂之進火又謂之曰添午爲隂

至亥為六隂自午至亥水歸六數而六成坤
當自午至亥不必迎之謂之退火又謂之曰
抽而言火不言水者蓋添進則為火抽退則
為水此自然而然不假人為故不言之水也
丹經言河圖洛書之數者言其火候自然與
此卦生成之數合耳非必求用力以此數言
朝屯暮蒙晝姤夜復一言與此卦黙合非以
用力求合於卦也如運之說則言此氣運行
流灌五臟百脉如亥子旺腎寅卯旺肝巳午
旺心申酉旺肺辰戊丑未旺脾自然而此氣

運行由旺宮而出初不必妄想此時此臟有
此氣出入流運然採取造鼎之初則無禁忌
時爲即為即了即休至如入葬行火則須擇
日入室一亳俗事不可妄干使耳目口鼻四
象相忘畫夜如一毫髮無間胷中廓然虛室
生白一有所著便是卦圖不牢薬物走漏旣
在空中不可求睡當姑終不寐蓋不寐為陽
合寐為隂并每要惺惺然常提著捐去喜怒
蓋怒則腸散喜則隂乗若有毫髮之隂而腸
神間錙銖之隂而皆鬼也食須半饑半飽勿

茹葷肥五味但和淡温熟者為佳必須率性
依時合氣當以玄虛為城恬淡為域太和爲
室寂然爲日月去其妄心存其眞心見藥即
採遇火即行一年之內止除卯酉兩月不可
行火候以卯木旺則火炎金旺則水盛故耳
除此兩月不須行火候行則反傷一年十二
月去其卯酉爲沐浴止存十箇月故曰胎成
則純腸俱備不須行火候行則傷丹當移入
泥丸謂之撫鼎此時胎仙巳成如人巳生但
須乳哺也工夫至此只須温養不必再行火

候沐浴如此三年九載則天門自開嬰兒岀
入徃來無礙位登五矣故撫鼎者即乳哺也
此首尾用工之説皆是自然而然者不假人
力强為妄想不過及時以意逢迎而巳須是
積日累月造鼎安爐一年十月結胎行火而
師云一粒金丹赫日紅何也宮一時半日之
功夫可奪一年半紀之造化也當其藥生火
到之時不過頃刻逢迎故謂頃刻而成然金
丹即非終日終夜勞神苦志强爲妄想可成
者夫藥物爐鼎火候沐浴胎息嬰兒運用抽

添賔主刑徳浮沉升降鉛汞水火眞土刀圭
金精木液一應名號都是改名換字其物即
一也鈎鎻連環經自可熟讀言之非難行之
爲難守之朂難大抵旁門小法俱無報應唯
有金丹一件便有應驗凡人採藥少年須行
半年功夫中年須行一年功夫老年須行三
年功夫絶慾忘念靜坐默然採取之後時節
至來耳目聰明手足清徤百病俱無自然兩
腎氣來夾脊如車輪泥丸如腸注口常有甘
露滴滴而來神苦不寐百念倶絶不過兩月

餘日月生神先此心明了不可便爲至道否
則狂念妄生遂成癡風至於三月行火之餘
時時刻刻工夫不差則七竅光眀所有金輪
内外洞明遠接鬼神當此之時嬰兒遂生形
像不可便縱其運動出入須要著緊守䕶牢
固否則火漏丹敗十月火满受氣足備自然
如此瓜熟蒂懸而出然後岀入徃來可以離
身丈尺亦不可遠去一出便須収回否則一
去而迷遂至投胎奪舍不復回顧直須三年
九載日子滿足骨骼老如人數歳方知人事

輕重淺深方可縱其自然出入徃來至此時
則飛昇變化眞仙之位矣然猶有魔障當其
入室坐忘之時神異自出凡天下萬品竒恠
之事俱集于前眞如慧眼初見猶如神眀依
附到此勿喜勿驚此皆魔障所至不可便以
爲道要在把捉攝機靜念凝一守持所謂太
玄之一守其眞形切不可以妄為真蹤情爲
性如此守一其魔自消方能道成今人多到
此時無定力定見故爲外邪所攝則不能來
反有風狂癡顛非横之禍遂使後人反以神

仙之道虛無渺蕩惜哉若十月胎成移鼎温
養之後又當求向上一著此事在悟眞爲下
卷求精進法自然有希有之遇此不待傳授
之訣若飛昇尸解乃是丹成之後又下功夫
立大功德隨修行深淺之果證即非傳授口
訣凡欲修此丹法必須次第而行倘或不依
次第妄作僣行則身中無胎嬰兒不生妄叅
禪學如水之無源木之無根竟成頑空到老
無成终歸輪廻之趣入室六十日之後便見
驗也須是依訣行之切不可間斷子轉斗移

氣澄境靜攝機作用綿綿不絶或倦則上池
回漑一任消息徃來雲霧遍興無迷無妄靈
光發現勿喜勿驚但兩手捲珠簾而巳須要
專戒萬缘喜怒思憂飢渴寒燠寢寐無入昏
沉心至常眀渴則少飮四君子湯白术湯纔
睡氣便化血不能上騰不寐惺惺則陽氣上
騰矣凡世人兩目係肝來養者蓋心司神也
所以神仙眼碧色奪目也凡人修道者不可
熟睡睡則隂氣盛化血入肝不能上滋兩目
自然通靈僕痛念世人談遭者一二幾欲付

人柰針芥不相投未容分付今偶與子㑹意
味稍合若非前生有些種子豈能知其一二
僕今盡其所授逐節切緊一一録付子可熟
玩靜思尋文求義候其時來用工下手斷斷
成就僕與子四紀復有會期之所未可輕泄
了宜勉之僕口囑之言在心勿夫筆録之語
常可熟誦毎開卷時如見諸師君在上不可
忽之如身未行且當澄心靜念守其機缘下
手切不可妄授非徒倘可言者粗發眀其一
二無妨得人則不可秘違此則戾禍大焉




碧虛子親傳直指

















