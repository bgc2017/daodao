








二儀同卷軆七
金籙上夀三獻儀
金籙延夀設醮儀


金籙上夀三獻儀
法事
聰明作元后際虹渚之開祥日月有容光望
龍墀而稱慶
具職臣姓某謹同代禮官某等誠歡誠抃稽

首頓首再拜上奏
中天星主北極紫微大帝日月星斗列曜羣
眞
皇帝本命元辰星君南極老人壽德星君上
清福德星君上清禄德星君帝座照臨星宰
周天宿度拱極髙眞恭望洪慈洞囘淵鑒臣
聞元始開圖散眞風於萬有虚皇御運流化
雨於十華林林而字内寓形戢戢而寰中禀
命臣等欽惟
皇帝陛下尊居皇極總萬國之權衡撫育黎

民開八荒之壽域和氣沖融於天闕歡聲洋
溢於坤輿兹逢
聖誕之辰爰舉玄元之典醮修金籙境現瑶
壇稽首蒼穹謹效華封人之三祝歸心至道
用祈
聖天子之萬年伏望上聖垂恩元尊錫慶玄
龍駕景陪瓊輪羽蓋之班朱鳯翼轅降綠輦
丹輿之仗不遺懇悃允副諶恂臣與禮官等
誠歡誠抃稽首頓首再拜上香酒陳初獻
法事

奏樂
臣聞大德本乎生上帝之統臨無外五福一
曰夀下情之期望彌深爰攄誠敬扣於天聰
而延夀用希於景貺冀垂鑒應克副虔祈伏
念臣等忝承正一之宗罔悟函三之妙爰清
爰静愧修習之多違曰希曰微信言思之莫
及幸逢景運喜近清光恭逢樞繞之辰肅闡
玄元之典上祝
皇帝陛下恭願一人有慶萬國咸寜福禄夀
衆星煥瑶光於帝座夏商周三代協熙皞於

天朝永樂大明弘開夀域臣與禮宮等誠歡
誠抃稽首頓首再拜上香酒陳亞獻
法事
奏樂
臣聞視聽自天惟帝心之簡在歡呼動地祝
聖夀之延洪㑹隂陽感召之機合天地和同
之徳臣等拳卷奉命翼翼存誠玄科次第以
敷陳景祚萬安而致禱伏願道無終始德被
邇遐八節四時和氣常臻於宸極三元六甲
福星咸順於機衡賛邦家有永之年洽海宇

雍熈之治仁天廣大聖日光明百揆忠良美
政懋敷於中外兆民鼓舞頌聲普及於耄倪
慶衍金枝瑞綿寳曆臣等誠歡誠抃稽首頓
首再拜上香酒陳終獻
奏樂
諷清靜經
上䟽
焚燎
向來
回向

向來恭對道前敷陳丹悃備陳薦獻法事粗
周具有進獻凡儀仰冀聖眞俯垂洞鑒伏願
丹極儲祥紫宸益筭巍巍大業籍神明協隂
翊之功蕩蕩洪恩俾民庶遂雍熙之樂風調
雨順地久天長再憑道力志心稱念
玄都萬壽天尊不可思議功德
衆跪賛三呼
禮畢

金籙上夀三獻儀











