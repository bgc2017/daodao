








太上三五正一盟烕閱籙醮儀忠六
廣成先生杜光庭刪定
凡閱籙常以甲子庚申本命三㑹三元晦
朔等日卯酉二時
次發爐
太上玄元五靈老君當召功曹使者左右龍
虎君捧香使者三炁正神急上關啓三天太
上玄元正一道君臣今正爾入靖燒香以今
某月某日吉辰於某州縣鄕里謹依先師之
法簡閱身中所佩正一盟威上仙上靈二十

四階寳籙中將軍吏兵以自防護願得八方
正眞生炁降入臣等身中令臣自啓速逹徑
御
太上至眞無極大道玉皇上帝御前
係天師某治炁赤天三五歩綱元命眞人臣
某稽首再拜上啓
太清玄元無上三天無極大道太上老君太
上丈人天帝君天帝丈人九老仙都君九炁
丈人百千萬重道炁干二百官君太清玉陛
下小臣愚短千載幸㑹得染清化乃蒙覆蓋

賜受吏兵以自保䕶常依科法每以吉日簡
閱臣所佩正一上仙上靈將軍等籙籙上功
曹使者將軍吏兵各有主職保護臣某身形
安神養性長調官府三尸墮落衆災消滅内
除疾病外却衰形臣當以時言功舉遷不敢
違負謹啓
次鳴法鼓二十四通
東向平坐閉目存左青龍右白虎前朱雀
後玄武麒麟鳯凰翔踞四隅日月五星二
十八宿北斗七星臨照形神

次出官
謹出臣某身中上仙上靈百五十將軍直使
功曹正一功曹治病功曹各十五人出主爲
臣某執使者主將送東西南北正定諸炁消
除疾病上仙上靈左右官使者主將送東西
南北辟斤三災九戹五刑六害之考都主吏
兵主左右無令前却錯互上仙上靈隂陽神
決吏各十五人出爲臣和合隂陽決定生籍
安神養性使合眞仙上仙上靈隂陽治病功
曹治病太醫吏各十五人出主爲臣某調理

隂陽察𠊱五藏神仙妙藥却病銷災上仙上
靈二官百五十將軍主領官將吏兵士卒圍
繞臣某身周帀三重無令空缺上仙上靈郎
吏虎賁察姦鉤騎三官僕射吏各千二百人
出主爲臣某屯守所居宅舍房院營衞左右
隨逐東西南北常去臣百歩兵刃外向討捕
凶逆執捉姦邪並令絶滅不得縱逸皆共保
護臣某等身上仙上靈天騶甲卒各千二百
人出天丁力士各百二十人出主爲臣某隨
逐東西南北所有呼召應口而集上仙上靈

收炁食炁吏收神食神吏收鬼食鬼吏收邪
食邪吏收毒食毒吏各六十人出主爲臣某
收食天下毒疫鬼炁妖精邪神傷寒瘧痢毒
注温邪蟲獸强𦍙一切皆收而食之悉令蕩
散上仙上靈科車赤符吏剛風騎置驊馬上
章吏各十人出主爲臣某收捕兇邪鬼賊不
正之氣呈章奏表速令上逹
次出奏法籙吏兵
謹出太上正一一將軍籙籙中功曹將軍使
者吏兵玉女等爲臣助國行化翦滅凶惡至

道長興謹出太上正一十將軍籙籙中將軍
符吏功曹等爲臣斬惡賞善萬願隨心謹出
太上正一百五十將軍籙籙中靈宫功曹將
軍騎吏使者甲卒等爲臣辟斥四方不正人
鬼禍害永消謹出太上正一三將軍籙籙中
將軍功曹童子玉女等爲臣脩生養炁延長
壽祿所向隨心謹出太上正一召百鬼籙籙
中功曹護身將軍玉童玉女等爲臣收斬天
下身中魍魎無害於人謹岀太上正一元命
赤籙籙中三天解穢玉童玉女五方龍王吏

兵等爲臣消滅血食浮遊侵人之鬼一切蕩
除謹出太上正一上仙召鬼籙籙中諸部眞
人眞神功曹六甲神將六丁玉女等爲臣殺
滅身上三災九戹一切無他謹出太上正一
九州社令籙籙中諸部大將軍功曹玉童玉
女直符使者等爲臣行綱布炁制伏羣精謹
出太上正一星綱五斗籙籙中太玄禁師胡
玄禁師西玄禁師壷公禁帥將軍吏兵等爲
臣禁截不道害人凶逆邪祟謹出太上正一
河圖保命籙籙中眞人功曹將軍玉童玉女

等爲臣保守身命應臣所請悉令效驗謹出
太上正一六害籙籙中太一君皇天上帝君
太上元君六害神消刑滅害功曹將軍等爲
臣驅逐妖殃千精萬鬼並令攝伏謹出太上
正一九鳳破穢籙籙中天靈赤官斬邪功曹
洙攝斬伐擊截翦滅禽竒將軍使者玉童玉
女等爲臣滌蕩不係籍之邪神當令神應謹
出太上正一都章畢印籙籙中天靈官功曹
將軍仙人道士玉女使者等爲臣斬㓕千邪
萬妖不侵生人謹出太上正一華蓋大籙籙

中諸部功曹將軍玉童玉女使者爲臣誅斬
惡逆消姦滅僞謹出太上正一九天兵符籙
籙中功曹將軍吏兵甲卒等爲臣守固所居
呼召立到謹出太上正一九宮捍戹籙籙中
功曹仙靈官將軍使者天騶甲卒等爲臣助
國救民應於心口謹出太上正一八卦護身
籙籙中五方召鬼將軍五帝將軍左右僕射
吏兵等爲臣尺置一兵里置一營按劒持㦸
斬絶精靈謹岀太上正一三五考召籙籙中
三元將軍五斗功曹五星功曹諸童子使者

等爲臣招星落斗纏絡身形邢神惡人並令
攝伏謹出太上正一龍虎斬邪籙籙中功曹
將軍使者玉童玉女等爲臣抵扞精邪存念
宻應謹出太上正一辟邪神籙籙中玄老將
軍五鎭將軍五蓋將軍太上將軍功曹使者
等爲臣鎭壓天神地祇魍魎精魅永不害人
謹出太上正一四部禁炁籙籙中赤官諸部
功曹將軍吏兵玉童玉女等爲臣跳星躡斗
歩紀存神應於本心勿生疾病謹出太上正
一大斬河邪籙籙中五領將軍胡越氏羌傖

等老君虎賁施天發地揺天動地將軍五色
華蓋兵馬無上玄老將軍吏兵使者玉童玉
女等爲臣飛戈輪刀搜索精邪營衞居止皆
令安隱謹出太上正一三五功曹籙籙中蔽
身隱影藏已兵馬等爲臣内守三宮外治三
界天神地祇壞道邪魔悉乞蕩除存思宻應
謹出太上正一保命長生籙籙中魁綱左右
諸部功曹將軍吏兵使者等爲臣内治五藏
不使邪炁注入心肝脾腎肺敕三尸殄滅百
關調暢白日沖天仰荷玄澤

次出諸部將軍兵馬
謹出太上正一諸部玄老五矦大將軍五十
萬人出無上玄老留大將軍周天大將軍蓋
天大將軍建天大將軍中越大將軍中武大
將軍中御大將軍中亭大將軍各十萬人出
太上五蓋大將軍天營大將軍九種大將軍
沖天大將軍九關大將軍北闕大將軍九珠
大將軍九道大將軍正天大將軍平天大將
軍越門大將軍中央高皇領大將軍東方青
領大將軍南方赤領大將軍西方白領大將

軍北方黒領大將軍中央黄領大將軍各十
萬人出各領所部並依本位營衞臣前後左
右除凶滅惡無上五種兵馬五十萬人出中
官五營校尉兵十萬人岀城門校尉兵士四
十萬人出中央大兵四十萬人出九正丈人
中央大兵百萬人出太上城門兵天丁兵前
帝東營大兵督天大兵發地大兵北方五秦
兵各四十萬人出太上青蓋赤蓋白蓋黒蓋
黄蓋大兵各四十萬人出左右將軍兵各十
二人出左右横行兵六十人出東方胡老君

反甲逆鱗兵九十萬人出南方越老君火營
騎吏火燭兵八十萬人出西方氐老君鍊杖
金精兵六十萬人出北方羌老君烏丸扁鵲
兵五十萬人出中央傖老君二十五萬官君
兵五十萬人出東方青始甲乙君南方赤始
丙丁君西方白始庚辛君北方黑始壬癸君
中央黄始戊巳君天柱司命君等車騎兵各
千二百人出高天萬丈大鬼百鬼中王各萬
二千人吏兵六十萬人出髙功司馬中騎大
將軍郎吏虎賁察姦鉤騎三官僕射各千二

百人出天騶甲卒天丁力士收炁食炁吏收
神食神吏收鬼食鬼吏收邪食邪吏收精食
精吏收毒食毒吏誅符破廟吏各萬二千人
出主爲臣某並在案前所部備執天威嚴加
器仗誅討凶逆翦滅精邪防護臣身呼召相
應謹出臣所佩上三天三五功曹中部元命
混沌眞人赤籙直使功曹正一功曹各十五
人出主爲臣執使東西南北布定正炁救療
諸病益壽延年左右官使者各十五人出爲
臣某通逹幽冥共相整理無令前却隂陽神

決吏各十五人出主爲臣某調和隂陽決定
生籍生炁隂陽二官治病太醫吏各十五人
出主爲臣某和合針藥療諸疾病收僞却邪
功曹使者各十五人出主爲臣某收邪却僞
滅惡誅凶司命吏十五人出爲臣某增壽益
筭司祿吏十五人出主爲臣某加爵厚祿司
危吏十五人出主爲臣某治化無亂司罰吏
十五人出主爲臣某斬妖滅魔司直吏十五
人出主爲臣某却枉翦濫司姦吏十五人出
主爲臣某執制邪淫司察吏十五人岀主爲

臣某請是護非都司吏十五人出主爲臣某
伏逆理順上三天文昌中宮中黄九道司命
君十五人出主爲臣某除死籍正生名固守
丹田消災辟病赤天三五混沌生身蔽神斗
綱大將軍九人出斗綱左將軍九人出斗綱
右將軍九人出斗魁大將軍九人出斗魁左
將軍九人出斗魁右將軍九人出斗𩲃大將
軍九人出斗𩲃左將軍九人出斗𩲃右將軍
九人出斗𩵄大將軍九人出斗𩵄左將軍九
人出斗𩵄右將軍九人出斗䰢大將軍九人

出斗䰢左將軍九人出斗䰢右將軍九人出
斗魓大將軍九人出斗魓左將軍九人出斗
魓右將軍九人出斗𩳐大將軍九人出斗𩳐
左將軍九人出斗𩳐右將軍九人出斗魒大
將軍九人出斗魒左將軍九人出斗魒右將
軍九人出斗擊大將軍九人出斗擊左將軍
九人出斗擊右將軍九人出並治臣左腎右
腎斗綱定生斗魁生肝斗𩲃生魂斗𩵄生形
斗䰢生肺斗魓生魄斗𩳐生人斗魒生筋斗
繫生神不得有違赤天三五輔體斗擊大將

軍九人出斗擊左將軍九人出斗擊右將軍
九人出斗伐大將軍九人出斗伐左將軍九
人出斗伐右將軍九人出斗殺大將軍九人
出斗殺左將軍九人出斗殺右將軍九人出
斗擊安魂斗伐靜魄斗殺仙魂赤天三五璇
璣却敵大將軍九人出却敵左將軍九人出
却敵右將軍九人出破敵大將軍九人出破
敵左將軍九人出破敵右將軍九人出收擊
大將軍九人出收擊左將軍九人出收擊右
將軍九人出並治臣却敵安神破敵靜魄收

敵仙魄不得有替赤天三五中黄司命大將
軍九人出司命左將軍九人出司命右將軍
九人出定壽大將軍九人出定壽左將軍九
人出定壽右將軍九人出定仙大將軍九人
出定仙左將軍九人出定仙右將軍九人出
並治臣司命安神定壽靜神定仙百神不得
有違上仙都太上神明上靈官中宮執凶郎
吏虎賁力士破敵察姦鉤騎僕射力士斬邪
三官都官僕射力士各二十四人出主爲臣
某守護所居宅舍執捉凶逆討捕姦邪並令

消滅不得遺失上仙都太上神明上靈官中
宮斷截都官僕射南北給侍驅使呼召立至
上仙都太上神明上靈官中宮乘魁收炁食
炁吏乘斗收神食神吏乘星收鬼食鬼吏乘
璇璣收精食精吏乘玉衡收邪食邪吏各一
百二十人出爲臣某收食天下凶注鬼炁精
邪妖孽之神上仙都太上神明上靈官中宮
乘日三五科車赤符吏乘月科車捕鬼使者
各一百二十萬人出主爲臣某誅翦凶逆討
捕精邪赤符追攝並令殄滅上仙都太上神

明上靈官中宮剛風騎置驛馬上章吏三五
除死籍定生吏各十萬人出主爲臣某呈章
奏表速令上御消除死籍注玉曆生名上仙
都太上神明上靈官中宮中黄九道定志意
吏定膽吏定慧吏力士各十二萬人出主爲
臣某心神開悟通逹玄微上仙都太上神明
上靈官中宮六隂六陽成身吏各十二萬人
出主爲臣某調理隂陽延年保命成身合道
通神接眞上仙都太上神明上靈官中宮八
神金剛力士八殺金剛力士髙車直事使者

赤車直符使者科車檢捕使者交擊力士各
七千二百人出主爲臣某討擊凶逆斬伐精
邪滅禍禳災驅除鬼賊天靈赤官直使功曹
攝神都護攝獄吏攝邪使者攝神真符斬刺
姦邪吏各二人出仙人道士玉女各百二十
人出護身七神不得離身將吏十四人治病
功曹護身將軍各二人出兵曹吏各九人出
扁鵲吏天醫吏各二人出並按威儀誅邪滅
僞却死來生救助臣某等身保令呼吸相應
臣某草苗小子千載幸會伏蒙師尊弘愍賜

授法籙以自防保過泰之恩實謂罔極臣所
受上仙上靈等二十四籙所部將軍功曹使
者眞官玉童玉女吏兵士卒並乞依按所部
當局行事銜命傳眞宣揚道要勸進良善若
有下官故炁惡逆凶邪縣官口舌惡人謀議
欲見中傷臣某左右官使者徑上天曹言白
不得容隱從歳竟歳從月竟月從曰竟日從
時竟時周而復始奉行如法營衞臣某身命
免戹度難長生久視心神安定所向合眞出
入行遊諸所造詣金石爲開水火爲濟皇天

所覆皇地所載日月所照山川所通百邪摧
伏萬神敬諾使某百關流潤五藏生津眞炁
降身錬形易質功成德備白日昇天當以時
言功不負效信臣晚學淺劣加以愚暗所簡
閱將軍吏兵士卒恐不合儀式不相次比千
愆萬過乞垂赦宥哀濟未悟不見罪罰某誠
惶誠恐稽首再拜
次三嚥氣起長跪祝曰
臣閱籙事訖向來所出上仙靈官功曹使者
將軍吏兵悉還臣身中從衆妙門而入依按

次位在左還左在右還右安隱金堂玉室直
使功曹檢押無令錯互營衞周帀纏繞表裏
彌綸天地無有違越
次復鑪呪
次吟受送頌曰
此法甚玄妙免汝九祖役是其人不授
令人與道隔非人而輒授見世被考責
死墮三途獄萬劫悔無益
次出戸呪後云
閱籙巳後唯願臣等三師得道九祖生天見

存獲福善善和顔父慈子孝學道成仙



太上三五正一盟威閱籙醮儀





