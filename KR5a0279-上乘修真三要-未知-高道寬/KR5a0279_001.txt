










上乘修眞三要卷上(下同/卷)　　　　重八
　　　　圓　明　老　　人　述
夫聞至道恢弘莫非返還心性體用權實紀
綱合和一也玉爐起火神翁斡轉天盤浮雲
掃淨恁時方運子午乾息坤消應是日月之
功天長地乆誰肯輕閑放過一寸光陰價值
萬錠黄金達道之士走遍寰中難覓百姓日
用詰知要妙窮極藥病雙遣到此方是修眞
大道
　　　三法頌

認得無端輩這賊唤則心大呵一聲住三法
一齊擒
把定恰好處由自兩家强拈來當心斬三法
一齊忘
明三法　　　　　　　　　　脚踏實地




了無常　　　　　　　　　　功行自然
　　　　性　　　　心　　　　命

　












四蹄奔途性不迴(牧童纔去放隄防馬心賊/撇斷蹄中銷心去意難追)
萬中難選把韁垂(這馬情性亂嘶喊走東西/牧童隨後趕難保馬心賊)
下手纔始閑處放(牽去村南放不防這馬驚/一念東西走片餉兩三程)
形騋盲黑落深隤(絆在荒郊處牧童謹守看/揺頭頻嘶喊擒來休放閑)
這馬好難擒捉住(套項連蹄鎖牢拴不住看/尤自心不保咆哮又放犇)
牢絡首　絆相隨(狂心迎風走背却本來家/一去無尋處何處在天涯)
意狂常與三十棒(休做良才用難憑意馬心/一念逐風去無賢何處尋)
自然伏手得明白(駑馬偏難教背韁咬主人/擒來三十棒伏手自然眞)










絡首加鞭不放閑(把定繩頭做頻使背加鞭/絆在閑處放牧童守自然)
牧童攙則意雙關(擒手背加鞭牢心用意牽/牧童難保意良心不自然)
祼體背上無鞍轡(牽來才待喂拖斷紫絲韁/背槽又咬主狂心大不良)

莫做尋常一眼看(不是眞箇獸休作良馬看/些兒輕放過走了兩家難)
彷徨馳騁雄哮性(這馬雄哮性奔遠疾似飛/好與三十棒伏手得明白)

專心固勿兇頑(萴口重加絆牢看不教閑/牧童勤心慢失迷兩家難)
這馬且休良才用(常拴尤不喂加鞭盡日騎/餓到三更後良性稍然兮)
樂然微得喜容顏(這馬天性劣長行千里心/牧童貪顧戲脱手最難尋)








　
　

放去收來不問他(撇在荒郊外相顧盡交他/拂袖閑吟去收來付本家)
誠心擺手晩謳歌(頻看須索兩隄防牧童牽來在路傍/不移一步專心守管教良馬性無狂)
野草寒泉獨爲伴(野草獨爲伴寒泉作近鄰/良馬溪邊立牧童樂性眞)
順目揚眉待怎麽(閑閑物外樂逍遥拈放縱横不滯驕/廓達了無獨自在超然紊却一簞瓢)
須臾不保良馬性(意馬日日走牧童幾時閑/擒來休放過把定自然安)
偷閑歇　勿張羅(牧童謳歌笑未休獨騎閑閑物外遊/流水空山雲作伴歸來清徹樂無憂)
牽首迴身歸家放(歸來獨自晩謳歌長嘆光陰有幾何/撒手却還林泉下逍遥物外任蹉跎)
黑馬銀頭性不訛(天生良善性不廢牧童心/閑倚枯松坐逍遥自在吟)








牧童歌舞緊相隨(牽去寒潭洗形光脱體膩/牧童歌舞去良馬緊相隨)
閑歇身心暫得居(良馬把韁垂才待報主恩/五明眞堪擬超然獨出群)
欲待遠歌高處樂(赤馬過西江牧童岸頭立/拏住休放過打死有何疑)
又防不保牽盈迴(黑馬縱横走白牛日日關/牧童朝紫府清風散滿天)
漸得此獸安自性(白馬性温良牧童不用忙/清風明月下獨坐點丹方)

休貪戲　馬心賊(繫在無中守不空放下收來自不窮/駿驥豈妨君子志只爲青鬂收五明)
背意裸斷蹄中鎖(閑來物外舞春風拈起無爲一自窮/玉溪不妨流水過牧童纔會覓叅同)
前功總廢泪雙垂(銷在元命柱時時不放閑/餓得毛焦瘦放下不用看　)









撇去荒郊不用看(白馬繫靈臺牧童甚樂哉/牽來君不見脱體出塵埃)
閑觀緑水與青山(馬食澗下草牧童閑處歇/晩來歸故里遥指天邊月)
悶來獨往巖中歇(悶時點丹書閑來舞一曲/長笑東風外牧童得自如)
一坐紅輪兩三竿(白馬青鬂道不空騎來方外覓叅同/擬將一點坤元體收入乾宫寳藴中)
牧童纔知君子性(蟾光鎖雲溪牧童自舞吹/拈來速放下平地一聲雷)
清陰下　水潺潺(牧童嚴中坐馬在松下立/樵夫向前問牧童總不知)
縱横自在無人問(良馬林中歇牧童巖下吹/逍遥無罣礙心槁性似灰)
樂然喜笑滿容顏(良馬乘風去輕拈在目前/自在巖下卧牧童枕月眠)











垂韁曾救主人公(這馬性如綿牧童守自然/本來無一物無無體自圓)
性善安閑道不空(意馬本是空强名走西東/拈來都打罷明月伴清風)
歌舞萬章無盡美(牧童歌舞最風流閑閑閑處樂無憂/達遍天涯無我喜撮來掛在月梢頭)
古來堪做本家風(雪嶺嵩風運寒潭月自凝/緑巖仙桂秀方外野鶴鳴)

直然養得純和性(逍遥獨樂天涯客雲外清閑無所迫/謳歌聲韻徹天清舞袖又嫌天地窄)

童又喜　任縱横(時來常笑舞春風出有入無不滯空/洞裏清風眞堪擬天邊凝瑞大圓明)
信步閑遊方外景(白馬共牧童悟者意無窮/眞空玄妙理頓覺自然明)
緑巖獨對與青松(牧童體自然蟾光鎖碧天/草堂清冷處句句韻幽玄)










牧童自在樂巖前(採藥忙童歇馱經白馬閑/西來東渡意滅跡不相干)
客看詩書不記年(無韻清歌樂閑吟衆妙門/三棒都打罷松竹一壺純)
性空勿須擒意馬(保守心猿定童安自不遊/丹成知造化物外有何修)
忘機絶却把心猿(浩浩月明前當心打一拳/眞容不變處便是谷神全)
這會下手拿住性(性在安閑處樂道更無休/鼎中凝翠結掛在桂枝頭)
睡無憂省無牽(喜戲在其中收來覓叅同/七返成丹體無由九轉功)
運動八純消息理(劈開混沌鑿破乾坤/識得無有本分家風)
順常時用返經權(不記經年乆雙關不放閑/朗然明照徹無夢到邯鄲)








清風斜日就天涯(鶴舞知丹說童歌妙意沖/相對無多語明月照蟾宫)
好對山童共飲荼(獨飲趙州茶拂袖出煙霞/方外無伴侣寰海閙如麻)
溪畔放驕無我固(鼓掌笑言開方外野鶴來/牧童清閑處别是一蓬萊)
閑花野草是吾家(一覺吕黄粮卧在野花鄉/安然遊做夢壺中日月長)
端的有些眞誠信(良馬本無性牧童體自圓/本來無一物何處不安然)

逍遥處　樂煙霞(緑水與青山煙霞洞裏仙/撥開天邊月澗下一澄天)
人生百歲渾如夢(拂袖上青巔閑行取自然/拈來收一物放下一壼天)
隨縁度日布和麻(清風明月下春風何時罷/碧潭清冷句盡是閑人話)









心似槁木若寒灰(牧童性清閑澗下水潺潺/閑觀方外景依舊山是山)
不做功夫自舞吹(拈起千般有放下一也無/舞袖方外去獨跨一輪孤)
駿驥收來巖下卧(顚要一猿猴牧童倒騎牛/擒來相隨定常樂喜無休)
好向峯前避世居(三界十方現清風轉手隨/拈放都打罷覺後放一線)
樂然有箇無動性(拈弄無中有運斡衆妙門/點開玄牝眼凡聖一時分)
高處坐　樂輝輝(拈起十方界放下樂天眞/古今無改變壼中日月新)
斬斷葛藤休引夢(白馬巖下卧牧童睡正酣/人馬無摇動明月對青山)
清宵何處不明白(三吹四號法童馬並無蹤/無爲眞大道元來本家風)













忘言一性總包含(忘言心不生心生即累生/二物雙忘處無物不包籠)
密隱潜形卧小菴(靈臺密隱法八葉共七花/無影茅菴内獨坐點丹砂)

馬死孤身閑步去(馬死性無憂孤身萬里遊/一靈無罣礙是箇不即留)
縱横歌舞假癡戇(散誕亦無愁縱横得自由/歌舞乘風去明月照南樓)
迅步有似閑人性(無明眞實性空性却法身/覺後無一物無性物自眞)

常守一　勿言三(常守不空空無物本家風/脱體全忘處隱在太虚中)
不夜輝光無遮障(掛起軒轅鏡寒光射碧空/清風巖下起一片綵雲蹤)
爐煨書卷罷清談(我心似秋月碧潭光皎潔/無物堪比倫教我如何說)









雙忘人馬杳無言(雙忘最難言妙用體綿綿/絶學無爲本無爲本自然)
内守全眞養自然(内守金眞戒行出四生外/本來無一物廓然大自在)
大道不須生善巧(大道一無情善惡巧中生/拈起都打罷玄門大道亨)
飢餐渴飲困時眠(飢來要喫飯困時自在眠/本來無拘束何處不自然)
得一忘心專守一(得一忘心守無心性堅乆/默默運周天面南看北斗)
衆妙門　玄又玄(妙門常閉無箇是拈起才開八萬里/斬斷葛藤休引夢了知玄玄玄上清)
煉就玉胎分造化(煉就玉胎客箇中有幾人/通天徹地運團團一味眞)
壺中别有一重天(仰望不見天低頭不見地/虚空妙難言道化無邊際)





　　

法身清淨徹三天(我從清淨來後從清淨去/清徹九天外一靈無著處)
名强都忘總莫言(誰捧没弦琴妙手點清吟/驀然春雷震影響九霄聞)
寳塔無形常見在(東土生芝草西來結金花/無爲眞呆子堪作七層塔)
金龍帝跨永延年(一擊玄門破叅徹衆眞機/軒轅朝金闕巨靈跨鶴飛)
性滅心忘無箇事(性滅心性盡廓然成混沌/無爲獅子兒如何不守分)

光裸裸　赫蟾津(光裸裸赫蟾津赤灑灑丹鳳髓/圓陀陀方外鏡明晃晃紫磨仙)
始生不知誰之子(無無生一氣一氣太初新/不知誰之子返本性天眞)
元來始初紫金仙(元始玉清天衆號體自然/皓皓圓明鏡大羅紫磨仙)






　上乘修眞三要卷上










:JUAN: 


上乘修眞三要卷下
　　　　圓　明　老　人　述
　　　周易參同大道第一








　　　西江月
混沌屯蒙如卵昏昏默默盈空浩然太素抱
鴻濛一氣循環凝重内隱眞水眞火氤氲盤

結如冰中心元始造玄功三氣齊分太定
　　　訣曰
妙手點開渾身眼雙關撥動五明珠心藥採
就三百字性煉陰符一卷書
　　　乾坤體用正道第二




　


　　　浪淘沙(鏡心)
大參同人難會點開圓明照覺迷天睡舉動
施爲明與昧乾裏丹元休把眞空背坤中藥
方以類採得將來付與丁公配合就一丸先
天味食了登仙鶴駕遊方外　稽首衆神仙
勘破乾坤九眞息出運江煙箭射紅心師資
準驘得周天方外採汞鉛丹藥雙全一般消
息兩般玄拈起二陰硃砂鼎打罷圓全
　　　訣曰
心藥坤中隱丹對性裏乾火候無斤兩妙本

處先天
　夫自混沌而流出乾坤體用兩卦老陰老
　陽各六爻乃先天象帝之元乾性坤心有
　無乃丹藥之理乾有六爻每爻三十六坤
　有六爻每爻二十四乾數二百一十六坤
　數一百四十四兩卦一十二爻配就三百
　六十日也修行之人按天合地造化修煉
　朝收暮採日煉時煎成丹豈不妙矣
　　　乾性丹鼎正道第三
　　　　　　　　朝收乾中龍體汞









　　　逍遥令
君問道只要谷神通但把乾坤爲鼎器兩般

消息妙無窮湛湛越澄清瑶池客方外運玄
功放下萬縁都不罣明珠在掌好叅同撞透
海雲鍾

　　　蘇幕遮
玉爐中燒丹藥煅鍊三成最上眞箇妙海底
龜蛇勤收捉納在壺中鍊就圓明覺照無邊
光灼灼順手拈來直下長生勺功行十分憑
戒約一對芒鞋穿上踏雲脚
　　　訣曰
玄牝通消息綿綿鍊谷神無爲眞大道丹鼎
點全眞
　夫丹之圖自體用乾坤而流出丹鼎乾坤
　而消息一十二爻陰遇陰變二數故老陰

　二十四陰遇陰變三數老陽三十六修行
　之人按鼎内之修乾息之氣鍛坤消之精
　以陽鍊陰成丹也

　　　　　金鳥夜蟾宮



　


　　　蘇暮遮
藥無窮頻收採丹鼎純烹一味通三昧萬法
都無眞箇會清靜家風最上爲精粹付知音
偏可意開口叅同方外生智慧乾裏圓明添
活計了見之時衲被幪頭睡
　　　訣曰
夾脊雙關肘後般存神納九赴朝元還丹消
息輕輕運半夜騎鸞到廣寒
　　　望蓬萊
眞消息明月照天涯玉兔彩蟾十五夜金烏

飛吐紅霞一點道人茶清霄外靜隱紫丹砂
偃月爐中烹玉蘂硃砂鼎内結金花贈與道
人家
　夫偃月爐者自丹鼎而流出乾嬰清淨乃
　坤姹動濁互挾兩卦十二爻每卦有六爻
　五日爲一候鍊月中七十二候之丹十二
　月之要也
　　　火候昇降正道第五
　　　　　　　朝飲一壺生鳳髓
乾坤龍升息冬五錬黃金







　　　　　　　夜餐八兩黑龜肝
　　　蘇幕遮
滅無爭眞火候升降全憑一點丹無漏鎖定
元初興宇宙月到離宫自有神明祐煉天和
眞藥就片餉工夫看是誰叅透玉筍鑽冰仙
樂奏朝現三清萬劫長春壽
　　　訣曰

一點眞陽火齊升到廣寒降來歸氣海調息
虎龍翻
　　　臨江仙
寳劍重磨光色顯圓明正照無邊月華皓皓
鎖蟾天一輪含弘處松檜幾居仙滿面玉塵
風舞動銀峯鋪翠雲軒鶴來先報玉皇宣跨
鸞歸去也拂袖赴朝元
　夫乾坤升降陰陽之圖自偃月爐中而流
　出乾坤兩卦乃陰陽之父母外除四象坎
　離震兊是也云陰中養陽坤抱乾隱坤乾

　兩卦十二爻位乾遇坤變一十二爻故得
　二十四氣也十五日爲中氣也十五日爲
　節氣中氣屬陰節氣屬陽六十四卦去四
　象有六十卦每卦六爻六六三十六即三
　百六十日冬至到午一百八十陽爻乾息
　乃鍊黄金夏至到子一百八十陰爻坤消
　乃鍊水銀乾坤乃陰陽六十四卦之父母
　得一忘一是也坤身乾心鍊丹之要也
　　　三昧正道第六
　　　　　　　照䦕一輪心月體







　　　　　　用出萬卷指玄篇
　　蘇幕遮
閉玄關通三昧採藥仙翁收得眞消息柳岸
廬花添青翠滿地白雲只許人不會但拈來

偏如意本分家風分付眞心地一顆神珠明

麗麗照破塵沙相遇人授記
　　訣曰
收得三昧火終日在坤宫靈丹成一粒分付
與丁公
　　浪淘沙
虚運一周天消息坤乾陰陽升降月華鮮鉛
汞點就七千數漸入功圓煅鍊體綿綿放下
周全正當子午罷抽添八萬四千功行滿頓
了神仙
　夫周天火候者乃自偃月爐中出兩卦十

　二消息乾六息六陽爻自子行至巳金鼎
　之純乾丹成乃坤六消六陰爻自午行至
　亥土釜之純坤藥成天地乾坤衆生萬物
　大造也自初九爻至冬至一日至十五日
　上行七千子至午六箇節六箇中午至子
　六箇中氣六箇節氣往來各八萬四千之
　數修行之人一呼一吸脉行三寸都行八
　百一十丈十六丈二尺氣之行交大則一
　日鍊八萬四千之丹小則一時行一萬三
　千五百之藥





　　　　　　　　坤中採就三元藥
　　　西江月
妙本三元眞火收來煅煉成丹藥全二百四
十元顆顆圓明體現丹裏紅霞繚繞丁公食
了飛仙黄房睡覺總無言方始嬰兒纔戀(少/陽)
(四七二十八少/陰四八三十二)

　　　蘇幕遮
聚三華合四象一氣流通上下頻升降飛入
泥丸光百丈歲乆年深鍊成瑠璃帳證先天
朝無上當位中庸三五三十棒打就不來亦
不往這箇家風端的無虚妄　
　　　訣曰
漸捨三元頓除四象一法皆無是甚模樣
　　　七返眞藥正道第八
　　　　　水銀凝鉛死
乾

坤
七
返心本
返
本
圖

　　　　　硃砂聚汞乾
　　　西江月
七返硃砂返本丹須日用烹煎坤宫藥物採
歸乾黑虎赤龍相見泰否調和得一中庸三
五還元靈光射透九重天靜處當峯月現
　　　訣曰

雲燦青天曉虚圓萬里明月波千處見一點
太陽生
　　　蘇幕遮
覓元因恰一對七返眞藥兩味丹纔配火候
刀圭深青翠上下升降覩面人不會下功夫
休貪睡不屬中間要妙非内外夾脊雙關飛
紫瑞一顆明珠飛上蒼龍背
　　　訣曰
一顆明珠劈開兩塊撇了相塔存得寳在
　　　九還大丹正道第九






　　　西江月
九轉靈丹妙藥從來一點元眞仙家收得做
天人普度人人有分本來硃砂一味還元黑
錫白銀河車搬運與心君了見不離方寸
　　　蘇幕遮

妙還元鎮常在丹藥白銀那箇人不愛武王
將來教君解琢就銀壺提向街頭賣要三成
棄兩壞最上功夫巧造十分大圓滿一旬徧
飲快醉赴蟠桃歸去君休怪(自子午戌/九還丹)
　　　訣曰
丹裏乾坤大壺中日月長一點眞消息曾得
與君嘗
本源無賒還元無取一點丹砂曾得便與







　　　蘇幕遮
採壺中凝日月片餉工夫煅鍊無休歇滿岸
蘆花白如雪丹蘂飛來教我如何說道無明
眞一訣得也第盧自在閑守拙直待鶴來方
外接白日飛昇有分朝金闕

　　　訣曰
丹裏乾坤壺中日月頻採將來鍊成白雪
　　　蘇幕遮
出五行修方外彼岸蘆花鬱鬱彤雲墜浩浩
風光貪困睡唤覺從頭點對都交會雪中月
壺中日獨跨扁舟虚運松風瑞妙本將來醫
爾罪普勸諸公休把元初昧
　　　訣曰
跳出五行覓著方外清淨法身最上一會
　　　西江月

撥轉飛天妙本鍊就一粒丹砂朝求暮採道
人茶圓滿一旬點罷玉衡纏教定正運動八
面雲霞小菴獨坐俺仙家除睡萬縁不罣(乾/坤)
(兩卦十二爻二六時中每時八刻四秒故/得一百八銖刻刻時時而下功夫鍊丹)
　　　掛金索
萬萬餘車白麪一和調餅圓成彷似天來大
混沌蒸熟恰好則一箇順手拈來看是誰嚼
破
　　　眞元超脫正道第十一
　　　　　　　金鼎純乾








　　　蘇幕遮
大眞元超法界煅鍊精華歷劫常不壞七朵
金蓮神通大普度群迷同赴蟠桃會紫金丹

白玉塊處處圓明朗朗常現在一派清流通
方外遍體陽神出入誰能賽

　　　訣曰
方外全眞梅梢丹月大無不包奥妙難說
　　　逍遥令
眞大道脱體做神仙兩箇一般無二樣功成
行滿玉皇宣鶴駕赴朝元浮空去萬法總無
言我本獨超三界外玄元不二妙眞全寰海
度人船
　　　無爲大道第十二
　　　　　先天而生
　　　　　生而無形




　之圖
　　　　　　存而無體
　　　蘇幕遮
這無爲先天造有有無無端的無窮妙最上
不空誰曾到强曰爲名假作字之號道眞常
大祕奥覺象圓明得一元頓教代代相承心


印寳壓盡傍門獨顯眞大道
　　　訣曰
妙相通玄谷眞空體自然字之曰大道不許
世情傳
　　　望蓬萊
無無處大道本無言萬法拈來則一句强名
曰道字丹仙象帝乃根元眞無處妙化有有
無先不空寂無傳最上希夷微妙谷神篇宗
祖在先天
頓悟玄機漸離塵境雙忘頓漸無爲修眞大

道了見本希夷戒律精持道德做神仙方外
先知憑心地三千功滿八百行無虧諸公休
生退勤勞謹務慈儉明白先人後己忍讓慈
悲割斷俗縁最上遇玄門加志無移神明祐
超拔七祖同赴綵雲歸
　　　純覺心性歌
予修此心無罣礙覺性靈明常現在心開輝
廓滿十方性了神通遍法界悟心閑性自解
心是眞仙人返壞會得速去性中尋頓心誰
肯還宿債性離邊心光大性始劫來兆内外

心定古今舊家風性似寒灰獨坐快心槁木
性普蓋心色即空絶相戒教君識破性敦純
所歇身心去己愛守汝心性可賴心忘都泯
生何怪性虚因果杳無蹤心易沖和勿向背
性靜篤心清泰性儉温良休自賣心慈慚愧
莫貪嗔性信若寬人少罪心如火性猶柴心
合赤子若嬰孩性同泰山無揺動心喻日月
皓靈臺性白牛心牧寨性戰三尸自教敗心
王便是主人公心爲利劍情先退心金丹性
藥海離宫姹女無心採性車坎府運周天捉

住烏龜心自拜心偃月性朗晦硃砂鼎圓心
廩貝曹溪路上邯鄲性聚寳瓶中鉛汞會心
全眞性大道心性總除觀自在欲覺法身大
羅仙休把元初心性壞




上乘修眞三要卷下　












