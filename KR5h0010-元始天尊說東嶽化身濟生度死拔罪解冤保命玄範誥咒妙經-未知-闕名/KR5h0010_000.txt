








元始天尊說東嶽化身濟生度死拔罪解寃
保命玄範誥咒妙經捸一
爾時
元始天尊在大羅天上金闕之内玉清聖境
天宫陞九光寶座舉五明如意會集諸天帝
君日月星宿無鞅真仙聖衆羅列道前是時
元始天尊發大弘音演說
無上至真妙法天花繽紛瓊香繚繞於是會
中有四大真人名曰大慈大悲金華真人大
慈大悲玉清真人大慈大悲妙行真人大慈

大悲救苦块真人俱各出斑長跪上告啓奏
天尊曰(臣)等觀見下方世界之内九幽地獄
之中或男或女老少不同雖䖏人世貧寒困
苦疾病纏綿鬼魅精邪冤愆咒詛凶禍官非
連年毒害横遭夭傷又見地獄之内餓鬼窮
魂孤幽等衆晝夜受刑刀輪劒樹炎熾火焚
寒氷凍體無有休息復見血湖獄中許多女
人受諸苦惱不捨晝夜兩途衆生是何異因
惟願
天慈大開方便之門廣示進脩之路是時

元始天尊曰汝等復位諦聽妙音我爲汝等
一一演說世間衆生不信因縁善惡果報或
不敬天地不忠君王不孝父母不尊師長欺
負神理忤逆兄弟親朋隣友背前面後口是
心非一切過咎已被
嶽府之神曹官聖衆晨夕考較紀録罪咎檢
察是實致令在世之日貧乏困苦惡病瘡毒
瘟疫疾疢灾禍横生官司牢獄妖邪尅害累
歲經年不能安泰家門啾唧每遇凶喪或遭
時歲刀兵水火虫蝗饑饉盜賊侵臨希見太

平身殁之後永墮地獄餓鬼沉淪屠割支體
鑊湯沸潰寒氷受苦千萬劫後方脫輪迴託
生畜類仍受殺傷種種業報無有盡期於是
四大真人聞是說已各各含悲啓叩
天尊曰願垂慈憫平等救濟是時
元始天尊仍白真人曰昔混沌未判太極之
先有
混元道母授
太上彌羅教主赫天玄英祖炁金輪少海宗
源夢日光誕辰月二十八之降生乃紫府東

華聖人之弟長白建功羲皇受號初則泰華
真人漢明泰山元帥累朝節封
東嶽大生天齊仁元聖帝炁應青陽位尊震
位獨居中界統攝萬靈掌人間善惡之權司
陰府是非之目案判七十二曹刑分三十六
嶽懲奸罰惡録死注生化形四嶽四天聖帝
撫育六合萬物群生世間若有善男子善女
人但遇三元五臘四時八節甲子庚申每月
三七斗降本命朔望吉旦之辰能施財帛設
立壇場廣陳供養焚香燃燈虔心懇禱皈命

東華上相東嶽大生天齊仁元聖帝威權自
在天尊者即得國平民樂兵息穀登宫壺清
寧
皇圖鞏固下及士庶男女罪業消除灾衰洗
蕩福果臻身延年益算家門昌盛子嗣綿長
出入起居吉無不利過去亡者不經地獄罪
罹蠲消冤仇和釋苦惱痊平九幽罷對五苦
停刑上生天堂逍遥自在快樂無邊與道合
真一切有情均登無上即說咒曰
泰山第一東嶽大生天齊仁聖帝

　東嶽蒼天　衮州司權　上應房宿
　下統震元　發生萬物　與天齊年
　玄靈之館　字録青篇　濟生度死
　祚國綿延
衡山第二南嶽司天大化昭聖帝
　南嶽丹天　衡州司權　上應星宿
　下照離元　陶鑄萬品　俾熾長年
　陽正玉闕　字録朱篇　焚妖爇惡
　永滅風烟
嵩山第三中嶽中天大寍崇聖帝

　中嶽黄天　岱州司機　斡旋四宿
　獨制酆山　總尊萬有　億刼斯年
　玄都玉闕　字録玉篇　五靈安鎮
　殺鬼萬千
華山第四西嶽金天大利順聖帝
　西嶽皓天　華州司權上應昴宿
　下定兌元　資成萬彙保命延年
　金關玄窓　字録素篇安邦立業
　備守三邊
恒山第五北嶽安天大貞元聖帝

　北嶽玄天　恒州司權　上應虛宿
　下徹坎元　滋榮萬稿　益壽增年
　鬱絶元臺　字録黑篇　㧞杇上生
　度品成仙
　至心皈命禮
赫天玄英之祖金輪少海之宗彌仙母夢日
光生紫府聖人東華弟昔建功於長白始受
封於羲皇初號泰華真人漢明泰山元帥唐
會崇恩聖帝聖朝勑字上主位鎮坤維功叅
乾造仁以德仁回陽手於掌上聖心益聖麗

日月於天中五嶽稱讃於東方三界獨尊於
中界仰奉行於大令俯紏察於陰司掌人間
善惡之權字天下死生之柄懲姦惡而獄分
三十六主司吉凶而案判七十二曹行善者
注生天堂沉迷者尋聲救度示慈尊垂慈之
相門衆生生化之門福與天齊功高無量大
悲大願大聖大慈中界至尊東嶽聖帝慈光
救苦威權自在天尊
　至心皈命禮
乾元配位坤德合形淑氣明明婉春融扵三

界德慈育育澄秋明於萬方與聖同明普天
共仰大慈大惠大淑大明東嶽正宫淑明坤
德皇后
　至心皈命禮
職賛天齋股肱仁聖布青陽之號令掌泰岱
之權衡黼黻斯文列嶽庭之上相宣揚帝德
司塵世之下民禀公忠正直之心察善惡姦
邪之事大悲大願大智大聦東嶽上相司命
鎮國真君
　至心皈命禮

靈分三炁質託九陽木火相生乃化成於本
始乾坤配位育秀氣於靈根體性炎炎降福
降祥降福祉正心耿耿廣文廣武廣仁慈遵
父威權體天行道大悲大願大孝大仁東嶽
上殿太子至聖炳靈仁惠王尊神
　至心皈命禮
泰山頂上東嶽内宫曩時現玉女之身根本
即帝真之相應九炁而垂慈示相冠百靈而
智惠圓融行滿十方恩周億刼位正天仙之
號册顯碧霞之封掌嶽府之神兵管人間之

善惡尋聲赴感護國安民大聖大慈至仁至
孝天仙玉女廣靈慈惠恭順普濟保生真人
護國庇民宏德碧霞元君
　至心皈命禮
唯二神眞乃一統屬善膺其福賜金珠書略
福之篇忠註其祥加厚禄集增福之字丹篇
紀善玉府登庸大悲大願大聖大慈嶽府掌
增福略福之神
　至心皈命禮
東嶽子孫案九天監生司結秀成胎禀兩儀

之造化送生保産乃二聖之綱維燮理陰陽
散行痘疹九天稱慶一視同仁大悲大願大
聖大慈普濟普度九天監生明素真君多男
多女九天衛房聖母元君
　至心皈命禮
本生閩地立業南方學道問道授親傳於五
祖求仙得仙使草人於三耕護聖駕於洋子
江心顯神通於明君舡上威名昭著聖德難
量大悲大願大忠大勤江東忠祐崇惠之神
　至心皈命禮

獄庭猛將都副統兵朱髮青顔冠三山之鐵
帽皂袍束帶提九節之鋼鞭攝魄追魂捉生
落死掌善罰惡察過紏非大悲大願大顯大
靈嶽府顯應太保攝魂朱將軍都副統兵大
元帥
　至心皈命禮
七十五司案東廊西廡神十大太保聽令於
殿前龍虎神君鎮護於左右速報見報分善
惡於兩途陽曹陰曹判儒釋之三教註宰官
將相之功勳斷生老病死之苦趣人鬼精邪

之異類胎卵濕化之生靈事事悉歸於案掾
般般各屬於𡨋官者對無停詮量不息大悲
大願大寬大仁嶽庭州職曹僚岱嶽諸司官
典
爾時元始天尊說是咒及十號已諸天衆真
普皆讚仰咸稱善哉時
天尊復白四真人云凡有
國王帝主后妃宫眷州縣鎮宰官僚人民或
遇兵戈競起盜賊興行蟲蝗旱澇赤鼠遊城
瘟疫流盛若誦此經即得天下太平風調雨

順五穀豐登人民樂業若復有人牢獄枷鎖
乆繫囹圄若誦此經即得赦宥傳宣脫離枷
鎖若人凶星臨照疾病纏綿若誦此經即得
吉星絢彩災患消除若人求官進職欲顯功
名若誦此經即得禄位遷轉榮任高騰若人
貧寒苦楚祈求財帛殷富若誦此經即得財
物豐盈衣食自然若人刑害絶嗣鰥寡孤獨
但誦此經即得九天稱慶抱送嬰兒寄胎誕
育得生智惠秀麗之男傳流後代綿綿不絶
若人家門衰邪祟侵凌若誦此經即得門闌

昌盛妖邪潜形若人興造卜築莫遇良辰觸
犯土部歲神致令雞犬作怪灾禍横生若誦
此經即得土禁還宫家室安泰又若有人寃
愆咒詛消解魘屏斥若人出入行商坐賈營
謀事理若誦此經即得動止和平水陸康吉
仕路亨通營謀遂意若人能爲亡過父母祖
儞姻親孤魂等衆若誦此經是其亡者得生
淨生永享逍遥若誦經者必須齋戒沐浴着
新淨衣端坐朗誦即感五嶽善神保舉十天
衆真護持是此經者又若有善男子善女人

虔心懇禱請正一道士或于宫觀廟宇之所
或就家庭燃燈献果請誦此經十遍乃至數
十百遍俾令隨心求請咸得如意若復有人
能捨命財心無悋惜印造此經千卷或百千
萬卷隨力建功散施十方流通讀誦咸使知
聞即感
五嶽聖帝令下七十二曹文武公卿大夫嶽
府聖宫寶眷咸令護持印施經人賜福延壽
消禳厄晦宿世今生愆非悉解
國本綿延歲時豐熟生人安泰過去超生此

經功德利益無窮玄範開張不可輕泄慎之
於是
天尊重宣嶽聖宗源使汝開悟而說偈曰
　無象無名無極祖　杳𡨋恍惚太虛靈
　至真無二自然尊　默運玄元居上品
　統領十方於黍米　周流八極總群倫
　虛皇妙道玉宸尊　演說傳經開玄範
　璇斗歷箕遊日月　光明普照廣無邊
　混元上帝降凡間　無量度人三教主
　西化金僊流沙界　東訓尼父亘古今

　三千二百刼修行　清靜覺王如來佛
　億刼至尊彌羅祖　無邊無量大天尊
　太玄無極與真空　過去未來同現在
　三十六天天帝主　恒河沙界等眞仙
　或居天上或人間　或在群仙山隱跡
　濟死度生無罣礙　隨機赴感妙難量
　他方此境每尋聲　九地三途常救苦
　隱顯變化難可測　仙凡佛聖莫能知
　慈悲現相作規模　無數有情皆濟度
　㧞枍上生無量劫　除灾却禍不思議

　毫光遍照法筵中　六趣九幽皆解脫
　瑞氣氤氲乘寶輦　祥光晃耀降瑶壇
　我今皈命禮嶽神　三界十方咸利益
是時天尊說是偈已各各稽首皈依頂禮
東嶽大生天齊仁元聖帝
四嶽四天聖帝岱嶽文武公卿
東嶽正宫淑明坤德皇后
東嶽上卿司命鎮國真君
東嶽上殿太子炳靈仁惠王尊神
東嶽泰山天仙玉女碧霞元君

東嶽掌增福略福之神
東嶽子孫安監生衛房聖母元君
江東忠祐崇惠之神
嶽府太尉朱將軍都副統兵元帥
嶽庭七十五司𡨋官朝斑官典
爾時
元始天尊重白諸天帝真曰衆生旣懇皈依
過咎盡誠懴悔一切有情均沾利益是四真
人俯蒙開示而獻頌曰
　　蒼帝五嶽尊　　長養育群靈

　　司權七十二　　萬物賴生成
　　中界爲帝主　　統領衆仙真
　　能消一切罪　　存殁盡沾恩
獻是頌畢惟見法雲縹緲駕返丹霄諸天仙
衆莫不歡喜踊躍稽首頂禮而退信受奉行



元始天尊說東嶽化身濟生度死拔罪解寃
保命玄範誥咒妙經終
