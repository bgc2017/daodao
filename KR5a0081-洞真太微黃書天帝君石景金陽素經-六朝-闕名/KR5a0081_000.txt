








洞眞太微黄書天帝君石景金陽素經張三
　　　太帝招䰟衆文
金陽素經曰夫欲長生神仙冝知胎息之道
是求生之寳也還年返白延壽不老常以夜
半之後生氣之時正平坐東向㝠目閉氣氣
極則止常能爲之百病萬害不干羣精魍魎
莫敢犯試矣
至平旦日初出時輒正向之微以鼻取日精
服之須移時則止令人有少童之容面有華
色永無皺斑也

服氣令人不飢服日精之法令人不老閉氣
胎息長年無極常存兆二十四神令兆無病
病竊呼神名祝之須㬰之頓愈也
金陽經曰常念心中出赤氣上行通喉嚨以
意閉之於泥丸爲之不止三尸自去長生乆
視司命刻名著不死之紫籙也
子欲升龍入斗常服九臺符則與太一相見
不知服九臺符則天門閉不開也服之萬神
天仙皆来降子之室白日飛登太微之宫可
總制仙官也

太微天帝曰上清石景之符十八首及太帝
招䰟一篇上清之祕文本出乎上清之瓊閣
後封乎崐崘之山金堂玉户之内萬年一開
昔太微天帝君受之於玄圃仙伯遂得飛行
上清是錫天帝之位也適意所欲朝禮金闕
䇿御雲龍矣諸欲學道者不得此符必不成
也徒勞於山藪不免卒敗於魔試欲服之者
以雌黄墨書符勿以丹書之也以紙書燒服
之亦可作尺二梧桐外内皆有字必疾升天
勿妄泄非賢不傳奉而述之制總羣精呼隂

召陽所欲立至泄漏不遵科約殃及七世可
不愼哉可不愼哉
服東嶽之符則神文開出上清雲輿迎子逆
知萬事五嶽同法先東嶽以次服之及十八
謁符印文具寫之紫素先存置筒中以正月
奏之夕山常以奏畢置大石間莫令人知也
子以黄土七升作泥泥上竟因祝之曰
戴佩太微石景黄文今謹寫一通以還仙君
使我登虚運無駕雲仙靈侍衞與眞爲羣畢
五嶽悉如此法則名山石室神仙之文爲子

露出神芝竒草自然而見也
子欲作金陽其印具燒文子服印俱燒而吞
之忽然自與神通服印之法以墨書之吞一
印隨爲程以印封符其相成子服符常先食
服之符入當寒熱視益明須㬰之間當有白
衣玉童或是書生服正立子前勿驚也須㬰
自消去矣當存之三十日子身自然輕舉上
士能騰入清虚游宴上清中士能舉形百丈
下士十丈
子服十八符皆見印衣人也是子誠篤衞符

玉童玉女見兆眞形也欲服符先絶五葷血
食房室勿履汚穢百日乃幽居無人之室勿
與俗人諠譁共處則其道成也
子服石景金陽符者尤禁汚慢惡行當修身
念道齋靜精專爲先兆能修此道可以升仙
與天眞相友得與衆仙交通則訶召神靈降
致金丹芝草也坐𦤺行廚龍車羽蓋靈童玉
女天下衆精皆來走使無問不知無求不得
天地别符可以辟兵萬里天下賊人有謀之
者反受其殃有舉五兵向之者皆還自傷亦

可封亦可燒服亦可著竹杖中以尺二筒書
符素長九寸廣四寸置符筒中以繫臂男左
女右祕之祕之自非録名太極玉簡之子不
得與相遇得帶之者浮遊四方厭伏萬灾世
人佩之享福延年子孫繁昌道士得之飛行
上清有之者降福修之者升虚也
子欲升入太微當服無上靈符則入太一元
皇中矣子欲朝禮天帝上紫宫當服太上靈
符
子欲見太上道君當服明堂符

子欲入五嶽令其山大神及諸仙人皆來侍
衞者當各服其嶽符也
子欲入元關中當服元先符即見元先君矣
子欲服從仙官見百二十神者當服萬神符
即見諸仙君矣
子欲降見太清九神人當服天門符即見太
清君矣
子欲上天入淵飛行八素縱横隱匿唯意所
之當服太微天帝石景别符則天地鬼神不
拘留子也

九
臺
符

　舉仙人之印奉神靈之印可以御蜚之印

太
上
靈
符

　斗衡之印元皇之印萬神之印

無
上
靈
符
　天地神丹印九皇之印萬仙之印
萬
神
符

　可以入天門印萬神不忤印與仙同印

上
謁
道
君
符
　眞人斗門之印無敢問之印馳入太清印

(太/一)
(來/使)
(萬/神)

(符)
　驅斗宫印萬神避之印受爵之印

元
先
符

　元先之印乗龍升仙印發太清印
明
堂
符

　雲車之印倉元皇之印乗龍之印

開
天
門
符
　陽光之印斗君之印天迎之印
謁
上
皇
符
　天帝奉生印乾門以開印奉節之印

東
嶽
符

　萬神夾巳印百獸失炁印天使行威印

南
嶽
符

　制萬神印皆從已印千二百形印

謁
九
君
符
　使持稱官印使令之印衆同别印
西
嶽
符

　九迴君秩印神章所下印甚急之印

北
嶽
符

　黄老之印元先之印可令却邪印

中
嶽
符

　天火以行印寒温之印冬夏自然印

通
𥞫
室
符
　洞靈太一奉上之印八異以得之印幸不逆仙印
天
地
别
符
　元始萬神之印萬方受之印萬凶除之印

太微天帝君曰天門符者上來第四是也子
若修服之者先燒香於左右玉童玉女各四
十人衞之有經之者禮拜崇敬盛以黄錦之
藴勿令玉童玉女紏子之過也可不勗哉
受此文者用黄地錦四十尺黄金七兩臨授
師與弟子對齋七日或四日然後而盟告也
若帶此文及存服者皆以金陽石景之大祝
也
金陽經曰每存服帶佩之時叩齒三十六通
嚥液三十六過臨目而微祝曰

太微天帝紫宫靈尊玄空太眞爲帝之先其
道廣大其化自然眞理潜通流布無間精入
明堂保胎益䰟朱山再開奉迎靈元左釆日
華右掇月根流火萬丈金羅碧裙腰帶天録
首巾華冠賜某登虚飛行上清乞願升仙役
使萬神天靈地祇莫敢不臣萬向皆㑹福德
如山瓊響遐振惡魔滅煙






　右太帝招䰟符以雞鳴時北向燒香吞之
　以攝䰟神者也服符畢微祝曰
太帝燿明和攝䰟庭三䰟七𩲸鎭守故形神
安體全得以長生百疾消散五藏康寧使我
飛仙䇿駕雲軿赤子扶胥得氣之精覆我紫
蓋導從羣靈畢叩齒三通咽液三過服符之
後心中常當存祝此法具百神不相失之訣
祕而行之
