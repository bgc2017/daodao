








上清黄庭養神經典五
道言昔於蘂珠宫中聽聞黄庭妙義大道琴
心靈篇内固變化之道人之受生分靈道氣
含和陰陽逐戀聲色爲滋味所惑爲奢淫所
誘亡失正念虛度壯年焉知動靜出處當依
教修習履歷妙行以輔養其神則身安靜萬
灾不干邪魔不撓存思念道遠離惡道將來
出入當呼今日日神姓名字某某送我去來
如是呼之乃行其道直日神與人同行神道
衆惡不干能却百鬼千年萬歲不逢惡毒又

奏表上謁貴人皆書符持懷中三呼直日之
神與我同行疾病家死生家置符於懷中遇
陰日右畔陽日左邊若入山林避難者三叩
齒呼直日神並呼甲申神山中鬼魅狼虎之
類盡皆迸走若辟除惡神鬼者書六甲六乙
符持行並呼甲寅神鬼皆散走若入軍陣辟
兵即書六丙六丁符並呼其神姓名仍呼甲
午神名兵刃不傷若欲辟火者書六壬六癸
符並呼其神又呼甲子神姓名字云與我同
行即不被燒爇若欲避水難者書六戊六己

符並呼甲戌神即免水溺若官司口舌書六
庚六辛符並呼其神姓名又呼甲辰神官符
口舌相向悉皆和解已上所言書符帶之秘
之勿傳假令甲子神姓王字文卿王是姓文
卿是字至癸亥佗皆放此從神計八百七人
每日有一神當直人能每日清旦三叩齒誦
直日之神名云某君爲直日與我俱行使我
所在咸亨利貞又能每日三叩齒誦本命神
所求如意又毎日所須食之物宜與本命神
喫尤加福壽更能於本命日與本命神作大

福利吉慶尤甚某乙左青龍孟章甲寅右白
虎監兵甲申頭上朱雀靈光甲午足下玄武
執明甲子月爲貴人入中央
右此一首常宻念之令熟勿令出聲不要他
人知若有官司或有殃害之氣軍陣險難之
處及入他國未習水土或遇疫病晨日數數
存念之心或入孝家臨尸見䘮亦入其門一
步誦一遍叩齒三下當誦三徧此我法也來
日平覺便念四海神名
東海神名阿明

西海神名咒良
南海神名巨乘
北海神名愚强
四海大神辟百鬼蕩凶灾急急如律令







黄庭内景秘要六甲縁身經曰若人卒得疾
病及癕臃惡氣非尸百毒惡夢之屬使閉氣
闇誦甲午至戊戌止留氣在上斗上斗中者
在兩乳間也閉氣闇誦甲午至戊戌十遍然
後吐氣又閉氣闇誦甲子至戊辰十遍然後
留氣在下斗下斗中者臍中也亦闇誦十遍
然後吐氣以治萬病悉能立愈若人身四肢
卒有病苦之處亦呼所痛處神名滿三即差
更不過呼三以朱書直符於痛處並吞之又
呼直日神名言某護我與我同行但以此法

療病病無不愈者天師曰吾行此符及自服
者先須清潔直心無曲即符有驗若欺誑諂
謬欲以吾法貨覓他人資財而求名利如此
之流令受凶殃亦令前人病不得除愈寔猶
斯也莫以吾法行求世財莫授與諂佞之人
吾道有聖切莫妄傳閉在緘藏結舌莫泄傳
得其人令道清明傳非其人令道不清傳得
其人受其福傳非其人的受殃可傳當傳不
可傳切止可傳不傳名曰遏寳不堪與傳而
傳名曰泄寳遏寳泄寳令人不終

老君曰秘之勿妄傳凡須齋戒潔凈先造一
屋設坐之所便就齋六十日當服符宿沐浴
與棗十枚作神湯飲之勿食平坐靜思神鷄
鳴時取井華水一杯清旦面東先叩齒咒曰
某好樂道法謹服神符願感神靈甲子王文
卿從官十八人咒訖再拜以水吞符當審定
直日之神勿令差錯可以癸亥日服甲子符
甲子日服乙丑符亦兼呼直日神寅日以去
各服直日符盡當直神或聞直神聲不得驚
怖即見直神便祭用酒棗香果若服符盡六

十而即見者便當祭之若與神得語不復煩
祭大祭法用正月七日所用如上所說但加
青繒一丈五寸耳祭訖以青爲上衣欲祭齋
法唯忌犯色及食臭惡之物其餘同福頥戲
一身爾初見神祭法鋪席一領位坐西向用
盞六十隻着席上爲六行棗六枚酌酒向東
咒曰謹請六甲之君今奉甘棗美酒願饗膳
食須見神坐乃拜初祭要當棗着授人及救
病祭如上法訖咒曰水火金木士皆還其方
老君曰心中有神三名一靈朱君二靈明君

三靈黄君常思念逐日三稱名行坐相隨擁
護可度厄年平旦先灌漱訖誦此咒
泥丸玄華保精長存左爲隱日右爲月根六
合精煉百神受恩
每欲食時先咒曰
百穀入胃與神合氣填補血液尸邪亡墜飛
登金闕長生天地役使六丁靈童奉衞急急
如律令
右叩齒誦七遍咽液三徧宻念之凡人本命
日以隨年錢米布施貧下增福益年凡人一

切穢污忌向北方凡人五月十六日大忌陰
陽交會凡人小大便忌向三光之大惡禍之
黄庭經六甲神符治病拘魂制魄内祕天文
甲子旬玉女名月光上紫衣下黄衣甲子旬
神將天蓬吏陰阿君天一子也今日與天蓬
六甲同心敢有當者滅蓬不禁
甲戌旬玉女名登姑上絳下紫衣甲戌旬神
將天内吏張不臨天一子也今日與天内六
己同心敢有當者滅内不禁
甲申旬玉女名開明上白下紅衣甲申旬神

將天衝吏程子恩天一子也今日與天衝六
庚同心敢有當者滅衝不禁
甲午旬玉女名漢英上紫下白衣甲午旬神
將天輔吏杜徐君天一子也今日與天輔六
辛同心敢有當者滅輔不禁
甲辰旬玉女名嬰臺上黄下青衣甲辰旬神
將天禽吏公孫大君天一子也今日與天禽
六丁同心敢有當者滅禽不禁
甲寅旬玉女名登赴上絳下紅衣甲寅旬神
將天心吏徐君望天一子也今日與天心六

戊同心敢有當者滅心不禁神符六甲旬玉
女六人六丁玉女六人旬吏六人符吏六人
已上玉女旬吏二十四人
甲子旬玉女從神一百三十九人
甲戌旬玉女從神一百三十五人
甲申旬玉女從神一百三十一人
甲午旬玉女從神一百三十一人
甲辰旬玉女從神一百三十五人
甲寅旬玉女從神一百三十五人
六甲獸士十二人

六甲旬將玉女旬吏符神合九百六十六人




子獸士鼠頭人身持鑲黑衣





丑獸士牛頭人身持𨥨黄衣




寅獸士虎頭人身持戟青衣





卯獸士兎頭人身持戟青衣




辰獸士龍頭人身持戟黄衣





巳獸士蛇頭人身持戟赤衣




午獸士馬頭人身持戟赤衣





未獸士羊頭人身執戟黄衣




申獸士猴頭人身執戟白衣





酉獸士鷄頭人身持弩白衣




戌獸士狗頭人身持弩黄衣





亥獸士猪頭人身持鑲黑衣
已上符並用朱書
六甲三金五龍六石室九百六十卷以此卷
爲訣知者度世立致行厨萬邪不干神無敢
當所以行攻破房廟收鬼治邪救療百病服
六甲神符役使萬靈不得危人自安念行仁
義消灾度厄必獲仙道與天相畢不入汙穢
爲上若臨䘮産之家服解穢符解之

太上黄庭養神經
