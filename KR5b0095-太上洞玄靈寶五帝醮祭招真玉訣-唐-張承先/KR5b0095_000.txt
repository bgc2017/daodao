








太上洞玄靈寳五帝醮祭招眞玉訣
道言靈寳赤書五篇眞文篇鎭一方皆元始
自然之書五老與五帝侍衛五方靈官紀録
禁限一年三開衆仙度眞玄科舊典上宫諸
眞人及五嶽神仙三年一奉靈寳五帝靈官
散花燃燈香湯甘果上獻天眞以存靈氣後
學常能爾者則靈寳五帝感乎精誠五方靈
官當之喜欣凡禮無濃薄意從中來苟有至
情人神感焉故書其品戒祕而修行
舊典降致靈寳五帝靈官法以春用甲寅乙

卯夏用丁巳丙午季用戊辰戊戍已未已丑
秋用庚申辛酉冬用癸亥壬子建王之日於
靈嶽作髙壇四方欄纂束西南北王上用五
門安五榜也(榜依别文在/大盟儀中)
安五門畢當四面安障勿今當風使火光氣
亂毎今火氣宻勿令廣照使靈氣散也敷一
五尺淨席随節安之(春則向/東方也)
每以名香淨茶棗湯鮮果潔淨法座隨豐珍
之宜用淨杯十一枚杓今新好柈三枚皆今
精潔二柈各盛五杯其一柈盛一杯一柈在

五杯柈者下流比五香火相次於柈前果亦
三柈如之餘湯即别器請著前列南和丹繒
五尺(絳紋/繒也)於案上清靈寳五篇眞文五符割
碧林之帛五尺(青紋/繒也)覆眞文符上安著座後
令符處丹青中以爲落髪噏血之盟也(青以/代髪)
(丹代唅血之盟誓眞人不/傷神禎德故以代之也)
香用五種雜和之香爐每今新好相連安之
束帶跪請毎令徐聲下氣天眞宻感而降當
朱書白銀剌上六枚
　　　次請五帝衆仙靈官安五香火之下

東方九氣青天安寳華林青靈始老君蒼帝
君九氣天君太上眞王青腰玉女東郷諸靈
官某帝眞人某甲再拜五香稽首奉請(降青/華元)
(陽/門)
南方三氣丹天梵寳昌陽丹靈眞老君赤帝
君朱丹三氣天君元氣丈人朱宫太丹玉女
南郷詣靈官某帝眞人某甲再拜五香稽首
奉請(降洞陽/太光門)
中央元洞太帝之天玉寳元靈元老君黄帝
君太帝眞人子丹黄庭戊己天倉玉女中黄

太帝官君某帝眞人某甲再拜五香稽首奉
請(降兀黄髙/晨門)
西方七氣之天七寳金門皓靈皇老君白帝
君明石七氣天君太上白素玉女西郷諸靈
官某帝眞人某甲再拜五香稽首奉請(降通/隂全)
(開/門)
北方五氣玄天洞隂朔單鬰絶五靈玄老君
黒帝君玄滋五氣天君太上靈君夜无玉女
北郷諸靈官某帝眞人某甲再拜五香稽首
奉請(降陰生/廣靈門)

九天衆靈五嶽靈山眞人江河四瀆三官九
府諸靈官地仙玉女五嶽飛仙神仙諸仙官
君某帝眞人某甲再拜五香稽首奉請(降元/黄髙)
(晨/門)
朱書五簡安五香火下讀簡畢便請一帝再
拜下簡以次如法後一簡今在中央之右送
天官都畢埋著中方此玄都舊典不得儀式
則天眞不降誤兆被殃也
安簡畢調聲自陳某月某朔某日甲子某州
郡縣郷里某帝先生某甲年如干嵗以某年

月某日從某嶽先生眞人受
太上靈寳五老眞文自然赤書五篇符命謹
依大道玄都舊典科法清齋沐浴香薰神室
奉請五帝君五帝靈官眞人神仙玉女謹以
名香棗湯甘果表於丹心潔整身神伺迎上
皇天尊請遣五體眞官三䰟七魄三宫眞人
上到九天之宫三天之宫五外之郷青芽之
天朱丹之天太帝之天中黄之天明石之天
玄滋之天八方五帝眞人之庭通宣所啓執
齋奉禮虚心注仰願廻靈駕暫降某郡縣郷

里中臨映丹誠降五符之眞歆饗微禮薄饌
畢再拜伏地良久乃起長跪取東方簡讀文
畢下簡故處重請上神奉降東方靈威仰蒼
帝君青芽九氣天君太上眞王青腰玉女東
郷諸靈官
次讀南方簡如上法奉降南方赤熛弩赤帝
君朱丹三氣天君元氣丈人朱宫太丹玉女
南郷諸靈官
次讀中央簡如上法奉降中央合樞紐黄帝
君太帝眞人子丹黃庭戊己天倉玉女中黄

太帝官君
次讀西方簡如上法奉降西方矅魄寳白帝
君明石七氣天君太上白素玉女西郷諸靈
官
次讀北方簡如上法奉降北方隱俠局黑帝
君玄滋五氣天君太上靈君夜光玉女北郷
諸靈官
次讀衆靈簡如上法奉降九天衆靈五嶽靈
山眞人江河四瀆三官九府諸靈官地仙玉
女五嶽飛仙神仙諸仙官君

　(右請五帝東眞六位合十二拜)
奉請天眞畢五過上湯炷香而自陳啓某以
有幸宿世因縁九天之劫轉及某身遭遇明
運道法流行得以穢身參染靈文五篇赤書
五符寳經自叨竊以來尊仰上眞心希神仙
而精誠淺薄未能感靈常恐罪身沉頓囂穢
淪沒九衆天慈廣大展其效心守誠信向長
齋思神念善脩生志度無窮而精誠淺狹未
能自宣靈文深與天尊遐邈未敢自聞今上
吉良日整身清齋告祭五靈五老五帝諸君

丈人上勞神光至眞天尊曲降卑賤誠慚誠
懼不敢自寧不勝天光遐照無細縁兹上陳
其承先師舊典以丹青告誓盟約閉口奉修
不敢泄漏五入乃宣以定神契五帝䦕聞乞
眞符經圖神靈侍衛營護某身登山渉嶺出
入林磵所求所向皆得如心金石開通神明
契接萬願咸從採芝採藥不得隱藏山精伏
匿邪試不干虎狼毒螫今不加身玉女神童
給使東西五帝靈氣降入其形安鎭五腑内
外聦明心開意通逆知吉凶三尸消滅九蟲

不生身有竒毛早得神仙惟蒙至尊大帝直
垂慈思下流衆庶賜如所陳不勝洪澤輒自
効勤(臣)某誠惶誠恐稽首再拜
又三過上湯上酒伏地若私有所陳目適意
啓乙啓願畢上勞東方靈威仰蒼啼君青芽
九氣天君太上眞王青腰玉女東郷諸靈官
各還神房便散香再拜
次上勞南方赤熛弩赤帝君朱丹三氣天君
元氯大人朱宫太丹玉女南郷諸靈官各還
神房便敬香再拜

次上勞中央舍樞紐黃帝君太帝眞人子丹
黃庭戊己天倉玉女中黄太帝官君各還神
房便散香再拜
次上勞西方矅魄寳白帝君明石七氣天君
太上白素玉女西鄉諸靈官各還神房便散
香再拜
次上勞北方隠俠局黒帝君玄滋五氣天君
太上靈君夜光玉女北郷諸靈官各還神房
便散香再拜
次上勞九天衆靈五嶽靈山眞人江河四瀆

三官九府諸靈官地仙玉女五嶽飛仙神仙
諸仙宫君各還神房便散香再拜
奉禮醮祭法事都畢取簡随方埋著五門下
衆眞簡埋中央門下
　(右三年一㸃九年三醮都止)
道士張承先曰受靈寳五老赤書二籙杖䇿
之日冝即依法祭醮以招天眞幽映感降在
乎精誠後則三年一請祈于必通今撰出立
成以爲常儀至學之士勿虧之矣
太上洞玄靈寳五帝醮祭招眞玉訣
