








黃籙五老悼亡儀
　　　法事如式
伏以混元未判包一氣以爲先太極旣分配
三才而五立由是三生萬物五極居中位設
五方數分五炁天有五星而列照地有五嶽
以攸司縱横而布九宫之圖生成而現兩儀
之像惟五老以定位與一炁以同生仰奉三
清垂慈萬劫救度羣品濟拔亡魂敬者生天
聞者滅罪今辰某資薦亡過某早罹五濁之
境未明五藴之空耳聞五音舌貪五味眼觀

五色而不期惑亂身躭五慾而自取昏迷豈
知五行之數終仍隨五苦之惡趣今則舉揚
睿號宣演祕文似影逐形隨方懴悔仰慿法
衆同心慈悲奉爲亡人䖍誠懴悔
　　　舉按人各恭敬
　　　吟偈
普獻無邊聖香煙散十方諸天無量聖
日月斗星辰玄師經籙祖天府衆髙眞
願垂大慈力超度此亡魂
普獻無邊聖香煙透冥關鄷都岱嶽府

考較罪魂司幽牢遍諸獄地府衆威靈
願垂大慈力超度此亡靈
普獻無邊聖香煙散扶桑江河淮濟海
雷電雨龍神十洲三㠀谷水府衆眞仙
願垂大慈力超度此亡靈
　　　舉志心皈命禮
　　　東方青靈始老九炁天君
　志心皈命東方主安寳華林大慈尊
　青陽木德發生香角亢氐房標本位
　青華宫内瞻慈相色界諸天仰至尊

　寳光童子捧符來耀景靈幡拔衆苦
　懴悔亡人眼根罪風雷地獄盡消除
　鑊湯爐炭化成灰神識不經斯苦地
　青天魔王爲保舉皇笳天上恣遨遊
　焚香仰啓大慈尊引領亡人生樂國
　　　舉志心皈命禮
　　　南方丹靈眞老三炁天君
　志心歸命南方主梵寳昌陽大慈尊
　未明火德耀丹罡井鬼柳星標本位
　丹靈宫内瞻慈相無色諸天仰至尊

　丹靈童子捧符來華景靈幡㧞衆苦
　懴悔亡人舌根罪銅柱地獄盡消除
　鎔銅吞火變醍醐神識不經斯苦地
　赤天魔王爲保舉浮容天上任逍遥
　焚香仰啓大慈尊引領亡魂生快樂
　　　舉志心皈命禮
　　　西方皓靈素老七炁天君
　志心皈命西方主七寳金門大慈尊
　皓靈白帝太隂君胃昴觜參標本位
　素皇宫裏瞻慈相四種旻天仰至尊

　定光童子捧符來玉葉靈旙消衆苦
　懴悔亡人鼻根罪金剛地獄盡消除
　鋒刀屠割不傷身神識不經斯苦地
　日天魔王爲保舉常融天上恣遨遊
　焚香仰啓大慈尊引領亡人生淨境
　　　舉志心皈命禮
　　　北方黒靈玄元五炁天君
　志心歸命北方主洞隂朔單大慈尊
　黒靈水帝五靈君室壁虚危標本位
　五靈宫裏瞻慈相六欲諸天仰至尊

　開明童子捧符來定水靈旙㧞衆苦
　懴悔亡人耳根罪溟汵地獄悉消除
　寒氷自覺暖煙生神識不經斯苦地
　黑天魔王爲保舉元明天上恣躋攀
　災香仰啓大慈尊願引亡人生仙界
　　　舉志心皈命禮
　　　中央黃靈皇老一炁天君
　志心歸命中央主黃靈皇老大慈尊
　黃中理炁表方維土宿地睺居正位
　玉虛上帝慈光照洞神天尊救苦來

　妙光童子奉命至舞鶴靈旙㧞罪苦
　懴悔亡人身業罪普掠地獄盡消除
　力山劒樹化騫林神識不經斯苦地
　黃天魔王爲保舉大羅天上恣遨遊
　焚香仰啓大慈尊願度亡人生樂國
　　　舉志心稽首禮
　　　無上正眞三寳天尊
　　　志心懴悔
身口意三業罪无量亦无邊今對大慈尊一
心陳懴悔

貪嗔癡愚罪无量亦无邊今對大慈尊一心
陳懴悔
殺害邪淫罪无量亦无邊今對大慈尊一心
陳懴悔
向來宣陳懴悔萬罪消除奉爲亡靈皈依
三寳
　　　志心歸依
无上道大羅元始尊奉爲此亡靈(衆和)往生
神仙界
　　　舉志心歸依

无上經龍章鳯篆丈奉爲此亡靈(衆和)往生
神仙界
　　　舉志心歸依
无上師玄中大法師奉爲此亡靈(衆和)往生
神仙界
　　　舉志心歸依
三寳巳回此妙良因七祖及九玄(衆和)同生
極樂國
　　　舉志心歸依
三寳巳回此妙良因五道與三塗(衆和)同生

極樂國
　　　舉向來
向來稱揚五方五老並巳周圎奉爲亡靈往
生天界伏願清魂不昧淨魄昭然落罪籍於
黑編注生名於丹簡達初心於淸靜悟本性
以逍遥乘彼碧霞渉諸妙域脫死因於九地
證生理於三天鶴駕雲車入大羅之法會寳
旙絳節登浪苑之仙階亡者生天見存獲福
上窮圎極下及方隅有識無情同登道岸




黄籙五老悼亡儀







