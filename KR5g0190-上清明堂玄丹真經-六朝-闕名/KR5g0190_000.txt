








上清明堂玄丹眞經旣七
守寸左絳臺青房大神正心字初方右黄闕紫
房大神平靜字法王形如嬰兒衣亦如其房色
手執流金火鈴兆欲卧時及存思時先存二大
神形色相狀乃三呼其名字乃微祝曰紫户青
房有二大神手把流鈴身生風雲俠衛眞道不
聽外前使我思感通利靈關出入利貞上登九
門即見九眞太上之尊畢乃思三一明堂左明
童眞君玄陽字少青中明鏡神君名招精字四
明右明女眞官名微陰字少元形如嬰兒並著

緑錦衣腰帶四赤玉鈴口𠾑赤玉鏡對坐俱向
外面或相向此明堂之道也

黄衣皂褖








若道士恐畏存三神使鳴玉鈴今聲聞太極使
口吐玉鏡赤光騰爍萬丈存之畢因三呼三君
名字叩齒九通則千妖伏息萬鬼滅形也
若道士飢渴存三神呼其名字神乃口吐赤氣
灌己口乃吸而咽之須臾自飽也
若道士夜行闇不見路存呼三神乃使神口各
出火光照我前須臾明朗也
若遇凶惡厄難刀兵之處至存呼三神振玉鈴
聲滿六合之内凶惡等不復生害也
若求長生及欲遣疾病當正心安卧存呼三君

三君即向外長跪口吐赤氣使灌己身口中唯
多咽之赤光繞身都徧變成火因燒身身與火
融合洞然良久盡爲煨燼又存四王氣發風散
之已然後集神開目如此頻爲之即顔如童女
乃久視之基成矣
洞房宫左无英公子中黄老君右白元君此飛
眞之道有經在金華經中
丹田宫上元眞一帝君及二卿三人共居之此
地眞乘雲輿控龍鹿之道也别有經
流珠宫此太極公卿司命所行之道也三百年

滿用珠帛盟誓乃傳之
前三宫經求神仙爲眞人之道行於世但骨
相挺命世上有眞名合遭值者
太極帝君有告可與乃與之
玉帝宫玉清神母姓廉名衘字荒彦著玄黄素
靈之綬頭七稱朱玉髻冠无極進賢之冠
天庭宫上精眞女姓厥名回字弼𩔗著青寳
神光錦繡霜羅九色之綬頭玉寳飛雲髻冠玄
黄進賢之冠
極眞宫太極帝妃姓玄名虚生字伯无著玄羅

流光五色鳳文之綬頭七寳玄文髻冠无極
進賢之冠
太皇宫太上君后姓遷名含孩字合延生著
七寳飛精玄光雲錦霜羅九色之綬頭九玄
玉精頽雲髻冠玄黄无極三寳玉冠
此四宫經雌眞一傳己成仙求眞之道也
道高於雄眞一也始學者宫中皆空不可
參聞其要素靈有重禁
玄丹宫太一眞君姓厥名䂓英字化玄形如
始生嬰兒坐金牀玉帳之中著紫繡錦衣腰

帶流火之鈴左手把北斗七星右手把北辰
之綱獨正坐丹玄宫
若道士存思三一畢當存呼上清中黄太一
眞君求長生久視之事從太一宫寢息飲太
一君口中所吐清氣五十過乃咽液五十過
畢微祝曰
太一眞皇中黄紫君厥諱規英字曰化玄金
牀玉帳紫繡錦裙腰帶火鈴斬邪滅奸手把
星精頂生日眞正坐吐氣使我咽吞與我共
語同晏玄丹鍊濯七魄和柔三魂神靈奉衛

使我飛仙五藏自生還白童顔受書上清司
命帝君所願所欲百福唯親畢行之一十四
年與太一同到七元之綱一十八年詣上清
受書佩符役使玉童玉女一十八人可每名
修之亦可專修此道不必須守三一也
太上太極帝君眞符寳章太微天帝君傳受
金闕帝君












右太極帝君眞符上元六符中元五符下元
五符太上召三一守形之法立春春分立夏

夏至立秋秋分立冬冬至始日朱書平旦向
王服一符以次十六日竟服十六符也後八
節一如上法服之悉向王再拜呪曰
上元一眞守固泥丸中元一眞安神絳宫下
元一眞衛我命門三元齊景保命長存招靈
致氣坐降自然變形鍊體骨化成仙毛飛羽
羅騰翔帝晨
又朱書符盛以錦囊佩於頭上勿履污穢服
符五年得與眞人相見九年通靈徹視坐在
立亡役使六甲天給玉童玉女各一十二人

乘雲駕龍遊宴玉宫守一之法皇天上清金
闕帝君眞書之首篇高上之玉道神仙之津塗
衆眞之妙訣子能守一一亦守子子能見一
一亦見子一須身而立身須一而生念念思
之寤寐不釋即長生可望也




上清明堂玄丹眞經











