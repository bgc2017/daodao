





<md:KR5a0094_HFL_000-001a>
重刋道藏輯要
元始<md:KR5a0094_HFL_000-001b><md:KR5a0094_HFL_000-002a>无量度人上品經法卷之一<md:KR5a0094_HFL_001-000b>
　　　　　　　太上三五都功職籙弟子陳椿榮集注
　萬聖尊崇眾眞欽仰无上可上玄之又玄洞玄靈寶是品秩
　之名無量度人卽一卷之目諸經所宗故曰上品功用微妙
　是爲妙經
　　敘玄章
道言(酉文)
　上淸玉晨大道君靈寶天尊之言也道君序經故以道言爲
　首玄師曰凡有道言皆<md:KR5a0094_HFL_001-001a>玉晨大道君自序非二章之首

昔於始靑天中
　始靑天玉隆騰勝天也
碧落空歌(卯文)大浮𥠖土(離文)
　浮𥠖玉隆天帝内諱也
受元始度人无量上品
　玉晨大道君爲靈寶教主乃元始天尊之弟子太微天帝君
　之師也受靈寶上品度人之道
　　啟運章<md:KR5a0094_HFL_001-001b>
元始天尊
　註元始天尊是虛皇之應號也從眞起應則曰證修妙思幽

　源乃自性獨有洞神經曰妙象無形應感有體眞精之炁化
　成姿容
當說是經周廻十過以召十方
　元始天尊爲道法宗主當此劫運開圖出教說法傳經先周
　召十方天眞然後登座法曰元始天尊元自己元神一身之
　主也
　　眞應章<md:KR5a0094_HFL_001-002a>
始當詣座(子至午文挑)
　座者空玄之座言方始當詣其座
天眞大神(上淸文)

　上元至眞九品之眞
　御註是出三界無修證无位業之高眞
上聖高尊(玉淸文)
　中元聖尊九品之聖
　御註是有修證有位業之上聖
妙行眞人(太淸文)
　下元仙眞九品眞人<md:KR5a0094_HFL_001-002b>
　御註是无爲无作之眞人皆在玉淸之境出離三界之天也
　此三號天眞比一身則屬上部八景神炁
無鞅數眾乘空而來飛雲丹霄綠輿瓊輪羽蓋垂蔭流精玉光

(亥文)
　流精玉光是九色圓象又曰日月炁天之靈寶也可以採鍊
　餌之成眞
五色鬱勃(酉文)洞煥太空
　定極章　(定觀法　大洞境界)
七日七夜諸天日月星宿璇璣玉𢖍一時停<md:KR5a0094_HFL_001-003a>輪
　玄師曰旣言日月停輪何以分其七日七夜之數乃天尊妙
　用神通化機運感之所致此之微妙聖應天尊外化日月不
　行星宿不運璇璣玉𢖍一時停輪不顯晝夜其實内運主宰
　功用未嘗暫停故玉晨明七日七夜之數又非人世七日七

　夜之比以内言之大定神光湛然見玉淸境有七日七夜之
　功也日月停輪二目不瞬也卽非冥目亦非内視亦非臨目
　是七日七夜久<md:KR5a0094_HFL_001-003b>視停其目瞬照明三部内外洞然其一身炁
　血朝運於百節經絡陰陽營衞皆係於三部脉息其息乃人
　之一身璇璣玉衡也四至爲璇璣三部爲玉𢖍旣是璇璣不
　運日月駐景星宿停輪四至不至則三部不息一身炁血俱
　不運轉
　御註兀然泰定與神炁合也<md:KR5a0094_HFL_001-004a>






　大定


　神光




　　四星爲璇璣   三星爲玉𢖍

璇璣玉𢖍之圖
　　一吸二至　　　　　　 一呼一吸四至共得六寸
　　一呼二至　　　　　　 一呼二至一吸二至各得三寸
　　　　　　　　　　    一至得十五分經緯天地縱橫
　　　　　　　　　　    十五故
　　　　　　　　　　     上帝付黃帝河圖也




　靈寶内象丹旨曰人之一炁往來者呼吸是也夫人一呼一
　吸而爲一息一息之間則分陰陽呼而明爲陽爲晝吸而晦
　爲陰<md:KR5a0094_HFL_001-004b>爲夜七竅之呼七日也七竅之吸七夜也天機不動神
　凝目住脉定心停故曰七日七夜日月星宿璇璣玉𢖍一時
　停輪也
神風靜默
　無吹噓出入之息
山海藏雲(子文)
　无蔽明妄想之業
天无浮翳

　淸明湛寂也
四炁朗淸(卯文)
　自然温凉寒燠也
一國地土<md:KR5a0094_HFL_001-005a>
　猶一身也
山川林木
　猶四肢百脉毛髮孔竅營衞骨節也
緬平一等无復高下士皆作碧玉无有異色
　入於道定之境湛然體性一身内外皆如碧玉无一毫之塵
　也

　玄師曰定觀七日不知晝夜觀心无心乃是眞元之心觀形
　无形乃識本始眞形心形都无自入无形之道此乃大定神
　光湛然見玉淸境有七日七夜之功也<md:KR5a0094_HFL_001-005b>
眾眞侍座(玉淸文)
　天尊以大法而感召十方天眞則隨感而咸集亦猶收神氣
　海藏息丹田則三萬六千神官自侍左右
　還元章
元始天尊玄坐空浮五色獅子之上(午文)
　玄師曰天尊空浮乃自已元神居玉淸宫玄坐者法身所御
　也獅子者元始威神也是五炁朝絳宫威神之妙化結成獅

　子天尊乘之下入丹田左靑右白前赤後黑中<md:KR5a0094_HFL_001-006a>黃故有五色
　獅子之象因成五行
說經一遍諸天大聖同時稱善是時一國男女聾病耳皆開聰
　天一生水也乃坎之炁孕於乾金諸天大聖同時稱善者萬
　神一時俱暢一國男女者法身陰陽二炁聾病者坎爲耳故
　屬之
　玄師曰至道言之迷音不知音外眞病耳不聽无聲大聰亦
　聾
　御註何謂之聾以耳无聽德之善故也一聞天尊說法則天
　耳開聰法音流響洞然<md:KR5a0094_HFL_001-006b>无礙也餘同此說

說經二遍盲者目明
　地二生火也乃離之炁孕於巽木離爲目目應心心昧於物
　暗而若盲依道而行心開意悟物莫能蔽邪
說經三遍喑者能言
　天三生木也乃震之炁孕於艮水艮爲山山高土厚水泉出
　焉
說經四遍跛痾積逮皆能起行
　地四生金也乃兌之炁孕於坤土起行者<md:KR5a0094_HFL_001-007a>乃植立之狀木性
　有焉
說經五遍久病痼疾一時復形

　天五生土也乃離寄戊而土炁孕於離也
說經六遍髮白返黑齒落更生
　天一生水以地六成之
說經七遍老者返壯少者皆强
　地二生火以天七成之
說經八遍婦人懷姙鳥獸含胎已生未生皆得生成
　天三生木以地八成之歸東處震爲砂乃<md:KR5a0094_HFL_001-007b>艮震合而木成於
　水砂者汞感鉛炁而結
說經九遍地藏發泄金玉露形
　地四生金以天九成之還西兌方爲金乃坤兌合而金成於

　土蓋汞歸土釜而成寶也
說經十遍枯骨更生皆起成人是時一國是男是女莫不傾心
皆受護度咸得長生
　天五生土以地十成之
　玄師曰天尊十遍說經五行生成之道先五行生數後五行
　成數十轉迴靈之道也<md:KR5a0094_HFL_001-008a>明其道則長生用其道則證此十瑞
　大功
　　重玄章
道言是時元始天尊
　覆述天尊周回說經以召十方之事重顯指其方所次序

說經一遍(震文)東方无極无量品至眞大神无鞅之眾浮空而
至
　太安堂鄉納善世界
說經二遍(離文)南方无極无量品至眞大神无鞅之眾浮空而
至<md:KR5a0094_HFL_001-008b>
　宛梨城境棄賢世界(一云宛梨一作宛利)
說經三遍(兌文)西方无極无量品至眞大神无鞅之眾浮空而
至
　福堂洲咸行世界
說經四遍(坎文)北方无極无量品至眞大神無鞅之眾浮空而

至
　鬱單野淸淨世界
說經五遍(艮文)東北无極无量品至眞大神无鞅之眾浮空而
至
　福集鄉長安世界<md:KR5a0094_HFL_001-009a>
說經六遍(巽文)東南无極无量品至眞大神無鞅之眾浮空而
至
　元福田用賢世界
說經七遍(坤文)西南无極无量品至眞大神无鞅之眾浮空而
至

　延福鄉仁靜世界
說經八遍(乾文)西北无極无量品至眞大神无鞅之眾浮空而
至
　福德野延賢世界
說經九遍(戌下亥上)上方无極无量品至眞大神<md:KR5a0094_HFL_001-009b>无鞅之眾浮空而
至
　諸天宫闕
說經十遍(辰上巳下)下方无極无量品至眞大神无鞅之眾浮空而
至
　洞淵九壘正行遊梵四音三十六宫大地官府北酆諸宫

十遍周竟十方无極天眞大神一時同至一國男女傾心歸仰
來者有如細雨密霧无鞅之眾迮國一半土皆偏陷非可禁止
於是
元始懸一寶珠(雙手掐玉淸文)大如黍米在空玄之<md:KR5a0094_HFL_001-010a>中去地五丈
　玄師曰天尊施玄妙大化懸一寶珠在空玄之中莫測所懸
　之系黍米者馨香五穀之長去地五丈者離於五欲五塵五
　聚五色五香五聲出五濁世在五行數外故能入空玄之妙
　薛幽棲註寶珠者喻道也亦同玄珠之義黍米者五穀之長
　爲生人之本言人之得經如命之資米五濁旣出自無眾患
　五行不用永離相刻自然長生久視得道成眞<md:KR5a0094_HFL_001-010b>

元始登引天眞大神上聖高尊妙行眞人十方无極至眞大神
无鞅數眾俱入寶珠之中天人仰看唯見勃勃從珠口中入旣
入珠口不知所在
　天眞上聖妙行至眞炁合道妙體合道眞故能隨天尊登引
　入空玄黍珠之中天人體未合眞不能同入仰看而已且下
　格小仙有芥子納須彌之妙懸壺天地之境何况大聖天尊
　敷宣大教示現神變也以至道言之一國者一身之比傾䧟
　者道有傾<md:KR5a0094_HFL_001-011a>迮未全一體難稱玄重之妙天人則萬神也天眞
　大神上聖高尊妙行眞人則三元之神也天尊則自己元神
　一身之主也以内景妙道言之乃玉淸寶珠神仙胎化之訣

國人廓散地還平正无復欹䧟
元始卽於寶珠之内說經都竟眾眞監度以授於我
　元始說經於寶珠之中眾聖俱入此時只度道君一人道君
　受得此經故云以授於<md:KR5a0094_HFL_001-011b>我我卽道君自稱也
當此之時喜慶難言法事粗悉諸天復位倏欻之間寂無遺響
是時天人遇值經法普得濟度全其本年无有中傷傾土歸仰
咸行善心不殺不害
　除身業罪
不嫉不妬
　除心業罪

不婬不盗
　除身業罪<md:KR5a0094_HFL_001-012a>
不貪不欲
　除心業罪
不憎不𡜍言無華綺口无惡聲
　復除心業罪也此十二大戒凡修誦此經先須受持
齊同慈愛異骨成親國安民豐欣樂太平
　　演梵章
經始出教一國以道預有至心宗奉禮敬皆得度世(雙手玉淸文至此放)
　　宣祕章<md:KR5a0094_HFL_001-012b>

道言元始天尊說經中所言並是諸天上帝内名隱韻之音亦
是魔王内諱百靈之隱名也非世之常辭
　　上聖章
上聖已成
　上聖洞合道妙功德已成
眞人通玄究微能悉其章誦之十過
　十遍爲一過百遍爲十過誦經當以十過爲法
諸天遙唱萬帝設禮河海靜默山嶽藏雲<md:KR5a0094_HFL_001-013a>
　无出入息也
日月停景

　目不瞬也
璇璣不行
　脉不息也此亦大定之法
羣魔束形鬼精滅爽(上淸文)
　玄師曰酆都六洞内外一十二宫魔王乃魔靈又曰羣魔此
　魔壞人善性附人惡事干試學人世有禽畜五行精物化爲
　鬼魔此輩分形異類神同於人又有外道妖魔<md:KR5a0094_HFL_001-013b>及精靈苦爽
　之鬼化天尊神仙眞人惑亂善人道士明詳勿失墜入此流
　中
迴尸起死白骨成人

　玄師曰眞人能通玄究微曉達經内大洞祕諱獲十品感應
　功德此眞人之格也
　　至學章
至學之士
　心堅於金石操烈於水火天地不能逾鬼神不能惑行人之
　所不能行以有若无此太極以下有仙名者<md:KR5a0094_HFL_001-014a>
誦之十過則五帝侍衞三界稽首魔精喪眼鬼妖滅爽(上淸文)濟
度垂死絕而得生
　玄師曰至人學士誦之獲六品功德
所以爾者學士穢炁未消體未洞眞召制十方(玉淸文)威未制天

政
　天政謂日月五星天文七政
德可伏御地祇束縛魔靈(玉淸文)但郤死而已不能更生
　學士骨體未眞穢炁仍在不能威制天象止獲三品功德此
　至士之格也<md:KR5a0094_HFL_001-014b>
　　勸道章
輕誦此章身則被殃
　不齋戒沐浴行香誦者獲被殃之罪
供養尊禮門戸興隆世世昌熾與善因緣萬災不干神明護門
(玉淸文)

供養尊禮獲五品善果
　　讃玄章
斯經尊妙獨步玉京度人无量爲萬道之宗巍巍大範德難可
勝
　　修誦章<md:KR5a0094_HFL_001-015a>
道言凡誦是經十過
　凡誦者則不限高下之格是能依法精心誦持十過者
諸天齊到億曾萬祖幽魂苦爽皆卽受度上昇朱宫格皆九年
　三元品戒朱陵度人之格有五等九年者中福之格大福則
　三年小福則二十四年

受化更生得爲貴人而好學至經功滿德就皆得神仙飛昇金
闕遊宴玉京也
　玄師曰師受有經之者不以修持止誦經<md:KR5a0094_HFL_001-015b>十過致此玄應此
　言自身功德果報度萬祖苦爽上昇朱宫依朱陵品格九年
　受化更生得爲貴人若夙靈通達不昧其本而能好學至經
　自身功德滿日飛昇上淸之天遊宴大羅玉京也此凡誦十
　過之格也
　　上學章
上學之士
　聞道勤行見法必學始終不替寒暑无虧此太淸九宫已下

　有仙名者
修誦是經<md:KR5a0094_HFL_001-016a>
　内修其道外誦是經
皆卽受度飛昇南宫
　玄師曰上學之士亦修亦誦不能度於萬祖止得自身受度
　此上士之格也
世人受誦
　世人者常途之人也非出羣之士
則延壽長年後皆得作尸解之道魂神暫滅不經地獄卽得返
形遊行太空

　詣師受經誦之止得延壽尸解此世人之格也從眞至此凡
　有五等則階級差殊也<md:KR5a0094_HFL_001-016b>
　　暢微章
此經微妙普度无窮一切天人莫不受慶无量之福生死蒙惠
　　效盟章
上天所寶不傳下世至士齎金寶效心盟天而傳輕泄漏慢殃
及九祖長役鬼官
　前以輕誦殃身後以輕泄殃及九祖
　玄師曰若輕泄易忽漏慢玄科妄泄非人不依年限而私傳
　或依年限而不齋或盟受漏祕禁使輕慢不信玄文皆入中

　科殃<md:KR5a0094_HFL_001-017a>及九祖長役鬼官者地府主役鬼之官也五嶽掃山酆
　都役隸山河疊治此鬼官役也又有驅雷役電天官役也擔
　沙負石地官役也漣汲溟波水官役也此三官徒役也
　　玄局章
侍經五帝玉童玉女各二十四人
　紅杏(震文)墨黑(坎文)磨眞(兌文)襪臘(離文)靈寶(中文掐定取五方炁吹)
營衞神文保護受經者身(中文剔訣)<md:KR5a0094_HFL_001-017b>
　東方九炁靑靈啟道童子靑靈玉女南方三炁丹靈啟道童
　子丹靈玉女西方七炁皓靈啟道童子皓靈玉女北方五炁
　玄靈啟道童子玄靈玉女中央一炁黃靈啟道童子黃靈玉

　女各二十四人此五方五老帝君各遣玉童玉女計二百四
　十人侍衞保護
　玄師曰此乃五行四季九宫二十四炁之神皆在身中
　　三元章<md:KR5a0094_HFL_001-018a>
道言正月長齋
齋者謂身无雜務心不外馳内外淸虛抱元守一終乎此月
　故曰長齋
誦詠是經
　誦則下聲而誦之詠則朗吟以詠聲
爲上世亡魂斷地逮役度上南宫

　玄師曰正月者上元天官會地水二官於上元紫微宫校諸
　功德名舉遷賞會之月宜度上世祖考亡魂斷諸三徒之役
七月長齋誦詠是經身得神仙諸天書名黃<md:KR5a0094_HFL_001-018b>籙白簡削死上生
　七月者中元地官會天水二官於中元陽臺宫校勘功過名
　慶生中會之月宜度己身諸天書名而得神仙也黃籙者天
　之金籙也白簡者死籍也所謂金籙上生名白簡削死字也
十月長齋誦詠是經爲國王帝主君臣父子安鎮國祚保天長
存世世不絕常爲人君安鎮其方民稱太平
　十月者下元水官會天地二官諸天諸地<md:KR5a0094_HFL_001-019a>諸水眞聖仙靈星
　宿宫曹鬼神主宰普校一切功過善惡於東極天之尾閭泄

　水之源淸冷府中名普校建生大會之月宜爲國祝安帝王
　聖祚及依法安鎭有災之方則民稱太平矣又法曰正月屬
　寅寅爲鬼道是以拔濟先亡
　按存思口訣水始生火長生寅水火旣濟鍊度死魂玉眸鍊
　質黃華蕩形七月屬申申爲人門是以自度己身
　按存思口訣火之成數水土長生申此乃<md:KR5a0094_HFL_001-019b>成數所以得度十
　月屬亥亥爲天門是以上爲帝王安鎮國祚下爲臣庶保護
　太平
　按存思口訣土之成數木之長生亥木乃祖炁所以爲父子
　也土之成數所以爲帝王國主也

八節之日誦詠是經得爲九宫眞人
　一(坎文)二(坤文)三(震文)四(巽文)五(中文)六(乾文)七(兌文)八(艮文)九(離文復搯中文)
　八節者四立二至二分日也八方天眞朝集校量罪福功過
　於上元八景宫中至日<md:KR5a0094_HFL_001-020a>齋戒本方消禳九州地分四十五日
　水火兵旱災癘誦詠向其方順宫以建指
　冬至坎用事立春艮用事春分震用事立夏巽用事夏至離
　用事立秋坤用事秋分兌用事立冬乾用事周廻八宫以應
　八節爲中宫者已也身在中宫得守於五也故爲九宫眞人
　也正是戴九履一左三右七二四爲肩六八爲足五爲吾腹
　乃上淸九元豁落之道也<md:KR5a0094_HFL_001-020b><md:KR5a0094_HFL_001-021a>


































本命之日誦詠是經魂神澄正(玉淸文)萬炁長存不經苦惱身有
光明三界侍衞五帝司迎萬神朝禮名書上天功滿德就飛昇
上淸(玉淸文至上淸文挑)
　本命之日百神朝身諸天所重此日修誦拘魂制魄保命甯
　神澄正五臟萬炁集身
　　行道章(此章當默念内思依法修存)
道言行道之日
　誦經之日也
皆當香湯沐浴<md:KR5a0094_HFL_001-021b>
　五香之湯也(白芷靑木香白檀香沈香甘松取東流水煎湯)

　存思口訣香沐上湯浴下謂焚香沐上以手拂香入鼻想入
　頂門泥丸次飲水浴下若大沐浴日沐月浴卽運日從左目
　出左太陽上有赤光下注成火合我心火燒身畢次存光芒
　復日太陽上左停次運月從右目出右太陰上有玉光下注
　成雨合我腎水如大海中洗浴我身滌去五臟穢濁存玉光
　復月太陰上右停日月洞照我身如在虛空雲座无有隔礙
　定念齋心<md:KR5a0094_HFL_001-022a>
齋戒
　齋者内齋其心外齋其形戒者内持其志外持其行
　玄師曰齋者有四一曰心齋二曰常齋三曰淸淨齋四曰長

　齋戒者十二大戒(在經)无上十戒九眞妙戒(詳載大法)
入室東向
　東爲長生之方諸天所尊入室誦經迎而向之
　存思口訣一謂召十方无鞅之神入於已<md:KR5a0094_HFL_001-022b>身曰入室背死向
　生曰東向一謂入靜室而東向兩說並用内外相應也
叩齒三十二通上聞三十二天
　叩齒以集神叩齒之法左爲天鐘伐鬼靈也右爲天磬集百
　靈也中爲天鼓朝聖眞也叩齒擊天鼓也想其聲如鼓上震
　頂門響徹三十二天
心拜三十二過

　心拜不傾側泥丸九宫也心拜過於形拜形雖不動存心屈
　伏如身禮也<md:KR5a0094_HFL_001-023a>
　閉目存三十二天自北維起太皇黃曾天由東入南至西每
　方各有八天在靑霄五色雲内金樓玉殿各見一帝君儼然
　分明次存自身左耳腦縫出東八天額前出南八天右耳腦
　縫出西八天腦後出北八天郤自皇曾天爲始每念一天名
　叩齒一通心拜一拜次第二玉完天周迴四方至賈奕天總
　三十二拜
　按大法皇曾天治在北方亥之西乘西北方奎壁二宿梵炁
　東向誦經東八天出於<md:KR5a0094_HFL_001-023b>左耳腦縫者此皇曾天起自北維也























　凡誦念當依此圖存習精熟知天所在舉<md:KR5a0094_HFL_001-024a>念運心了然分明
　免致臨時疑囘不决
閉目靜思
　存神定志入於玄微妙化之境閉目者收視也收視則神還
　内觀靜思者心不外馳專思其神也
身坐靑黃白三色雲炁之中内外蓊冥
　以舌抵上腭先閉炁十二息存三元正宫中有三炁内徹五
　臟之間存下元丹田宫白炁昇中元絳宫黃炁混合爲一存
　中元黃白炁上昇上元泥丸宫靑炁混合爲一<md:KR5a0094_HFL_001-024b>三炁從頂門
　出外盈一室交絡身形纏映所坐自然蓊冥也

　玄師曰玄炁靑元炁黃始炁白卽是三炁也皆從一炁而生
　今居三炁之中以學人存三守一之道一者炁之母也眞常
　之道也
　存思口訣靑黃白三色之炁乃太上始生之炁玄元始三炁
　也天地始生三炁凝結所以誦經之士身坐三炁之中靑乃
　東方之炁也故在兆之前黃乃中央之炁也故<md:KR5a0094_HFL_001-025a>在兆所坐處
　白乃西方之炁也故在兆之後何不說紅黑二炁乃水火也
　天地未生已具此炁天地始生未形此炁四象旣有二炁始
　明爲日月也蓊冥者爲已處黃炁之中二炁在外掩映自然
　蓊冥也

有靑龍
　存肝中靑炁從眼出噓化爲靑龍侍于左
　目是肝候
白虎
　肺中白炁從鼻出呬化爲白虎侍于右<md:KR5a0094_HFL_001-025b>
　鼻爲肺應
朱雀
　心中赤炁從口出呵化爲朱雀導于前
　舌是心宫
玄武

　腎中黑炁從耳出吹化爲玄武立于後
　耳爲腎司左出龜右出蛇
獅子
　脾下出五色獅子呼在坐下
　一法膽出獅子六隻<md:KR5a0094_HFL_001-026a>
　一云十二隻列于左右
白鶴
　白鶴自胃從頂出嘻九隻在上
羅列
　羅列於左右前後上下

　訣曰四方上下之神備至名曰六儀
左右
　法曰左日右月出眉後兩太陽六合之府
日月照明
　存日自左太陽出于左目日紫赤炁九芒<md:KR5a0094_HFL_001-026b>存月自右太陰出
　于右目月黃白炁十芒此自己日月也
洞煥室内項生圓象光映十方
　存日月各去面九寸輝耀室内光芒灌入鼻口入腦後玉枕
　宫發九色圓象出項後如虹霓之狀光徹十方
如此分明

　存前三炁四靈獅子白鶴日月圓象一一分明一法日在前
　月在後東向誦經大明生於東月生於西此天上日月也<md:KR5a0094_HFL_001-027a>
　　　右月(出於右目自右太陰)黃白炁十芒白虎(鼻出從自肺)呬

存思之圖




　　　左日(自左太陽出于左目)紫赤炁九芒靑龍(目肝從眼出)噓

　存思口訣靑龍白虎朱雀玄武四神也獅子地獸在我下者
　乘我者也比地馬同類之神者也白鶴飛禽在我上者覆我
　者也龍共類而仙者也四方上下之神備至名曰六儀方見
　日月之形洞煥室内則水火<md:KR5a0094_HFL_001-027b>二象見矣五炁備矣乃通前三
　炁也
　此靈寶始生天地之象也
　　密咒章
　玄師曰有心咒心中神存意祝也有微咒自己可聞其聲也
　有密咒心言而已口動无聲也
密咒曰

　所謂密者口誦心覺神意洞冥外人不可曉其聲也
　　召仙曹總章咒(左手玉淸文右手上淸文)<md:KR5a0094_HFL_001-028a>
　高天之上玉淸爲主玄罡大魁太玄生府中有帝君靈虛王
　母(法曰凡靈寶洞玄仙官皆屬西元王母内禁靈虛宫)玉文金符司治仙禁金童玉女
　校精辨魔統制伯史(法曰伯史乃人身命門中一神名此神專昇降三官互傳人身功過等事)上
　達三天形成司舉傳奏教令蠲災救苦備衞護道囚縛鬼侮
　流浪諸天濟生度死解厄摧怪通達紫府十天告命召其所
　主急急如
　上淸靈寶命
　元始上帝勅(密誦一遍布十方炁叩齒九通次存玄元太上道君在虛<md:KR5a0094_HFL_001-028b>空中侍衞眞靈儼然)

　　發爐咒
无上玄元太上道君(太淸文)
　太淸金闕後聖玄元上道君
　玄師曰凡啟奏太淸卽告五靈玄老君召出身神若關啟上
　淸卽告眞元教主太上老君若啟奏元始天尊卽告太上道
　君
召出(臣某)身中三五功曹(玉淸文)
　三天功曹三天自然更生功曹傳言功曹飛香功曹奏事功
　曹玄妙功曹五帝功曹<md:KR5a0094_HFL_001-029a>五帝自然更生功曹傳言功曹飛香
　功曹奏事功曹玄妙功曹

　玄師曰三五功曹有二端神化各司靈局有三元五德之神
　乃太淸洞神之所隸也此三天五帝功曹亦非胎化有形之
　類皆三五自然眞炁之所化也此天眞道炁召錄身中三田
　五臟正炁而成靈神用功曹有所執之曹局故曰功曹功曹
　弁冠之幘皂紈單衣絳衣佩劍執簿
左右官使者(卯文酉文玉淸文)<md:KR5a0094_HFL_001-029b>
　陰陽通達之神五官舉意之先也使者弁冠之幘絳章單衣
　皂衣色服佩符執仗
侍香金童(玉淸文)
　陽初淸潔之炁

傳言玉女(玉淸文)
　陰本淨謹之靈傳言侍香奏意達誠皆四品之元眞也金童
　玉女玉貌瓊顏寶釵雲髻靑服大袖仙帶裙履
五帝直符(玉淸文)
　東方靑帝直符南方赤帝直符西方白帝<md:KR5a0094_HFL_001-030a>直符北方黑帝直
　符中央黃帝直符各三十二人亦是五方眞炁符合道德之
　炁所化也五帝直符善惡二容曲脚幞頭錦袍繡衣束帶綠
　靴懸劒執垛各隨方服色
直日香官(玉淸文)
　是直六十甲子之日三皇子孫也日有三十二人以直芳香

　之炁散穢召眞是效職男女本生六甲之炁所化也直日香
　官如左右官使者狀
各三十二人(自玉淸文移至丑寅卯辰巳文剔出再歸玉文至几前放)<md:KR5a0094_HFL_001-030b>
　玄師曰凡諸百靈非止三十二人但召奏止以四方天數三
　十二人是一天有三五功曹各一人左右官使者各一人侍
　香金童傳言玉女各一人五帝直符各一人直日香官一人
　每一天計一十二人三十二天統有三百八十四人其諸一
　人惟功曹是二人乃三天五帝各一人功曹上應一千二百
　官君下合三萬六千神炁
　一云皆身中之神唯直日香官乃三十二天各一官下來監

　察而復上奏<md:KR5a0094_HFL_001-031a>
關啟所言
　啟白所祈之事心中欲言也貴在簡當至誠默奏
今日吉慶
　三元八節五臘十直三會之日名曰良日若天赦甲子庚申
　與節會元臘同日名曰吉日
長齋淸堂
　玄師曰非正月七月十月長齋不得言長齋止言今某日吉
　慶齋戒淸堂<md:KR5a0094_HFL_001-031b>
行修至經

　若知三洞中盟之道見行事則言修行至經自非此人卽不
　言
无量度人
　若謂十方幽冥乃可言无量度人常時卽言爲某事誦經
臣及甲乙
　某人之理也受法籙則稱法位未受法籙則稱奉道弟子臣
　某今某日吉慶齋戒淸堂爲某事誦經若爲他人則言臣某
　爲某<md:KR5a0094_HFL_001-032a>人某事誦經奏述誦經之意旨
轉經受生
　轉經者十轉迴靈之義

願所啟上徹逕御
无上三十二天元始上帝至尊几前(放訣)
　薛幽棲註元始上帝卽非元始天尊也夫上帝高尊亦位齊
　元始故得稱焉是知元始之號非一尊之稱
　發爐畢次存三十二天之炁如玉霞之輝灌注頂中密咒曰<md:KR5a0094_HFL_001-032b>
貪羅鬱羅無須流陀太沖太極陰陽抱和出有入无鬼神莫測
出死入生變化自然元始混炁玄中之玄上干有頂下洞太淵
誦之一遍沈痾自痊鍊魂育魄眞陽自全齋戒禮誦萬過飛仙
无上密咒萬神綿綿心中心咒重復宣傳貪羅洞盟與道合眞
玉淸上極梵炁氤氲分靈布炁降注臣身形神俱妙變化飛昇

一如令格統攝萬靈急急如元始上帝律令
　　引炁三十二過<md:KR5a0094_HFL_001-033a>
　存思口訣收三十二天之炁入兆身中想身如元始方始轉
　經攝行元始事也
　依前式自皇曾天爲始次第依色取炁以鼻吸引入口而嚥
　之
　　東八天
　黃綠靑赤蒼黑碧紫色之炁(歸肝膽筋脉之間)
　其精化生无英公子(紫衣蓮華冠住於肝中)
　　南八天

　白黃綠靑赤蒼黑碧色之炁(歸心包絡血脉之間)
　其精化生司命君(元始狀芙蓉冠住於心中)<md:KR5a0094_HFL_001-033b>
　　西八天
　紫白黃綠靑赤蒼黑色之炁(歸肺臟皮膚之間)
　其精化生白元尊神(素衣蓮花冠住於肺中)
　　北八天
　碧紫白黃綠靑赤蒼色之炁(歸腎臟骨節之間)
　其精化生桃孩君(紫衣蓮華冠住於腎中)
　玄師曰靈寶正炁卽三十二天正眞道炁若不採納此炁内
　修无功成之基外施无感應之驗空尸行上道下鬼誦靈章

　徒爾施爲並先叩齒九通自天門入元綱流演<md:KR5a0094_HFL_001-034a>圖至宿分步
　之存各天本色之炁布於兆口中東八天步斗牛女虛危室
　壁之罡南八天步角亢氐房心尾箕之罡西八天步井鬼柳
　星張翼軫之罡北八天步奎婁胃昴畢觜參之罡四維梵天
　不屬正宿中斗罡依色取各天之炁立待感通(詳載大法兹舉其畧)
　　東向誦經
　誦經之格初一遍從道君前序道言昔於始靑天中誦起至
　此存思郤誦後經本章第二遍卽從元始洞玄靈寶本章誦
　去每<md:KR5a0094_HFL_001-034b>令一存思周得十遍每至第十遍郤當從前序誦一遍
　而復祝想也

　誦此經當周十遍者以遵十迴度人之義也
　自道言昔於始靑至東向誦經乃
　太上玉晨大道君前序
