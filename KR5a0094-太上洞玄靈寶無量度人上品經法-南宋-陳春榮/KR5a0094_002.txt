






<md:KR5a0094_HFL_002-001a>
元始无量度人上品經法卷之二
　　　　　　　太上三五都功職籙弟子陳椿榮集注
元始无量度人上品妙經
　皇人曰此乃道君標目前題太上洞玄靈寶者玉晨道君序
　經故以道言標首此題直云元始无量度人者是天尊自說
　以元始爲題又自然已前亦是道君小序混洞已後方是天
　尊本章
　　洞玄章
元始洞玄靈寶本章<md:KR5a0094_HFL_002-001b>
　此是皇人標題内名也

上品妙首
　玄師曰元者萬道之祖始者眾炁之宗洞者神應靈感玄者
　變景莫測靈者有求必化寶者仙眞聖根此之六字以爲萬
　道之祖眾炁之宗歸於大洞之中則爲上品妙首也
十迴度人
　此天尊十遍說經十轉迴靈之法也
百魔隱韻離合自然<md:KR5a0094_HFL_002-002a>
　此四句皇人總明一經宗旨大意二十四字乃洞玄本章之
　首
　玄師曰其章中之旨乃百魔隱韻或離或合皆在自然百魔

　者九霄大魔帝君之王與上帝元始同化玉淸元炁皇胄之
　允嗣也神霄玉淸王紫霄玉淸消魔王丹景中極保景王靑
　霄玉淸洞明照王玉霄妙化王次太霄碧霄景霄琅霄玉淸
　王亦大魔之帝也次九天大魔三天大魔三界大魔三淸大
　魔五帝大魔諸天大魔梵天靈君<md:KR5a0094_HFL_002-002b>之魔次三省天相太玄之
　魔比魔非魔靈魔制魔神魔等至六天大魔隱韻皆典二章
　之中以洞妙百魔之音離合而成章
　　赤文章
　太極妙化神靈混洞赤文章
　元始開運太玄肇靈虛極无象一炁流形化生二景五緯凝

　精混合自然怛除結嬰總眞布景煥赫九淸炎池廓奕七紀
　齊并祈師盧浩丹天耀晶朱光鍊度赤靄散明三華鬱秀輝
　映帝晨<md:KR5a0094_HFL_002-003a>
　太極妙化神靈混洞赤文章者攝化九陽而明天度以成九
　霄九天之境是以
　神霄玉淸虛皇天泛上靈景華九陽淸眞虛梵之炁而成天
　境
　丹霄南極玉文天泛丹靈妙華洞陽景眞元梵之炁而成天
　境
　碧霄太虛眞極天泛廣靈太華上陽元眞靈一之炁而成天

　境
　玉霄玉靈素華天泛玉靈素華純陽至眞元一之炁而成天
　境<md:KR5a0094_HFL_002-003b>
　太霄太靈眞元天泛太靈洞華三陽九眞太一之炁而成天
　境
　琅霄素靈皓元天泛素靈皓華六陽洞眞至一之炁而成天
　境
　紫霄元靈上極天泛元靈紫華淸陽妙眞天一之炁而成天
　境
　景霄妙靈寶華天泛妙靈寶華景陽精眞虛一之炁而成天

　境
　靑霄玉華无極天泛靑靈玉華元陽天眞純一之炁而成天
　境<md:KR5a0094_HFL_002-004a>
　此九霄九天皆混洞赤文之所化梵天天境者也
混洞赤文(雙手搯玉淸文)无无上眞
　混者混沌之名洞者洞陽之炁玉字生於大梵之先至赤明
　劫元始運洞陽之火冶鍊而成赤文言玉字赤文齊混沌之
　初在天地之先凝化空洞之上鬱結太无之中太无之无亦
　无其无旣无其无故曰无无上眞也
元始祖劫化生諸天<md:KR5a0094_HFL_002-004b>

　祖始也玄元始炁於始初之劫欻然化生五億諸天始劫者
　世界初生未經成敗也内象丹旨曰元始者乃先天虛无自
　然祖炁在人謂之自己曩劫不壞元神
開明三景是爲天根
　二儀分形三光垂耀皆禀始炁故爲天根内象丹旨經曰道
　生一一生二二生三三生萬物故虛无自然本起經曰夫道
　得三乃成故言三合成德自不滿三諸事不成繫辭曰易有
　太極是生兩儀蓋由一炁而<md:KR5a0094_HFL_002-005a>分淸濁是爲三也九天生神章
　經云三炁合生九炁三炁爲天地之尊九炁爲萬物之根三
　因成九爲萬物之根是爲三生萬物三合成德在道爲三炁

　在物爲三才在天爲三光在人爲三元皆元始之祖炁作萬
　物之本根故開明三景是爲天根以内而言假設法象則曰
　鉛汞砂也直指其物則是本有之性與夫日用妙化陰陽之
　二炁也人雖知此本有之性則明妙而莫知本有之性繼種
　於坤宫兩腎之間卽先天<md:KR5a0094_HFL_002-005b>虛无自然純精眞一之炁陰陽妙
　化自此發生詳見於丹旨混洞赤文元始祖劫注夫天地之
　間萬物先有本而後有根若果之有核是其本也種之於土
　陰陽激薄則坼萌芽而生根故能長茂華實生生不窮若无
　根株而欲其本之久存者未之有也故天尊先指祖炁而爲
　道之本次明三景而爲道之根大法靈寶有開明三景之道

　兆於日初出時平心向太陽祝鬱儀咒曰日魂朱景照韜綠
　英迴霞赤童玄炎飈象<md:KR5a0094_HFL_002-006a>引日紫炁八十一咽月初出時向太
　陰祝結璘咒曰月魄愛蕭芳艷翳寥婉虛靈蘭鬱華結翹湻
　金淸瑩炅容臺標引月黃色炁一百二十咽夜戌末時仰視
　北斗祝北斗内諱魁𩲃𩵄䰢魓𩳐魒吸七星金光四十九咽
　服此三景眞炁還精復胎三年功滿受書爲三景眞人又有
　内朝三景飛仙分形之道辰戌丑未四時朝中元心中司命
　神字玄堅中極太一君也主養兆一身之形質下在脾中脾
　爲玉堂一名玉房叩<md:KR5a0094_HFL_002-006b>齒五通存脾中黃炁有一眞人如初生
　小兒黃衣冠祝曰中極玄堅太一眞君甲欲得眞人神仙黃

　庭之道寅卯午申四時朝上元太一神君號南極老人主兆
　魂魄胞神命炁胎府之父也叩齒九通存頭上直入一寸名
　太極宫又名太一宫赤黃炁滿宫有一眞人如童子狀絳衣
　祝曰南極元老太一眞君甲欲得神丹長生不死之道子酉
　巳亥四時朝下元北極玄道母字玄妙下在雙合宫中腎爲
　雙合宫主兆精炁<md:KR5a0094_HFL_002-007a>生死符籍之母也叩齒四通存腎中有白
　炁炁中有神龜龜上有玄女卽靈妃坐龜也靑白衣如初生
　小女子右有司錄君左有司命君祝曰下元元神北極玄道
　母字玄妙甲欲得金醴玉泉可飲食者乞敕司命司錄削甲
　死籍更注長生日久行之常念勿忘乃洞玄三皇帝君所行

　實靈寶之密機亦盟天告師而行矣
上无復祖唯道爲身
　禀元始妙炁之自然而化成人道之法身<md:KR5a0094_HFL_002-007b>夫道以虛无爲宗
　以自然爲本以道爲身无復先祖也
五文開廓
　皇人曰五文者五方五老赤書玉字内音也
普殖神靈无文不光无文不明无文不立无文不成无文不度
无文不生(玉淸文放訣)
　五篇眞文開廓形狀普生天地安置神靈无眞文則日月不
　得光星辰不得明乾坤不得立世界不得成幽魂不得度枯

　骨不<md:KR5a0094_HFL_002-008a>得生
　　大梵章
是爲大梵天中之天
　龍蹻經曰三淸天者四梵天以上太極宫所治太淸十二天
　九仙所居九老所都金闕後聖所治次上淸十二天九眞所
　居玉晨道君所治次无上大羅玉淸十二天九聖所居元始
　天尊所治是天中之天三十六天也
鬱羅蕭臺<md:KR5a0094_HFL_002-008b>
　蕭臺是七寶玄臺有九層映鬱大羅之上
玉山上京

　太玄都玉山上京祖師元始天尊治玄都玉京
上極无上大羅玉淸
　大羅玉淸京玉淸祖師元始天尊宴居无上大羅之天聖師
　玉皇上帝治太微玉淸宫總治種民天
眇眇劫仞若亡若存三華離便
　諸天之上有三華堂離便宫三華者玉淸<md:KR5a0094_HFL_002-009a>三元宫也上元玉
　華中元金華下元九華皆三元上皇道君居之離便者玉淸
　之境離宫便殿也
大有妙庭
　上淸妙庭宫宗師玉晨道君安處无色世界上淸大有之天

金闕玉房
　宗師玉晨道君治金闕寥陽宫眞師太上老君治太淸宫玉
　房者上淸玉房宫
森羅淨霐<md:KR5a0094_HFL_002-009b>
　森羅上館淨霐二沼乃玉淸殿下兩池也
　玄師曰以内言之泥丸九宫也此正是内朝元始之道也
　御註此九宫乃玉京雌雄九宫之名比人泥丸中太華中華
　少華三華屬木有玉淸坤母居之離便屬火有上淸玉妃居
　之大有屬土有黃素紫靈元君居之妙庭屬水有太玄神女
　居之此四宫爲雌宫在玉京之北金闕宫有太素元老居之

　玉房宫有華陽帝君居之森羅宫有流珠眞人居之<md:KR5a0094_HFL_002-010a>淨妙宫
　有太一元王居之太霐宫有上元赤子居之此五宫爲雄宫
　在玉京之南已上九宫在玉京山之上列布區象如人之腦
　也以身推之无不相契但人窒昧而不知矣
　　梵炁章(雙手玉淸文搯定)
大行梵炁
　玄師曰大行梵炁者己之元炁也詳明於圖中<md:KR5a0094_HFL_002-010b>




　　九鼎九炁

大
行
梵
炁
圖


　炁中集有一小兒


　西
　龜　靈妃
　山
　大
　行
　梵
　炁　坐龜
　圖<md:KR5a0094_HFL_002-011a>


　玄師曰梵炁之祖者西元王母也九靈太妙白玉龜臺玉光
　金眞梵炁祖母元君靑金丹皇大道君金母居西龜之山亦
　曰龍山乃九炁之根紐眞土之淵府西北之角亥子之間與
　玉淸連界通於泥丸也南接通陽絳宫上通肺炁也下通内
　戸日月之門丹房金宫在内腎方三寸北與内腎傍通十二
　神室中有梵炁之主雌一眞母居焉梵炁日夜上朝若有塵
　心則失大行梵炁不能彌羅一身<md:KR5a0094_HFL_002-011b>
周迴十方
　内象丹旨曰此先天純精眞一之炁藏於坤宫兩腎之間者
　也妙化發生上至乾宫陽極陰生下降還元升降循環流行

　不息故曰周迴十方也梵炁周迴詳見元綱流演圖法
中有度人不死之神
　度人不死之神名飛生主司度世不死事
　御註不死之神元始之分化也諱父甯在字合母精<md:KR5a0094_HFL_002-012a>
中有南極長生之君
　南極宫中有度命君字吁員主司長生之名簡
　御註卽長生大帝君亦曰南極注生大帝
中有度世
　度世君諱諒道覺字勤明天主過度三災九厄
司馬大神

　御註度人濟世司馬大神王諱規常生字彥道周主領赤甲
　神兵威伐六天陰邪鬼<md:KR5a0094_HFL_002-012b>精之神也
中有好生韓君丈人
　好生君諱猷神中之尊謂之丈人
　御註好生君靑華宫垂福惠生之君諱廣從願字度天慜
中有南上司命司錄延壽益筭度厄尊神
　此皆南上洞陽宫中之神卽南斗六司之眞也
迴骸起死無量度人(玉淸文放訣)
　此二句通結上文從中有度人至此諸司<md:KR5a0094_HFL_002-013a>眞官皆能迴骸起
　死度人成道也

　御註九天天曹有囘骸起死君諱黨賢元字伯務眞无量度
　人君諱理登纏字足皇明主南北二極太微紫微都糺之司
　玄師曰此諸神皆總炁於九天九天總炁於太微太微梵炁
　乃高上洞玄之炁入化身中已上正文乃元始天尊所說
　　招眞章
今日校錄諸天臨軒
　今日者赤明劫初大浮𥠖國開圖校錄之<md:KR5a0094_HFL_002-013b>日也
　十方神王當隨方搯訣召之叩齒一通心禮一拜
東方(震文)无極飛天神王長生大聖无量度人(神王内諱忽初一十一二十一日下
　降)

南方(離文)无極飛天神王長生大聖无量度人(神王内諱飛初八十八二十八日下
　降)
西方(兌文)无極飛天神王長生大聖无量度人(神王内諱善初四十四二十四日下
　降)
北方(坎文)无極飛天神王長生大聖无量度人<md:KR5a0094_HFL_002-014a>(神王内諱雲上初五十五二十五日
　下降)
東北(艮文)无極飛天神王長生大聖无量度人(神王内諱度仙初二十二二十二日
　下降)
東南(巽文)无極飛天神王長生大聖无量度人(神王内諱无鏡初三十三二十三日
　下降)

西南(坤文)无極飛天神王長生大聖无量度人(神王内諱滌色初六十六二十六日
　下降)
西北(乾文)无極飛天神王長生大聖无量度人(神王内諱那郁初七十七二十七日
　下降)
上方(戌下亥上)无極飛天神王長生大聖无量度<md:KR5a0094_HFL_002-014b>人(神王内諱玃元初九十九二十
　九日下降)
下方(辰上巳下)无極飛天神王長生大聖无量度人(神王内諱瑛初十二十三十日
　下降)
　玄師曰此十方飛天神王威德功力重大聖化不可思議於
　赤明劫初浮𥠖國中開圖校錄之日奉元始至尊之命掌三

　界十方一切圖錄並詣帝軒校量罪福紀錄功過隨方品量
　无極度人凡諸度生救死遣飛天使者吏兵奏告神王乞行
　救度
十方至眞飛天神王長生度世无量大神並<md:KR5a0094_HFL_002-015a>乘飛雲丹輿綠輦
羽蓋瓊輪驂駕朱鳳(午文)五色玄龍(辰文)建九色之節十絕靈旛前
嘯九鳳齊唱(卯文)
　前部屬陽陽數奇故九也
後吹八鸞同鳴(八卦訣)
　後部屬陰陰數偶故八也
獅子(寅文)白鶴(戌文)嘯歌邕邕(酉文)五老啟塗(玉淸文)羣仙翼轅(太淸文至上淸)

(文挑)億乘萬騎浮空而來
　五老五帝也十方大聖道位尊高乃感五帝前引羣仙參乘
　開啟道塗五符本行經<md:KR5a0094_HFL_002-015b>云東方安寶華林靑靈始老靑帝姓
　閻諱開字威靈仰南方梵寶昌陽丹靈眞老赤帝姓洞浮諱
　極炎字赤熛弩中央玉寶元靈元老黃帝姓通班諱元良字
　含樞紐西方七寶金門皓靈皇老白帝姓上金諱昌開字曜
　魄鬱北方洞陰朔單玉寶五靈玄老黑帝姓黑節諱靈會字
　隱侯局五老帝者皆天眞自然之神故曰元始五老
傾光迴駕(坤文)
　傾光者流精玉光互相輝煥也迴駕者飛<md:KR5a0094_HFL_002-016a>雲輪轂迴旋法座

　也
監眞度生(寅文)
　十方上聖朝集帝所監領眾眞校度羣生
諸天丞相(中指搯大指根)
　丞炁相炁能立造化萬物主者丞相大羅天之神公也爲受
　度更生之賓輔弼諸天之事
南昌上宫(午文)韓司主錄(離文)
　韓君之司主監長生之錄
監生大神(寅文)<md:KR5a0094_HFL_002-016b>
　卽度生眞人也字扶義

執籙把籍齊到帝前隨所應度嚴校諸天(中指下文)
　已上正文玉晨道君敘述受度之旨
　　普告章(四十八字普告三界之誥命雙手搯玉淸文)
普吿三界
　欲界色界无色界也
无極神鄉
　十方无極世界
泉曲之府北都羅酆<md:KR5a0094_HFL_002-017a>
　北下元右宫也北酆在天地之北癸地名酆都泉曲府羅酆
　是北都上山名伏魔經云下方正北有一大海穢惡腥黑莫

　測邊際中有一山高十萬六千里上參碧落下入風泉名曰
　北都羅酆山山近水面有一大洞名曰陰景天宫周迴三萬
　六千里中有三十七獄主此洞者名曰太陰天君此洞之外
　山上别有六洞六天大魔各主其一卽太陰天君外六曹也
　六曹小吏合有三十六萬人第一洞名曰紂絕陰天宫第<md:KR5a0094_HFL_002-017b>二
　洞名曰泰煞諒事宗天宫第三洞名曰明晨耐犯武成天宫
　第四洞名曰恬照罪炁天宫第五洞名曰宗靈七非天宫第
　六洞名曰敢司連宛屢天宫經云能持此六宫名號生敬畏
　者卽得魔王保舉削落死名生死受頼獲福无量已上六宫
　與太陰天君洞中六宫互相關報主執罪罰子司曹局因事

　受職千千萬萬何可勝言
三官九署
　天地水三官也三官各有三府故曰九署<md:KR5a0094_HFL_002-018a>按三元品戒經上
　元天官隸玉淸境結靑黃白三炁而置三宫中宫名元陽七
　寶紫微宫宫置左右中三府左府主生官太陽火帝考右府
　主死官太陰水帝考中府主生死罪福風刀之考左宫名太
　玄都元黃太極左宫卽玉淸左相宫也亦置三府右宫名太
　玄都洞白太極右宫是淸微宫也亦置三府主考一同中宫
　上元三宫宫統三府府統四曹合三十六曹中元地官隸上
　淸境結元洞混靈之炁凝極黃之精而<md:KR5a0094_HFL_002-018b>成其中宫名洞靈淸

　虛宫宫置左右中三府左號耐犯明晨府右號紂絕陰天府
　中號七非恬照府主考罪福不異上元左宫名南極洞陽宫
　宫置三府左號諒事府右號宗靈府中號靈如神府右宫名
　北酆宫一名陰天宫宫置三府左號連宛泉曲府右號泰煞
　九幽府中號罪炁咸池府中元三宫九府合四十二曹主考
　不異上元下元水官隸太淸境結風澤之炁凝晨浩之精而
　成其中宫號暘谷洞泉宫一名靑華<md:KR5a0094_HFL_002-019a>方宫置左右中三府左
　號靑元靈名府右號九泉寒夜府中號朔單靑靈府左宫名
　靑靈宫宫置三府左號靈劫府右號長夜府中號靈寶劫刃
　府右宫名酆都宫宫置三府左號開度劫量府右號泉曲鬼

　神府中號通靈大劫府下元三宫九府共四十二曹主考不
　異中元三元總九宫二十七府百二十曹左主生事右主死
　事有功書左府靑簿有罪書右府黑簿若罪中涉福福中涉
　罪則不專一曹得道奏中宫有功<md:KR5a0094_HFL_002-019b>奏左府有罪奏右府每至
　三元之日集校列奏三官
十二河源
　玄師曰十二分野有十二水河之源湊於无極混海泄水於
　天河東井之源也
　成玄英註此明黃水之華鍊度死魂之事十二者年中十二
　月也河源者河卽天河也天有二十八宿東井星是天河之

　源眾水之泉月爲太陰之精諸水之母月行則每月一周天
　一年十二月每月中有一日<md:KR5a0094_HFL_002-020a>月交皆於東井華池之境吐水
　灌注此鍊度死魂之所故云十二河源以明其事又見三五
　順行經
上解祖考億劫種親疾除罪簿落滅惡根不得拘留逼合鬼羣
　(玉淸文挑)
　　符命章(玉淸文)
元始符命時刻昇遷北都寒池部衞形魂制魔保舉
　法曰制魔保舉度人
度品南宫死魂受鍊仙化成人生身受度劫<md:KR5a0094_HFL_002-020b>劫長存隨劫輪轉

與天齊年永度三徒(午坤巽文)
　三官徒役也天徒諱可韓明人徒諱興生轉地徒諱獨隸遷
　斷絕天徒界上尸道色欲門免天官驅雷逐電之役(午)斷絕
　地徒界中尸道愛欲門免地官擔沙負石之役(坤)斷絕人徒
　界下尸道貪欲門免水官漣汲溟波之役(巽)
五苦(申寅亥巳酉文)八難
　玄師曰三徒五苦合爲八難
　度第一色累苦心門免泰山地獄苦道(申)<md:KR5a0094_HFL_002-021a>度第二愛累苦神
　門免風刀地獄苦道(寅)度第三貪累苦形門免擔沙負石苦
　道(亥)度第四華競苦精門免填海作河苦道(巳)度第五身累

　苦魂門免吞火食炭鑊湯苦道(酉)
超凌三界逍遙上淸(玉淸文移至上淸文挑)
　已上正文元始天尊所降告命玉晨道君紀錄
　　寶諱章
上淸之天天帝玉眞无色之境梵行(音𢖍又下孟切)<md:KR5a0094_HFL_002-021b>
　玄師曰梵行者道中之道玄中之玄眞空无礙也三界之上
　玉淸之下太淸之上有天帝曰玉眞天帝乃昊天玉皇上帝
　玄穹高上天尊主治无色梵行之境是種民天界也又曰玉
　晨道君安處无色世界上淸大有之天
　薛幽棲註景者身也色者質也无色之景則有景无色形相

　宛然猶如虛空故云梵行(下孟切)李少微註无色之景唯有大
　梵之炁流行(平聲景境二字與行字作兩音經旨皆通)<md:KR5a0094_HFL_002-022a>
　　東方八天(步斗牛女虛危室壁之罡依色取炁梵天中斗罡)
　欲界六天六根俱染是名欲界
　經曰凡人口業淨有十善功以上得生欲界天中
太黃皇曾天(黃炁)　維角之天西北梵炁
帝鬱繿玉明　　　承奎壁二宿之分
　帝諱觀覺主長生籙居紫極宫治在北方亥之西六根俱染
　皇曾一天西北梵炁承奎壁二宿之分凡言梵者是四維之
　天維是角也其維之天不屬正宿但得兩邊宿<md:KR5a0094_HFL_002-022b>炁相假而成

　故云梵炁已下三天倣此其四方正面之天係二十八宿之
　分
太明玉完天(綠炁)
帝須阿那田
 　帝諱攬覺主度魂更生居紫房宫治在北方亥之東 一欲
　根麄淨五欲根麄染
淸明何童天(靑炁)
帝元育齊京
　帝諱大覺主敷布政教度脫天人居九晨宫治在北方壬之
　西 二欲根麄淨四欲<md:KR5a0094_HFL_002-023a>根麄染

玄胎平育天(赤炁)
帝劉度内鮮
　帝諱育元主召魂舉仙居元景宫治在北方壬之東　三欲
　根麄淨三欲根麄染
元明文舉天(蒼炁)
帝醜法輪
　帝諱梵雲主通行元炁居廣寒宫治在北方癸之西　四欲
　根麄淨二欲根麄染
上明七曜魔夷天(黑炁)<md:KR5a0094_HFL_002-023b>
帝恬懀延

　帝諱玉眞主開度幽難居太陰宫治在北方癸之東　五欲
　根麄淨一欲根麄染
　已上欲界天有形有欲觸物染著交接陰陽人民胎生故爲
　欲界太眞科曰初二天果報尚麄猶以身交爲欲次二天以
　執手爲欲第五天以口說爲欲第六天以眼視爲欲今緣六
　欲感此六天一根麄淨上進一天六欲總淨超出欲界上登
　色界<md:KR5a0094_HFL_002-024a>
　色界十八天有形无欲而有六色十八塵色塵六天細塵六
　天輕塵六天(色塵六天一曰麄塵)
　經曰凡人身業淨有三百善功得生色界天中

虛无越𢖍天(碧炁)
帝正定光
　帝諱无上主明无上之道居太玄宫治在北方丑之西　六
　色塵俱染(初出欲界猶染色塵)
太極濛翳天(紫炁)
帝曲育九昌<md:KR5a0094_HFL_002-024b>
　帝諱吁員主鍊度朽骸居玄都宫治在北方丑之東　一色
　塵麄淨五色塵麄染
　　南方八天(步角亢氐房心尾箕之罡依色取炁 梵天中斗罡)
赤明和陽天(白炁)維角之天東北梵炁

帝理禁上眞　承箕斗二宿之分
　帝諱煥明主鍊仙成眞居長明宫治在東方寅之北　二色
　塵麄淨四色塵麄染
玄明恭華天(黃炁)
帝空謠醜音
　帝諱世元主應化一切居東華宫治在東<md:KR5a0094_HFL_002-025a>方寅之南　三色
　塵麄淨三色塵麄染
曜明宗飄天(綠炁)
帝重光明
　帝諱洛覺主劫終納學仙之人居昊玄宫治在東方甲之北

　四色塵麄淨二色塵麄染
竺落皇笳天(靑炁)
帝摩夷妙辯
　帝諱韶主魔試學仙之人居靑玄宫治在東方甲之南　五
　色塵麄淨一色塵麄染
　此前色塵六天(學者若修極此天卽色塵俱盡超入細塵天中)<md:KR5a0094_HFL_002-025b>
虛明堂曜天(赤炁細塵六天)
帝阿[加*阝]婁生
　帝諱雲上主開度天地居重華宫治在東方乙之北　六色
　塵麄淨六細塵染

觀明端靖天(蒼炁)
帝鬱密羅千
　帝諱淨生主度學者之身居光華宫治在東方乙之南　一
　細塵淨五細塵染
玄明恭慶天(黑炁)
帝龍羅菩提<md:KR5a0094_HFL_002-026a>
　帝諱鏡主度得道之人居開合宫治在東方辰之北　二細
　塵淨四細塵染
太煥極瑤天(碧炁)
帝宛梨无延

　帝諱廓奕主教學仙之人居帝康宫治在東方辰之南　三
　細塵淨三細塵染
　　西方八天(步井鬼柳星張翼軫之罡依色取炁 梵天中斗罡)
元載孔昇天(紫炁)　維角之天東南梵炁
帝開眞定光   承角軫二宿之分
　帝諱猷主鍊度死魂居延壽宫治在南方<md:KR5a0094_HFL_002-026b>巳之東　四細塵
　淨二細塵染
太安皇崖天(白炁)
帝婆婁阿貪
　帝諱宛主開度善人居開明宫治在南方巳之西　五細塵

　淨一細塵染
　此前細塵六天(學者修極此天卽細塵都盡昇入輕塵天中 輕塵六天)
顯定極風天(黃炁)
帝招眞童
　帝諱流主度有功之魂居大赫宫治在南方丙之東　六細
　塵淨六輕塵染<md:KR5a0094_HFL_002-027a>
始皇孝芒天(綠炁)
帝薩羅婁王
　帝諱易邈主披夜開幽居太丹宫治在南方丙之西　一輕
　塵淨五輕塵染

太皇翁重浮容天(靑炁)
帝閔巴狂
　帝諱阿濫主召魔集眞居華蓋宫治在南方丁之東　二輕
　塵淨四輕塵染
无思江由天(赤炁)<md:KR5a0094_HFL_002-027b>
帝明梵光
　帝諱阿丘主開度善魂居明堂宫治在南方丁之西　三輕
　塵淨三輕塵染
上揲阮樂天(蒼炁)
帝勃(拂)勃(沛)監

　帝諱无量主品類天人等級居靈連宫治在南方未之東
　四輕塵淨二輕塵染
无極曇誓天(黑炁)
帝飄弩穹窿<md:KR5a0094_HFL_002-028a>
　帝諱曇主度一切天人居中元宫治在南方未之西　五輕
　塵淨一輕塵染
　已上一十八天通名色界
　此前六天猶有輕塵爲累從此天昇入卽至无色界天
　　北方八天(步奎婁胃昴畢觜參之罡依色取炁 梵天中斗罡)
　无色界四天至眞无情不交陰陽人民化生但噉香炁无復

　形質之患也
　經曰凡人心業淨有六百善功生无色界天中<md:KR5a0094_HFL_002-028b>
皓庭霄度天(碧炁) 維角之天西南梵炁
帝慧覺昏  承參井二宿之分
　帝諱育主拔度學人居瓊瑶宫治在西方申之南　色塵俱
　淨形想都无如虛空也唯存心識以入炁觀炁觀道成卽昇
　入元洞天也
淵通元洞天(紫炁)
帝梵行觀生
　帝諱上主度學仙之人居眞元宫治在西方申之北　若有

　心識爲患若能捨除心<md:KR5a0094_HFL_002-029a>識以至无爲卽昇入妙成天也
太文翰寵妙成天(白炁)
帝那育醜瑛
　帝諱陀主統理魔王居神靈幽宫治在西方庚之南
　前因都忘心識卽居此天
　此天不使兼忘故應用卽有不爲卽无若空有都无卽失眞
　中之應以其空中有眞眞中有應生成萬象皆出於空萬法
　在心亦无形相將令學者觀心若有若无卽生<md:KR5a0094_HFL_002-029b>禁上天也
太素秀樂禁上天(黃炁)
帝龍羅覺長

　帝諱隗主領錄魔王居化靈宫治在西方東之北　炁觀轉
　妙結習都忘若洞入自然卽昇種民天也
　已上四天謂之无色界太眞科曰无色界中人身微妙无復
　形色以其无形可見故曰无色三界之人生死之根未斷陰
　陽之炁猶存故有壽數或昇入上境或下生人<md:KR5a0094_HFL_002-030a>中隨功高下
　輪轉无窮唯得道乃已也
　天人壽數兹不具載
　四維民天塵業俱淨結習都忘超種民天煩惱爲結學業爲
　習


太虛無上常融天(綠炁)
帝總監鬼神
　帝諱極主教學者之功居萬福宫治在西方辛之南　初出
　三界淸淨无染喜樂无爲
太釋玉隆騰勝天(靑炁)
帝眇眇行元<md:KR5a0094_HFL_002-030b>
　帝諱浮𥠖主召集仙聖居白蓋宫治在西方辛之北
龍變梵度天(赤炁)
帝運上玄玄
　帝諱惡奕主進仙成聖居雲保宫治在西方戌之南　隨炁

　升降无復結習
太極平育賈奕天(蒼炁)
帝大擇法門
　帝諱精上主度學者之身居天保宫治在西方戌之北<md:KR5a0094_HFL_002-031a>
　已上四天爲四民天亦謂之種民天此四天人出二炁之外
　无年壽之限喜樂淸淨太眞科曰上昇四天洞入道境隨炁
　昇降災所不及過此乃證自然无爲大洞之境李少微註三
　十二天炁及所係星宿帝諱主掌見洞神經根塵染淨見龍
　蹻經
　已上正文元始天尊所說

三十二天三十二帝諸天隱諱諸天隱名天中空洞自然靈章
諸天隱韻天中之音天中之尊天中之神天中大魔天中之靈<md:KR5a0094_HFL_002-031b>
　空洞者諸天太空虛无之中也八會靈文自然玉字非造作
　而成故曰自然靈章隱韻者乃中篇隱語三十二天内音隱
　其韻調文旨玄奥故曰隱韻隱諱隱名者乃天中至尊大神
　魔王仙靈之名號也所謂尊者如訶摩乃元始之稱呼宛首
　乃道君之内號神者阿那之神九醜之鬼是也大魔者魔羅
　乃天中大魔都是天中魔王也靈者郁馥卽斗中靈童婆泥
　乃火鍊靈童是也畧舉而證之不能詳釋矣<md:KR5a0094_HFL_002-032a>
九和十合變化上淸无量之奥深不可詳敷落神眞普度天人

　九陽也十陰也謂帝諱靈章内音隱韻乃陰陽之炁結而成
　文和合變化於三境諸天莫測其奥不可得而名言蓋神靈
　眞妙之炁敷布廓落天上人間廣度羣品矣
　已上正文玉晨道君紀述
　　受度章
今日欣慶受度厯關諸天(戌文至辰文挑)
　厯關諸天靈官各百二十人主關告諸天<md:KR5a0094_HFL_002-032b>
請滅三惡
　落滅地獄惡道坤至艮落滅下鬼惡道艮至坤落滅畜生惡
　道辰至戌靈官各一百二十人傳符赦罪拔度苦魂

　玄師曰請諸天滅三惡者内因身心口三業所招外生貪嗔
　癡三毒之愆而致墮地獄下鬼畜生三惡道中旣今日受度
　於玉淸則隨所生甲乙上屬三十二天師資厯關請滅三惡
　内除身心口三業外絕貪嗔癡三毒則地獄无由可墮下鬼
　无由可入<md:KR5a0094_HFL_002-033a>畜生无由可化雖受度已滅三惡内外不除業毒
　三惡亦未免於墮落也
斬絕地根(辰文)
　斬絕胎根戌文斬絕胞根亥文斬絕結根子文斬絕節根兌
　文斬絕欲根中文斬絕耳眼口鼻舌身意根震文皆爲地根
　也

　靈官各一百二十人隨訣召降取東方炁吹入身中斷諸死
　道之根
飛度五戸
　飛度色累戸申文飛度愛累戸寅文飛度<md:KR5a0094_HFL_002-033b>貪累戸亥文飛度
　情累戸已文飛度欲累戸酉文靈官各一百二十人能開五
　戸之苦門
名列太玄(上淸文)
　靈官一百二十人主注學士生名於太玄天省
魔王監舉(玉淸文)
　靈官一百二十人主命魔保舉學人事

无拘天門(乾文)
　靈官一百二十人齎昇天券令得道人過<md:KR5a0094_HFL_002-034a>天門
　法曰太玄魔王監舉度人落滅惡根則制魔保舉度品南宫
　斬絕地根則太玄魔王監舉得昇天門
　玄師曰人之生也上有十二節父母傳流死炁之根也中有
　十二結一身禀受死炁之根也下有十二胞胎傳流子孫死
　炁之根也皆爲地根故受度之日亦須斬絕内除三十六根
　外制六根惡趣地根斬絕閉債封形然後飛度五戸得以名
　列太玄魔<md:KR5a0094_HFL_002-034b>王監舉得昇天門皆骨肉同飛上昇玉淸之日受
　度之旨也(閉債封形之法別有科式)

　已上正文元始天尊厯關之文玉晨道君紀錄
　　五行章
東斗主算(卯文)
　東斗主算司錄眞官
　老君說東斗長生護命經斗中有五星曰蒼靈延生淩光護
　命開天集福大明和陽尾極總監<md:KR5a0094_HFL_002-035a>
西斗記名(酉文)
　西斗記名司命眞官
　老君說西斗大計護身經斗中有四星曰白標高元皇靈巨
　威

北斗落死(子文)
　北斗落死司非眞官
　老君說北斗本命延生經斗中有七星曰貪狼巨門祿存文
　曲廉貞武曲破軍
南斗上生(午文)
　南斗上生司厄眞官<md:KR5a0094_HFL_002-035b>
　老君說南斗延壽度人經斗中有六星曰司命司錄延壽益
　算度厄上生
中斗大魁(玉淸文)
　中斗大魁司禁眞官

總監眾靈(子午斗挑)
　總監眾靈考校眞官
　老君說中斗大魁長算伏魔經斗中有三星曰赫靈度世斡
　化上聖沖和至德
　或者以東南西北二十八宿各方七宿爲四方之斗以今人
　所謂北斗爲中斗引天<md:KR5a0094_HFL_002-036a>官書而證曰斗爲帝車運乎中央臨
　制四方以神州之人居極之南自北而觀故謂北斗也又眞
　一口訣曰斗中自有五斗陽明爲東斗陰精爲西斗丹元爲
　南斗北極爲北斗天關爲中斗所說不同故並存之
靑帝護魂(震文靑帝護魂眞人帝姓常諱精明)

　位東主木内應肝臟護三魂使其通靈澄正魂藏於肝故曰
　護魂
　　　　　　靑帝歌曰
　　　　東望重拜手蒼帝玉皇君靈風鼓橐籥<md:KR5a0094_HFL_002-036b>
　　　　育物布元春雲龍轡嚴駕玉衞擁瓊輪
　　　　枯萌泛霑及大惠无不均萬仙歌以道
　　　　委曲戒天人心根迷自固拱跽戴洪仁
白帝侍魄(兌文白帝侍魄眞人帝姓混諱蓐收)
　位西主金内應肺臟侍七魄使无散亂閉塞鬼道魄藏於肺
　故曰侍魄

　　　　　　白帝歌曰
　　　　六甲抱金關七政守靈壇流鈴擲火化
　　　　威劒巨龍蟠邈彼素靈眞明憲孰敢干
　　　　束制妖鬼魔凛落霄風寒沴炁旣已息<md:KR5a0094_HFL_002-037a>
　　　　萬天俄而安眞儔荷大芘抵顙相歌歡
赤帝養炁(離文赤帝養炁眞人帝姓炎諱洞丹)
　位南主火内應心臟養元炁炁從火生故曰養炁
　　　　　　赤帝歌曰
　　　　大景開玉樞洞堂啟金除騫林廕瑤砌
　　　　丹鸞踏瓊株寶房名曲麗明璫神所居

　　　　飛遊豁雲道引目盼眞都天日永不夕
　　　　重煙鎖靑廬太上赤印開帕几羅簡書
　　　　裨風樹玄化慇辛諒有餘<md:KR5a0094_HFL_002-037b>
黑帝通血(坎文黑帝通血眞人帝姓玄諱明萌)
　位北主水内應腎臟使血脉通利榮盛一身黑帝太元水帝
　也水在人身爲血血歸於水故曰通血
　　　　　　黑帝歌曰
　　　　无質統有物淵兮上帝心不啟不發道
　　　　藴妙化機深恐爾漏未盡陰想勿浸淫
　　　　輪轉无涯波苦道相迷尋萬年常謹約

　　　　一旦自湮沈无沖落鬼境殃譴不可任
黃帝中主(玉文黃帝中主眞人帝姓麻諱忠愼)<md:KR5a0094_HFL_002-038a>
萬神无越(乾文)
　萬神无越眞人位中央主土内應脾臟營衞中府拘制萬神
　不令錯越一身之中則肝藏魂肺藏魄絳宫丹田二炁交媾
　則赤炁下降玄泉上昇心藏血腎藏精二炁返復交相生養
　黃庭之中神意所在也
　　　　　　黃帝歌曰
　　　　萬天拱中宸控駕玉池根翹機貫億厯
　　　　洞朗闢四門大有混皇眞糺制星宿魂

　　　　非帝道不運有方頼之存威忿卽霜秋<md:KR5a0094_HFL_002-038b>
　　　　和預爲陽春生成握元紀仰荷戴无垠
　薛幽棲註五帝在天則主領五方神仙在地則主領五嶽鬼
　神在人則主領五臟精神各有所主人法地地法天天法道
　道法自然神有所歸故无錯越三合以成其德
　　衞眞章(叩齒三十二通存身爲神公誦之)
靑天魔王巴元醜伯(寅卯文挑)
　東方靑天大魔王姓斌諱齒成巴與元始同生統御九天醜
　伯三界魔王也主領三界學人識其音則享福不識其音則
　被殃<md:KR5a0094_HFL_002-039a>若得魔王保舉身入三淸也

　　　　　　靑天魔王制邪玉文
　　　　鬱藹蒼晶洞景開明始陽九炁停華育魂
　　　　流英妙府靈眞上神瓊碧雲冠飛光羽羣
　　　　靑腰玉女太上眞人保度仙籙消魔郤氛
赤天魔王負天擔石(巳午文挑)
　南方赤天大魔王姓佛諱由肅勢能遏天力能傾山飛空三
　界遏人功德制伐眾靈
　　　　　　赤天魔王制邪玉文
　　　　昌陽眞老赤靈尊神統御丹天檢制魔羣<md:KR5a0094_HFL_002-039b>
　　　　嚴駕朱鳳三角之麟上道泰淸玄元之根

　　　　火熛三炁盤徊絳雲育養丹府保制長存
白天魔王反山六目(申酉文挑)
　西方白天大魔王姓赤諱張市一頭六目能破山反石總制
　六天鬼神斷人生生之路也
　　　　　　白天魔王制邪玉文
　　　　七靈皓炁三素元眞中有皇老制攝魔精
　　　　庚辛官將七十萬兵羽旗龍節金虎雲奔
　　　　斷除妖妄鍊育華英與道長存厯劫无傾<md:KR5a0094_HFL_002-040a>
黑天魔王監醜朗馥(亥子文挑)
　北方黑天大魔王姓徐諱直事爲性凶醜而好殺

　　　　　　黑天魔王制邪玉文
　　　　北陰鬱丹玄炁之宫帝眞靈會驅神駕龍
　　　　室有玉女夜光之童掌握圖籙攝制魔蹤
　　　　虛危合化紫煙激風寶晶鍊育後天无終
黃天魔王橫天擔力(中指中文)
　中央黃天大魔王姓天門諱波往大魔王衣玄文之衣頭戴
　通天之冠腰佩龍頭之<md:KR5a0094_HFL_002-040b>劒乘羽輪之車飛行雲中常作謠歌
　有三千言敗亂後學太上書其曲在消魔經
　薛幽棲註魔王上四言位號中二言諱下二言字也内象丹
　旨註舊說謂魔王作謠歌以亂後學靖而思之不然魔王非

　故敗亂後學者蓋試之也色界魔王歌曰我界難度故作洞
　文變化飛空以試爾身人雖好道信而不篤者多矣徒慕虛
　名不爲實行魔王安得不試之試之心固者保舉成眞其敗
　亂者亦秉持不堅之過於魔王亦<md:KR5a0094_HFL_002-041a>何怪焉
　　　　　　黃天魔王制邪玉文
　　　　元皇上靈沖妙之尊混合眞樸造化元根
　　　　感激幽微挺生大神攝召萬炁齊會華房
　　　　消蕩百魔與道俱昌保度郤災滅試除殃
五帝大魔(震離兌坎中文)萬神之宗
　東方靑帝大魔王南方赤帝大魔王西方白帝大魔王北方

　黑帝大魔王中央黃帝大魔王此非前之五帝五天魔王也
　乃五帝之下别有大魔故嚴東註姓名以别之<md:KR5a0094_HFL_002-041b>靑帝魔王姓
　迫落諱萬形赤帝魔王姓赭諱上栢白帝魔王姓鄧諱呼兒
　黑帝魔王姓梟諱公孫黃帝魔王姓宛躬諱產生各領官屬
　三萬八千人與五天同生主領三界功等諸天故爲鬼神之
　宗也
　内象丹旨註玉淸隱書云五帝大魔王領官屬與天同生惱
　亂學人不欲成道又自矜與諸天上帝齊其聖功後因龍漢
　開圖乃服元始之化故步虛頌云魔王敬受事故能朝諸天
　由是而言若學士堅持素志<md:KR5a0094_HFL_002-042a>功積行著則魔王敬奉反爲之

　用又何敢而魔障也
　　　　　　東方九炁靑靈始老靑帝消魔王咒
　　　　洞耀育元精靑華開大明布育九天炁
　　　　始生荐无英扶陽通攝御丹林合總眞
　　　　積霄始暉上鬱疊明霞晨靈光煥羅絡
　　　　衞育保形魂混化合玄景仁惠消魔羣
　　　　萬遍道已超功當奏上淸
　　　　　　南方三炁丹靈眞老赤帝消魔王咒
　　　　三炁藹靈闕明虛煥玉丹朱陵有帝眞<md:KR5a0094_HFL_002-042b>
　　　　華雲飛絳軿統御萬界中撫運超億千

　　　　執策按簡籙洞章敷神篇解結散禍根
　　　　流金摧𠒋姦志能成此道魔試俱无前
　　　　保度冥劫津宴盻无窮年
　　　　　　西方七炁皓靈皇老白帝消魔王咒
   　　　　西靈甲囘七度太眇鬱明華白元維我神
　　　　皇眞御景霞皎皎三素暉昭昭破百邪
　　　　攝音延至炁金晶育三田鍊結固玉質
　　　　寶曜映瓊鮮魔精當滅試逮地无沈連
　　　　逸轡高淸館齊輪太上仙<md:KR5a0094_HFL_002-043a>
　　　　　　北方五炁五靈玄老黑帝消魔王咒

　　　　北玄三秀藹太上紫皇居總炁攝幽棲
　　　　造化敷靈綱下統虛危精寶育天元房
　　　　靈通太妙神纏羅衞百關豁落滅魔試
　　　　凶災永不干大道保自然壽命无虧殘
　　　　萬劫享慶會白日登雲輪
　　　　　　中央一炁元靈元老黃帝消魔王咒
　　　　混化歸沖妙元皇總帝靈眞老閉黃闕
　　　　四御齊玄鈞圓華太張上同攜堅王君
　　　　結津固百骸瓊耀擁胎仙晨暉注明景<md:KR5a0094_HFL_002-043b>
　　　　魔應自滅形萬道保无虧返老囘童嬰

　　　　五會合一炁飛馭超雲京
飛行鼓從總領鬼兵(玉文)
　總領鬼兵三天大元帥
麾幢鼓節(玉文)
　九天尚父執麾左領神王執幢右統大神按鼓後部力士執
　節前引天丁
遊觀太空自號赫奕(玉文)諸天齊功
　玉淸赫奕天將大神皆統屬玉淸神公太玄上相也與諸天
　大聖高靈齊功自號玉<md:KR5a0094_HFL_002-044a>淸靈寶赫奕之司　赫奕仙曹專主
　靈寶一司

上天度人嚴攝北酆
　内象丹旨註云欲界飛空之音卒章曰北都泉曲府中有萬
　鬼羣但欲遏人算斷絕人命門阿人歌洞章以攝北羅酆束
　送妖魔精斬馘六鬼峯諸天炁蕩蕩我道日興隆蓋北酆鬼
　神乃職司殺樂於遏算絕命天尊開度魔王順化勅攝鬼帝
　普告關盟宣約處分毋輙肆害也<md:KR5a0094_HFL_002-044b>
神公受命
　玉淸神公太玄上相右手紫微印左手玉淸文叩齒九通存
　神爲神公之形頂玉淸大丞相金碧貂蟬之冠衣錦霞飛羽
　之袍大帶朱履絳裙坐三色雲中神公卽地皇之臣馬祖大

　帝之嗣角龍辰宿大神之父位玉淸神公太玄上相號馬龍
　氏諱廓奕
普掃不祥
　嚴東註神公者大羅天丞相也受天尊符命掃蕩魔精不善
　之鬼<md:KR5a0094_HFL_002-045a>
八威吐毒(酉文)
　八威大神隨訣召降衞護壇所靑龍大神震白虎大神兌朱
　雀大神離玄武大神坎獅子大神坤窮奇大神艮麒麟大神
　巽辟邪大神乾
猛馬四張(午文)

　天馬大神
天丁前驅(玉淸文)
　大力天丁前驅大神
大帥仗旛(辰文)<md:KR5a0094_HFL_002-045b>
　命魔仗旛大帥
擲火萬里(寅離午文挑)
　玉淸擲火大神將軍
流鈴八衝(申坤離中丑寅卯文挑)
　玉淸流鈴大神
敢有干試拒遏上眞金鉞前戮(玉淸訣直二指)

　金鉞前戮大將
巨天後刑(大指掐四指根五指俱拳)
　巨天後刑大將
屠割鬼爽(右手金鉞訣大指壓二三四指搯亥文直小指)<md:KR5a0094_HFL_002-046a>
　玉淸屠割使者
風火无停(左手四五指從辰至申復巽挑離)
　玉淸風火大將軍
千千截首萬萬剪形(中指根艮文挑)
　剪截鬼穢大神
魔无干犯鬼无妖精

　夫有眞則有邪有善則有惡故邪能遏眞惡能喪善用此刑
　威驅除勦伐不得有相干犯也
　已上正文玉晨道君宣述扶衛掃蕩之事<md:KR5a0094_HFL_002-046b>玉淸大神之威神
　也
三官北酆明檢鬼營(坤離中丑寅文挑)
　明檢鬼營大神
不得容隱金馬驛呈(自午輪十二支復離至午文挑)
　金馬驛呈大神
普告无窮萬神咸聽
三界五帝列言上淸(中指三淸訣至震離兌坎中文復上淸文挑)

　列言上淸錄事
　玄師曰此皆玉淸天將大神自號玉淸靈寶赫奕之司輔翼
　玉淸劫運改更滅魔掃<md:KR5a0094_HFL_002-047a>災昇度學仙之子檢校三界制禦鬼
　爽搜究鬼營肅淸道炁皆扶衞掃蕩之神也
　已上正文皆元始天尊所降之令玉晨道君紀錄
　　五劫開化元洞玉厯章
　眞陽開化梵炁流通金闕在上玉府居東鬱結五文煥散九
　空妙炁自然藴奥難窮三靈共貫萬聖攸宗參稽學行標紀
　眞功形神俱契與道合同安鎮帝籙億劫无終昔混元溟涬
　大梵彌羅諸天未分九陽冥<md:KR5a0094_HFL_002-047b>合三因九轉六變七徊元始肇

　形五劫初化乃命梵元祖晨道君筆錄天元運乘五劫故元
　洞者以名祖炁玉厯者紀乎天元劫運五周復歸其一自一
　炁化分三因成九若龍若蜒蟠曲九道漠漠无極總九陽祖
　炁之元
　太上以三九運梵三五乘元合四十二炁以開始靑天元祖
　炁明東方始靑之元應九陽木王之初故東方得九炁以分
　天境劫號龍漢次九因重復陽炁開明赤文流<md:KR5a0094_HFL_002-048a>光敷落五度
　開圖丹書
　太上以三乘五三轉朱英合二十四炁以開南丹天元祖炁
　明南方丹光之元應三陽火王之初故南方得三炁以分天

　境劫號赤明次復九因重積中黃化元天緯周躔梵元乘五
　太上以五五三徊混陽十二合五十二炁以開中黃天元祖
　炁明中靈黃華之元應五陽土王之初故中央得一十二炁
　以分天境劫號上皇次九元復因素景肇陽七<md:KR5a0094_HFL_002-048b>明煥梵五緯
　乘天
　太上以七五三乘合三十六炁以開素靈天元祖炁明西華
　皓景之元應七陽金王之初故西方得七炁以分天境劫號
　延康次復九因周竟混化歸本一炁肇明
　太上以二五乘十三積元陽合三十炁以開北玄天元祖炁
　明玄冥上景之元應一陽水王之初故北方得五炁以分天

　境劫號開皇是以五劫旣周昊天成象一炁混道八境流光
　三積九乘八方開景八帝示<md:KR5a0094_HFL_002-049a>形九霄分化故
　元始天尊命天眞皇人以玉厯紀元洞混化之初劫運流復
　之本諸天分境結元洞正陽之炁爲玉厯以紀天眞天民劫
　運功積升退之道明九聖九品之階其諸玄祕别有九品仙
　籙經具載其詳
　　　　　　五劫五炁
　　　　龍漢始靑之炁(靑)　　赤明丹光之炁(赤)
　　　　上皇中靈之炁(黃)　　延康素華之炁(白)
　　　　開皇元陽之炁(黑)<md:KR5a0094_HFL_002-049b>

　　　　　　東方玉字眞文
　　　　龍漢始靑玉厯寶章開九陽天元梵華炁
　　　　九陽迴妙炁三景散元精碧靄浮靈篆
　　　　靑林粲淑英超遥玉淸府遼邈蓬萊瀛
　　　　眞化通无間神風滋萬生
　　　　　　南方玉字眞文
　　　　赤明丹光玉厯寶章開三陽天元梵靈炁
　　　　浩劫開神運龍文泛赤霞八威奔電激
　　　　九鳳破兇邪鍊度丹皇室飛昇元始家
　　　　炎明常繼照靈慶集晨華<md:KR5a0094_HFL_002-050a>

　　　　　　中央玉字眞文
　　　　上皇中靈玉厯寶章開五陽天元梵寶炁
　　　　混黃生一炁感化結眞形上德持柔順
　　　　含光洞杳冥建中該九極執本統三辰
　　　　煒燁天端上飛芒曜玉靈
　　　　　　西方玉字眞文
　　　　延康素靈玉厯寶章開七陽天元梵英炁
　　　　皇老儲靈粹金精曜斗威六天咸馘滅
　　　　萬寶復幽微爽氣浮高闕寒光藹素輝
　　　　空同披玉勒華麗九霄飛<md:KR5a0094_HFL_002-050b>

　　　　　　北方玉字眞文
　　　　開皇玄上玉厯寶章開一陽天元梵混炁
　　　　五炁符元妙諸天混太冥辰精飛羽黑
　　　　玉女散華靑紫策封天寶玄光凛帝庭
　　　　羣魔欽至化萬國保安甯
