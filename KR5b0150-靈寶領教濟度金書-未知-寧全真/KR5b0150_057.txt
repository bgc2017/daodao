










靈寳領教濟度金書卷之五十七周九
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(黄籙開度用)
立諸司幕儀
靜黙堂序立
法事如式
具位嗣法弟子某焚香上啓
三洞四輔經籙法科祖玄真師列位真人經
籍度師列位真人仰冀師慈俯垂鑒映切以

大徳生生咸仰裁成於紫禁元功化化夙歆
爕理之玄曹既飛金簡以宣行盍煥玉符而
召役以今奉爲入意屬兹瑶壇肇啓玉範將
宣期成神聖之功須頼仙靈之力欲望俯矜
徳悃曲賜慈觀特爲敷奏上玄請頒勑命關
告章奏真聖煉度靈曹追攝諸司靈寳真屬
風雲蓊藹各仰行於萬程水月交羅冝會歸
於一處效勤受職恊力圖勲圎濟度之宏功
成修齋之釐事某下情不勝虔切俟恩之至
引至章奏幕

上香
某焚香供養
九靈飛歩章奏司仙靈官吏切以壇符十極
敷帝渥之彌羅班列九靈仰神功之妙宻既
嚴修奉盍罄懇祈以今奉爲入意叩天閽以
飛箋降靈司而效職芝書煥紫諒促召於中
垣羽葆飛黄冀遥臨於前幕並矜素悃翊導
朱函法衆運誠修齋奉請
請聖
三天門下上章二十四真人左上仙右上靈

中上神三大將軍三天門下上官典者引進
仙官某治建節監功大將軍前部效功後部
效煞驛庭令驛庭丞四部監功謁者狼吏虎
賁察姦鈎騎都官僕射天騶甲卒天丁力士
治中主簿治中校尉雲中督吏幹佐小吏金
光童子典章從官通章舍人行章童子元始
小吏玄都力士九光玉伯髙車司馬通章小
吏承章令史通章書佐部章督郵呈章通章
校章定章剌章印章部章諸從事太初太元
太真太素太玄太一虚无直符直事上仙上

靈二官直使正一功曹左右官使者隂陽神
决吏科車赤符吏剛風騎置吏驛馬上章吏
進章鳯凰騎上章雲龍騎言章風發騎御章
神龍騎奏章飛龍飛虎騎五方鎮章大將奏
章靈官三界傳奏功曹十二月奏章靈官奏
章大將呈章進章靈官玉清總召金闕上佐
發放九天御史大夫九天通章使者天樞發
放司流金火鈴大將麒咢麟索二天丁開天
符命使者五帝六甲功曹四直玉文功曹運
神會道功曹靈飛丁甲玉女靈寳功曹使者

玉童玉女直符香官諸天承受玉女三天上
奏靈官飛章靈官通章玉女玉清八威治魔
都統神慧殺鬼都伯史玉清總領鬼兵三天
大元帥九天尚父大元帥玉清執麾左領神
王執幢右領大神玉清鼓按後部力士執節
前引天丁玉清青龍白虎朱雀玄武大神命
魔仗旛大帥玉清擲火萬里大將軍流鈴八
衝大將軍玉清金鉞前戮大神巨天後刑大
將玉清屠割使者風火征伐大將軍玉清剪
截鬼穢大神明檢鬼營大將玉清金馬驛呈

大神列言上清録事某蜻侍衛仙宫主將副
將護道監壇都元帥諸省府院司所部通進
仙官神吏
三獻
散花
某上啓
九靈飛歩章奏司仙靈官吏切以升神謁景
挹祖炁於玄關㑹道運元混靈光於絳室非
▲參賛曷遂感通今有某露悃朱章徼恩紫
闕䇿八威於雲路金馬驛呈揚十絶於霄衢

玊鸞促覲具嚴壇榜敬爲敷宣
宣榜
榜文宣示真聴昭明願停彩仗以傾光爲翊
玄靈而聮事玉華耀景迴骸起黒鬱之幽金
格升班校績職清微之峻拳拳有請切切無
違某不勝虔祝之至
引至神虎前
某焚香供養
北魁玄範神虎玊司靈寳攝召總局仙靈官
吏切以壇崇中極欵龍馭以對揚望峻北魁

羅鴛班而爕理既嚴修奉盍罄懇祈以今奉
爲(某人入意)期請降於玄曹冀曲提於黒鬱雲飛
丹鳯已承碧落之温綸風舞玄龍諒煥青冥
之羽仗不遺小物恪沛洪恩法衆運誠修齋
奉請
請神
北魁玄範府神虎追魂陽精輝明昭靈大帝
北魁玄範府神虎追魄隂精輝靈威神大帝
䧺左大力統制百節三魂玊曹玄伯何大神
雌右武鸞提魂攝魄飛符玊札主吏喬大神

神虎上部中部下部追魂使者神虎倒生玄
司七玊女玊清天道地道神道人道仙道鬼
道業道功曹靈寳如意萬司主行玊札顯魂
提魂三大神玊清追魂攝魄七將軍監魂童
子引魂童子玊清對魂整魂尋魂聚魂功曹
將軍陽耀通關隂靈攝魄監獄使者神虎追
魂攝魄三元夫人四直追攝將軍神虎追魂
一十五貟使者神虎追攝諸部神吏三界追
魂使者神虎玊司紫微金光郭大將夜光玊
女八卦大神大召小召真人鄔屠將軍神虎

黒衣内院雷火劉將軍火車嚴使者黒衣左
右追攝楊李二大將大黒北冥受事官吏玊
都玄臺内省飛空追攝大使直符雷將軍内
省追攝一呼董使者幽魂韓使者内臺聚魂
天將普召河沙天將追魂天將金闕内臺五
部追魂大將引魂天將青玄黄籙夜光召魂
神司玊女判吏青玄引魂尋魂追魂司靈官
功曹黄籙院追魂攝魄功曹使者將軍黄籙
院統兵助法闡教通靈通天入地諸大將北
斗下十二時十二月十二日玊札神將太一

玄冥司追魂神將七眞玊女天蓬攝召司鄧
將軍報應劉使者追魂召魂攝魂黄李栁三
將軍普現曹葉二大神正一飛火院𡊮雷牛
白朱五大將洞神攝召司艮宫天丁丘大神
靈寳如意萬司追二十四類幽魂五十七大
神九天溥召院追三十六種傷亡幽魂諸將
軍本靖主將副將護道監壇諸元帥當境土
地真官齋主家土地司命六神
三獻
散花

某上啓
北魁玄範神虎玊司靈寳攝召總局仙靈官
吏切以神光照夜煥青籙於羅酆元炁開幽
耀紫章於鬱絶匪由參賛曷遂感通今有某
將明檢於鬼營冀升遷於神壘鉞旄嘯命疾
驅周六合之遥旌節提封嚴攝遍九垓之大
具嚴壇榜謹爲宣揚
宣榜
榜文宣示真聽昭明駐右幕以低回肅前矛
而莅止地輪校績膺圖倘證於三元天闕酬

功進秩當符於九格拳拳有請切切無違某
不勝䖍祝之至
引至承受幕
某焚香供養
靈寳玄壇承受文檄功曹符吏切以教尊空
洞提地壘以登齋班列虚靈合中樞而聮事
既嚴修奉盍罄懇祈以今奉爲入意期效職
於玄曹曽敷誠於紫闕徳音輝煥已催下邁
之鳴鑾神景蘢葱諒肅前驅之羽仗來遊塵
境爲達齋忱法衆運誠修齋奉請

請神
諸天承受玊女諸天上奏靈官九天上奏靈
官中天承受玊女玊清發放大將軍天樞發
放司主吏佐吏九天雲路正一功曹開天符
命使者十方飛天使者傳言奏事飛龍騎吏
三界直符使者四直玊文功曹地分傳奏神
祇
三獻
散花
某上啓

靈寳玄壇承受文檄功曹符吏切以飛龍騰
景通葵悃於寥陽驛馬排空敷芝恩於朔鬱
今有(某人入意)既殫享帝之恭益進箋天之敬流
鈴振響青函疾御於九霄玊節揚凌素牘溥
馳於三界開天制地奔隂衞陽具嚴壇榜謹
爲宣揚
宣榜
榜文宣示真聽昭明姑駐景於前帷以承流
於中陛銀臺通進叩閽登紫殿之嚴金闕頒
宣遷格凖朱宫之峻拳拳有請切切無違某

不勝䖍祝之至
引至驛吏幕
某焚香供養
玄都驛吏日直天丁地道功曹九龍使者切
以域尊四大先道炁於鸞圖班列千官首神
威於龍驛既嚴修奉盍罄懇祈以今奉爲(某人)
(入意)曽瞻紫闕之崇請降玄曹之峻如綸如綍
諒下煥於碧虚載旌載旄幸來儀於玄墠不
遺欵懇曲副翹傾法衆運誠修齋奉請
請神

亥都茭龍驛吏玄都金龍驛吏地府齎簡童
子火府齎簡童子地道功曹九龍符命使者
日直天丁
三獻
散花
某上啓
玄都驛吏日直天丁地道功曹九龍使者切
以金籙上生登春臺於六洞玊符告下依夏
屋於九清匪繇參賛之功曷遂感通之願今
有(某人入意)既齋明之肇興將宸恩之誕布欲望

九龍駕景流金電掣於黄垓萬騎排空火令
風行於黒壘夜扃肆闢晨路宏開壇有榜文
謹當宣讀
宣榜
榜文宣示真聽昭明願欵駐於游帷庸暫休
於飛轡地祇敕制倘成度命之玄功天官舉
遷當證登真之朱格拳拳有請切切無違某
不勝䖍祝之至
引至混元幕
某焚香供養

混元十二炁化生大將軍一行官吏切以道
包三洞流慧日以崇機班列九清藹玄靈而
賛化既嚴修奉盍罄懇祈以今奉爲(某人入意)曽
箋丹闕之崇請降玄曹之重雍雍紫綍諒昭
布於碧虚濟濟白旄恪從容於黄混法衆運
誠修齋奉請
請神
玊清六元運陽化隂大將軍玊清七變混景
大將軍玊清八回九合大將軍玊清九光㑹
靈大將軍玊清十回隂陽大將軍玊清十一

合度大將軍玊清十二運化大將軍玊清十
三陽光大將軍玊清十四運度大將軍玊清
十五成隂變陽大將軍玊清十六三景混成
大將軍玊清十七隂陽合靈大將軍
三獻
散花
某上啓
混元十二炁化生大將軍一行官吏切以虚
无祖炁施化化於無垠妙有靈光賛生生於
有截匪由參賛曷遂感通今有某慮陽耀之

莫完致隂氛之尚結欲望五官六府備萬炁
以生成九竅三關羅百神而和合經絡攝化
形體周圎壇有榜文請行宣讀
宣榜
榜文宣示真聽昭明願緑幕之少稽姑丹帷
之暫駐迴骸起死䇿勛期翊於三靈監真度
生遷賞不忘於九格拳拳有請切切無違某
不勝䖍祝之至
引至解結幕
某焚香供養

靈寳玄局解結司仙靈官吏切以齋嚴玄律
提黄混以敷仁庭列清班𥙷紫宸而昭徳既
嚴修奉盍罄懇祈以今奉爲入意曽請命於
帝閽乞效勤於神職玊符播告諒嚴雲騎以
排空瓊節飛浮應莅星壇而駐景恢弘偉業
式副真忱法衆運誠修齋奉請
請神
靈寳解𡨚釋結靈官五經愽士能談善說靈
官九天解𡨚釋結大神靈寳如意萬司解𡨚
釋結四大神

三獻
散花
某上啓
靈寳玄局解結司仙靈官吏切以𡨚輪激運
嗟懷穽石於陽機業綱周張遂陷淵水於隂
域匪由解釋曷遂和平今有某慮執對之未
清遂攝提而普集欲望軟言調伏結千生歡
喜之縁異骨齊同脫萬劫仇讐之累形神自
在心識安寧具有榜文請行宣讀
宣榜

榜文既示真聽昭朋願委轡於前帷伺承符
於中陛乎提丹敕倘開大黒以宣和名陟玄
班當按女青而校賞拳拳有請切切無違某
不勝虔祝之至
引至天醫幕
某焚香供養
天醫六職尚藥靈官仙吏切以帝嚴齋律提
酆澤以開光神御靈曹翊靈層而賛化既嚴
修奉盍罄懇祈以今奉爲入意曽叩帝閽之
嚴請降威曹之重丹綸飛鳯諒曉煥於九霄

緑蓋玄龍已夕臨於八陛法衆運誠修齋奉
請
請神
天醫尚藥靈官主辨形候靈官隨病製藥靈
官修合煅煉靈官生形博士復肌主者治病
功曹收毒將軍三五功曹敷藥靈官察藥論
病靈官請藥療病靈官砭石小吏扁鵲官吏
天醫仙吏採藥童子
三獻
散花

某上啓
天醫六職尚藥靈官仙吏切以病縁四大凝
戾炁於陽靈證别三因抱淫氛於隂翳匪由
參賛曷遂感通今有某慮心病之纒縈致神
觀之顚鬱欲望玄芝丹液運神聖功巧之竒
玊醴金津敷圎散湯膏之妙百關氷瑩萬竅
雲敷壇有榜文請行宣讀
宣榜
榜文既示真聽昭明願投轄以迂留勿指車
而迅邁仁周九地尚成迴骸起死之榮⬤校

三天當輅遷格升班之盛拳拳有請切切無
違某不勝䖍祝之至
引至監生幕
某焚香供養
靈寳玄壇監生司仙靈官吏切以道包三極
崇玄陛以承宣班列九清體紫樞而生化既
嚴修奉盍罄懇祈以今奉爲(某人入意)希宣降於
玄曹曽預陳於帝闕雍雍劒珮諒承玊綍以
來儀濟濟旌旄願駐朱帷而莅事法衆運誠
修齋奉請

請神
九天監生大神九天衞房聖母九天定生大
神九天感化大神九天定胎大神九天易胎
大神九天助生君九天順生君九天速生君
九天全生君六甲符吏催生童子保胎童子
周九十二
速生童子南昌分胎功曹南昌主産功曹南
昌主死功曹南昌起死功曹
三獻
散花

某上啓

靈寳玄壇監生司仙靈官吏切以天精天粹
生前鑿混沌之玄地魄地魂死後抱溟濛之
翳匪由參賛曷遂感通今有某慮胎産之纒
縈覬神靈之造就金符變化圓回黄坐草之
功瓊簡飛玄符養素交梨之妙精神鮮潔歩
武輕清壇有榜文請行宣讀
宣榜
榜文既示真聽昭明願曲駐於雲旌姑暫留
於丹幄金房度命尚提黒澤以朝元玊格遷
神當陟玄班而賛化拳拳有請切切無違某

不勝䖍祝之至
引至沐浴幕
某焚香供養
靈寳澣濯司仙靈官吏切以齋功日赫體大
徳於清都神職星羅樹弘功於玄局既嚴修
奉盍罄懇祈以今奉爲入意芝苻煥寵諒催
夙駕之瓊輪騫蓋飛靈已響登車之玊珮法
衆運誠修齋奉請
請神
靈寳澣濯司靈官玊清通真攝魔屏穢靈官

丹天九鳯破穢靈官五方五帝解穢靈官天
河東井君浣濯夫人九天運穢神君九天解
穢神君九天收穢神君九天却穢神君九天
除穢神君九天斷穢神君九天滅穢神君九
天洗穢神君九天蕩穢神君
三獻
散花
某上啓
靈寳澣濯司仙靈官吏切以五龍東躍凝覺
海以澄清九鳯南飛瀹靈源而湛寂匪繇參

賛曷遂感通今有某慮隂氛之彌綸假陽華
之䟽蕩欲望靈光鬱勃符芝室於三華梵炁
彌羅化蘭池於八解俾澄死炁爲妙生神壇
有榜文請行宣讀
宣榜
榜文既示真聽昭明願頓轡以舒徐姑駐帷
而留宿玄泉霞映尚成偉績於黒單朱表風
馳當陟玄班於紫禁拳拳有請切切無違某
不勝䖍祝之至
引至巾笥幕

某焚香供養
靈寳巾笥司仙靈官吏切以齋功按律開犴
室以輝華神職宣符佐虎關而赫奕既嚴修
奉盍罄懇祈以今奉爲入意前驅簇仗諒承
丹綍於青冥後從停驂且駐緑帷於黄混法
衆運誠修齋奉請
請神
靈寳巾笥司靈官青玄金木仙衣玊女金木
仙帶玊女
三獻

散花
某上啓
靈寳巾笥司仙靈官吏切以芒含二景瞻鳯
袂以離離象映三光煥霓裳而楚楚匪由參
賛曷遂感通今有某慮未潔於簮紳莫竟瞻
於黼扆欲望金章變化精神茂八素之冠玉
字靈通容止儼六銖之服嚴莊曵地振肅朝
天壇有榜文請行宣讀
宣榜
榜文既示真聽昭明頴委曲以停帷式從容

而控轡職提北鬱玄壇尚聽於宣勞格峻南
丹朱表當詳於遷賞拳拳有請切切無違某
不勝䖍祝之至
引至鍊度幕
某焚香供養
靈寳鍊度司仙靈官吏切以齋崇黄籙提九
壘之隂氛班列朱陵賛二儀之陽化既嚴修
奉盍罄丹衷以今奉爲入意既請降於靈曹
曽預陳於帝所風清閶闔諒頒玊勑以髙奔
雲擁霄衢疾舞瓊輪而下邁俯矜凡悃曲印

真祈法衆運誠修齋奉請
請神
南宫度人不死尊神南極長生大君南宫度
世司馬大神好生韓君丈人靈寳九煉真司
官吏靈寳鍊度仙曹官吏朱陵火府火鍊大
將軍火鍊靈官南昌上宫鍊度大將軍鍊度
靈官南昌度命君度魂化形君太冥鍊屍君
十方猷威大神丹靈大神皓華大神玄英大
神鍊度大神變神大神復相大神正精大神
火府大神返形大神返魂大神超生大神丹

天左右侍衛大將軍水池火沼使者鍊度司
主鍊大將軍主水主火大將軍火鈴神將使
者童子火鈴靈童九光童子水池神將使者
童子黄華童子流精玊女青玄黄籙鍊魂官
吏火鍊童子玊女黄華蕩形治鍊玊女鍊質
明眸玊女光容玊女童子瑩身玊女童子清
神玊女童子發光玊女童子水火交光大將
軍水火合形大將軍水火聚炁大將軍水火
聚神大將軍九天火府鍊亡真人火鍊丹界
真人九天水官拔亡真人水濟無邊真人本

靖王將副將護道監壇神吏九天守雄抱雌
八大神將青玄專度溥度曲度司靈官
三獻
散花
某上啓
靈寳鍊度司仙靈官吏切以南丹鍊魄乗炎
粹於房離東井陶魂拱玄英於昴坎匪由參
賛曷遂感通今有某欲望水上火下映鬱儀
結璘之輝陽後隂先煥陽燧方諸之彩具嚴
壇榜請爲宣揚

宣榜
榜文既示真聽昭明願停丹陛以遲留爲入
緑帷而曲駐玄圖受事尚成九鍊之功⬤朱
表升班當按五靈之品格拳拳有請切切無
違某不勝䖍祝之至
向來頌



靈寳領教濟度金書卷之五十七
