










靈寳領教濟度金書卷之六十發二
　　　洞微髙士開光救苦真人寗全真授
　　　靈寳通玄弘教水南先生林靈真編
　科儀立成品(淨供/合用)
　　玄都大獻玉山淨供儀
　　　靜黙堂序立
　　　華夏引至大道前
　　　上香長跪
具位臣某誠惶誠恐稽首頓首再拜上言臣
聞三寳開圖散元精於萬有九霄御運宏妙

粹於羣靈受中而覺海虚圓語上而真源澄
湛初無盈縮奚有升沉自業風鼓旣倒之瀾
與毒霧籠再馳之駕禍滛福善昭經緯以無
私惡盈益謙煥隂陽而不忒四生輪轉六道
循環匪由提拯之恩曷免沉淪之苦今有齋
主某人依依博物切切同仁念形逐業遷性
本中涵於祖炁命隨塵報神非外爍於靈光
倘凝定水以清明期泮氷山而開悟敬涓吉
旦恭啓清場修奉玉山淨供上奉
三寳中供千真下賚神靈旁資品類俾離惡

趣永依上聖之慈光庶發善根照破下愚之
塵暗頓造無爲之妙永超空色之機金馬朝
馳巳負丹章而露奏玉龍夕迅諒頒玉簡以
風行承德虚玄宣恩鬱絶今則籣場巳備蘂
範將宣不勝懇切之情僣瀝便蕃之悃欲望
元尊鍚慶大道流光嘯命仙曹各昭宣於民
欲勑制靈局均寅亮於天工容臣㑹道運元
存神合景羣靈受度如細雨宻霧而來庶類
回光皆飛空步虚而去遂齋主皈依之悃副
微臣開度之忱臣下情無任懇祈之至謹言

　　　十方靈寳天尊
　　　引至斛前灑淨
　　　普獻頌
普獻無邊聖香烟散十方願乗七寳臺
垂光五濁世運度人天衆咸令上法橋
同㑹證無爲勤修不退轉
　　　宣降眞召靈符
　　　祝香
具位臣某謹焚寳香供養
太上无極大道虛无自然元始天尊妙无上

帝虛皇玉晨大道君妙有上帝萬變混沌玄
元老君至真大帝東極青玄老君太乙救苦
天尊運明保元上帝玉清神霄真王長生大
帝南極真王朱陵大帝九微太真青童玉明
大道君紫微元靈青金丹皇大道君九霄自
然生神帝君靈寳三十二天帝君五老四梵
十極十華諸天上帝太陽鬱儀帝君太隂結
璘元君五方五德上真道君北極九府玉晨
君南辰六闕上道君周天經緯列宿星君三
元三官大帝君玄中大法師靜老天君三天

大法師六合髙明大帝靈寳經籍度三陽開
泰玄樞機三省諸相天君九天諸司真君天
曹諸司真君上清黄籙院使真君南昌上宫
朱陵火府主宰髙真青玄黄籙左右府主宰
真君九天普度院主宰真君南天度人不死
尊神南極長生大君好生韓君丈人度世司
馬大神迴骸起死監生大神靈寳玄局施用
仙曹三界所向仙曹聖衆三洞四輔經籙法
教上聖髙真祖師玄一玉輿真人寳輿真人
緑輿真人太極左宫仙公沖應葛真人玄壇

受事諸省府院司仙靈官吏五嶽五帝真君
五天聖帝洞天福地名山大川靖廬治化仙
官主宰本靖祖玄真師列位真人經籍度師
列位真人北隂玄天酆都大帝水府扶桑大
帝地府十殿真君九壘六洞諸司𡨋官四海
四瀆三江九河溟冷大神五道大神北𡨋執
職曹僚掾吏九州社令司主者十方道都大
主者城隍里域逺近廟貌無鞅神衆齋主家
土地司命六神虚空應感鑒察威靈太歳尊
神四直功曹三界符使願運慈悲俯旌懇欵

臣聞函三御炁敷龍漢之慈雲得一分靈散
鶴鳴之法雨玉字徘徊於碧落金書羅絡於
黄垓丹谷流精陽耀生神之妙玄關御景隂
飛死炁之華陶冶八圓範圍九邈伏念(臣)鴛
班綴武鳳檢頥真坤免乾烏胤偃月虚无之
寳坎龍離虎結明霞恍愡之珠凝九室以神
交歩三田而炁混心期霄映迹尚塵遊誓弘
領教之宗庸勵度人之澤庶禆洪造宻證玄
功今有齋主某人恭啓瑤壇恪遵瓊笈希金
闕洪恩之被開玉山大獻之筵仰格聖賢希

均提於化化俯徼品彚冀咸證於生生屬兹
蘭篆氤氲蓮輝晻藹萬象湛璇霄之影九華
沈玉籟之音寳梵開玄金章演妙羣靈霓望
欣道岸之將登庶𩔖雲從徯法橋之穩駕欲
望聖神廣運智慧旁周流梵炁以廻旋舒真
發二四
光而徧覆祥烟耀景神竒融霞饌之珍甘露
流華聖化映雲厨之妙彌綸六合鬱勃十方
開隂壘以提魂闢陽隅而召魄池明八解爲
沐浴於形儀服映三光俾莊嚴於容止靈芽

灌而百關炁續玄芝餌而五臓神寜豁七世

之昏蒙解三生之𡨚對南丹陽燧鬱儀舞鳯
以陶情東井方諸結璘飛龍而淪性竟超淩
於地域快容與於天衢無任罄芹恪祈釆菲
臣不勝瞻聖望恩激越俟命之至清衆運誠
關行法事
　　　十方靈寳天尊
　　　衆誦大行梵炁章(三遍)
大行梵炁周迴十方中有度人不死之神
中有南極長生之君中有度世司馬大神
中有好生韓君丈人中有南上司下司録

延夀益算度厄尊神迴骸起死無量度人
今日校録諸天臨軒
　　　宣大行梵炁符
　　　大聖元始天尊向乾方
至心奏啓玉清聖境元始天尊妙无上帝願
賜慈悲之澤昭垂應感之恩普放神光降流
真炁灌注玉山大獻清淨法食之中攝化無
窮神變莫測瓊漿寳飯異果竒葩非色非香
非空非假祥雲甘露綵霧瑞煙應念充周隨
感飽滿上奉

諸天尊帝中熏三界真靈下供神祇回資品
類俾令六道幽靈受食等衆形神俱妙定慧
雙圓大聖大慈清微天寳君无上尊
　　　宣清微天符
元始洞空无三炁精上門紫翮煥太空
四明植靈根妙化發東瓊三便啓西崑
皓映九玄清五華帶錦雲離羅煥神燈
七星耀北元飄飄上清畿翼翼帝一尊
落落髙上章羽童何紛紛流香本無色
洞入萬仙羣左迴三流劫右轉九天關

雲華纓玉靈八風舞空輪四時無停機
青白早明分九九攺劫運三三度一春
天地有終㑹否激歸在飜洞明正一法
嚴終六天文太平返空无奉翊後聖君
　　　大聖靈寳天尊向艮方
至心奏啓上清真境靈寳天尊妙有上帝願
賜慈悲之澤昭垂應感之恩普放神光降流
真炁灌注玉山大獻清淨法食之中攝化無
窮神變莫測瓊漿寳飯異果竒葩非色非香
非空非假祥雲甘露綵霧瑞煙應念充周隨

感飽满上奉
諸天尊帝中熏三界真靈下供神祇旁資品
類俾令六道幽靈受食等衆形神俱妙定慧
雙圓大聖大慈禹餘靈寳君无上尊
　　　宣禹餘天符
靈風起西門錦雲生東瓊二炁煥玉洲
流香乗煙輕五華披風散倐歘朗九清
騫林耀朱日黄華逐月生中有採芝童
衣羽帶飛青飈景萬嶺峯逍遙宴緑軿
緫御九空輪運開無稽程左命三天文

右攝六天兵檢炁返空洞天度應運傾
劫運自有㑹誰測敗與成洪波淪雲網
六合無遺形白尸飄長流孤魂因復零
悲此去來際方覺正法明至學加精修
東華結瓊名欣有白簡人相與樂太平
　　　大聖道德天尊向離方
至心奏啓太清仙境道德天尊至真大帝願
賜慈悲之澤昭垂應感之恩普放神光降流
真炁灌注玉山大獻清淨法食之中攝化無
窮神變罔測瓊漿寳飯異果竒葩非色非香

非空非假祥雲甘露綵霧瑞煙應念充周隨
感飽滿上奉
諸天帝尊中熏三界真靈下供神祇回資品
類俾令六道幽靈受食等衆形神俱妙定慧
𩀱圓大聖大慈大赤神寳君无工尊
　　　宣大赤天符
洞關運天罡三炁轉三微紫戸吐瓊簡
玉閣照靈珠重樓耀精彩金門納神輝
八㑹交真風晃朗重門開天際九清外
落落髙神回三色返空无四候應王圻

河侯巳鼔筆五行潜相推六度無終劫
運極乗炁歸萬魔羅天布羣雄競吐威
兆人負災衝積尸令人悲妙哉正法文
履劫明不衰至時相奉迎契在九天扉
與爾期太平放身無翼飛
　　　大聖東華天尊向東方
至心奏啓東方自然八天上帝願賜慈悲之
澤昭垂應感之恩普放神光降流真炁灌注
玉山大獻清淨法食之中攝化無窮神變罔
測瓊漿寳飯異果竒葩非色非香非空非假

祥雲甘露綵霧瑞煙應念充周隨感飽滿上
奉
諸天尊帝中熏三界真靈下供神祇回資品
類俾令六道幽靈受食等衆形神俱妙定慧
雙圓大聖大慈青靈九炁君无上尊
　　　宣東方八天符
東華吐靈鳳西宫和瑤音二炁結空洞
太虚生中心靈書披七條寳文翠碧林
鳯歌逐天響六時應節吟上有度命童
煥夜朗長隂萬劫保形明渺渺莫能㝷

長錬不死年與運同浮沉日月照靈魂
璇璣回東南九星落形影寳華生五心
自有不凋神與我契丹金赤書檢籍炁
玉訣妙目陳朱宫有録籍魔神莫能侵
　　　大聖南極天尊向南方
至心奏啓南方自然八天上帝願賜慈悲之
澤昭垂應感之恩普放神光降流真炁灌注
玉山大獻清淨法食之中攝化無窮神變同
測瓊漿寳飯異果竒葩非色非香非空非假
祥雲甘露綵霧瑞煙應今充周隨感飽滿上

奉
諸天尊帝中熏三界真靈下供神祇回資品
𩔖俾令六道幽靈受食等衆形神俱妙定慧
𩀱圓大聖大慈丹靈三炁君无上尊
　　　宣南方八天符
絳雲翠羽虚靈風拂太微遼遼六炁降
渺渺吐靈暉乗我日中影振轡順天迴
朱童披靈夜洞陽錬落暉玉章度促年
靈歌五神開長限無絶景一念入九圍
億劫超幽期華命不凋衰飛天披重關

南宫朗凶機朱陵定絳籍神備便形飛
七祖上生天福德髙巍巍轉輪空洞魂
出我九玄扉夜景披朝陽飄飄乗運歸
　　　大聖西靈天尊向西方
至心奏啓西方自然八天上帝願賜慈悲之
澤昭垂應感之恩普放神光降流真炁灌注
玉山大獻清淨法食之中攝化無窮神變罔
測瓊漿寳飯異果竒葩非色非香非空非假
祥雲甘露綵霧瑞煙應念充周隨感飽满上
奉

諸天尊帝中熏三界真靈下供神祇回資品
𩔖俾令六道幽靈受食等衆形神俱妙定慧
雙圓大聖大慈皓靈七炁君无上尊
　　　宣西方八天符
琨臺生琅音王炁遐九㝠寳章洞太虚
攝真入無形錦雲翠朱日圓華逐月生
混合自然炁迢迢九遐清六慧純梵行
五神有髙靈絳宅耀朱景萬劫不凋零
長存好生君大一合黄寧保命度符籍
錬魂金華庭引歸不死炁飄飄乗運生

七玄入南宫枯骸更鮮榮長樂登雲浮
髙飛戲綵軿逍遙大羅外三界莫能輕
　　　大聖北真天尊向北方
至心奏啓北方自然八天上帝願賜慈悲之
澤昭垂應感之恩普放神光降流真炁灌注
玉山大獻清淨法食之中攝化無窮神變罔
測瓊漿寳飯異果竒葩非色非香非空非假
祥雲甘露彩霧瑞煙應念充周隨感飽满上
奉
諸天尊帝中熏三界真靈下供神祇回資品

𩔖俾令六道幽靈受食等衆形神俱妙定慧
雙圓大聖大慈元靈五炁君无上尊
　　　宣北方八天符
飛步入北清把真招上元乗景望玄臺
四華生錦雲中有採生童羽衣何紛紛
長歌九命籍金籙赤書文十絶遶華庭
飄飄度命旙緑盖乗風迴丹霄拱瓊軒
爲我造上皇拔録九夜門度命朱陵闕
長保億劫春留神營絳府赤子明玄關
形受不死炁自然生寳魂七祖度南宫

世生福慶門
　　　梵炁彌羅天尊
三景靈芒既敷華而耀彩諸天妙炁復飛煥
以流輝鬱藹瑤壇蓊㝠寳供謹請
玉山大變神王六龍普變靈官溟涬大梵靈
官宻運神通廣施變化蘭場洞朗十方影映
於帝珠芝饌森羅萬水光涵於璧月大無外
而小無内此不往而彼不來渺渺大羅髙列
馨香之法味塵塵刹土遍陳清淨之芳筵寂
照含虚潜昭應現萬靈森布一念交融空洞

内音䖍誠宣誦
　　　當職持水領法衆旋遶斛筵
　　　焚光明玉字(無量數)
　　　衆念(五十遍)
亶婁阿薈無惒觀音須延明首法攬菩曇
稼那阿弈忽訶流吟華都曲麗鮮菩有臻
答落大梵散煙慶雲飛灑玉都明魔上門
無行上首回蹠流玄阿陁龍羅四象吁員
南閻洞浮玉眸詵詵梵形落空九靈推前
凙𠗂菩臺緑羅大千𣺌莽九醜韶謠縁邅

雲上九都飛生自騫那育郁馥魔羅法輪
霐持無鏡攬姿運容馥朗廓奕神纓目宫
刀利禪猷婆尼咎通宛數滌色太渺之堂
流羅梵萌景蔚蕭嵎易邈無寂宛首少都
阿濫郁竺華莫延由九開自辯阿那品首
無量扶蓋浮羅合神玉誕長桑栢空度仙
玃无自育九日導乾坤母東覆形攝上玄
陁羅育𨘷渺炁合雲飛天大醜總監上天
沙陁劫量龍漢瑛鮮碧落浮黎空歌保珍
惡奕无品洞妙自真元梵恢漠幽寂度人

　　　變化無盡天尊
　　　變食
　　　蘇陀抹味天尊
　　　髙功行丹陽太極施食祕法
　　　衆官就坐
　　　弘濟無邊天尊
道炁敷羅靈光昭徹竪窮三際芳筵象六甲
之厨横亘八紘妙饌浹九光之景仰䝉帝力
俯運神功俟聖真應願以來臨流恩回施庶
品𩔖隨心而具足戴德髙躋亶冀仁慈恪垂

明鑒
　　　十方靈寳天尊賛引向門外序立
　　　上香
伏以三界惟心造升沈之關鍵昭然六根由
意生迷悟之機緘蔚若自黒業循環於蟻磨
致紅塵顛沛於蛾燈興言惡道之堪悲莫越
幽途之極苦銅關檢繫悲風振而億劫酸辛
鐵壘覊維昏煙暗而垓齡熱惱一書二夜萬
死萬生茫茫㝠路之泬寥寂寂隂津之悽慘
是以神霄内禁符頒破獄之春妙嚴東華職

建岀㝠之旦期提苦趣均證樂郷今有齋主
某人修崇玄都大獻玉山淨供普奉千真回
資六道切慮地獄種𩔖寒庭永閉夜壑牢關
憑太一之真光張門毀鐀破大千之垢暗啓
道開扄惟琅音揚東極之尊而瓊檢開北酆
之閴威神救苦慧力垂慈冝敷蟻悃以勤渠
恪冀龍恩而鑒映尋聲有感應念無邊法衆
運誠至心奏請
　　　請太乙
仰惟九幽教主十極導師開甘露門御太无

而回祖炁映祥煙戸提妙有以煥神光爲天
人福慧之師作幽顯慈悲之父願旌激切曲
副忱恂爲駐蹕於紫虚恪開關於黒鬱今有
齋主某人修奉
玄都大獻恩希金闕供闢玉山徼萬聖以傾
光施羣靈而破暗雲迷隂壑游精縻澤壘之
嚴月慘㝠途飛爽阻關津之滯莫普歆於蘭
饌難旅覲於芝壇欲望放百寳光明煥龍章
而破獄勑九司官吏宣鳯篆以開幽庶得衆
曲春生羅酆陽粲鬼官敬聽無拘留逼合之

憂驛吏恭承有侍衞送迎之喜懇祈切切應
感昭昭法衆運誠讃揚功德
　　　太乙救苦天尊
翠華迅景綵仗乗空應化分身廓九幽而照
夜飛靈合景精一念以開春謹召青玄破獄
一行符吏疾赴玄壇乗慈尊祖炁真光隨我
神運直下羅酆破蕩地獄提攝苦魂
　　　宣破獄符
茫茫酆都中重重金剛山靈寳無量光
洞照炎池煩亡者身光明朝禮玄元壇

升神超碧漢童子導靈旛
　　　太乙救苦天尊
玉毫耀彩金景騰輝七混五成提㝠郷而御
景六通四闢廓幽路以開程謹請五方五靈
主方隅神疾赴玄壇乗慈尊祖炁真光隨我
神運普吿關津開闢道路接引幽魂
　　　宣開闢符
玉清靈寳光洞照三途中微微開業道
來往交相通東華元命至倐忽無留蹤
生神超大羅遊宴三元宫

　　　太乙救苦天尊
五方啓重圍之扉形魂部衞六甲開㝠關之
徑體魄徼迎皆獅座攝以威光故犴室乗茲
梵炁經華緯粲明檢於嶽瀆羅泉陽耀隂靈
嚴攝於水陸郵驛既四門之無阻冝萬𩔖之
俱臨行役仙曹庸提滯識俾神朝於北闕而
魂錬於南宫惟冀慶雲開生慈風起死俯駐
碧落之景宏施黄壤之恩臣下情無任激切
懇祈之至
　　　十方靈寳天尊

　　　衆官就坐
伏以隂陽化化之機風行三極天地生生之
德雲䕃八遐流祖炁於清曹敷神功於玄局
玉符飛煥開九壘之春陽金景旋浮廓三途
之晝景飛龍迅而雄守雌抱神虎運而陽攝
隂提肇宏紫極之恩丕闡黒鬱之苦巍巍大
範奕奕洪恩今有齋主某人開玉山之法筵
宣瓊臺之祕範上奉千真萬聖回資六道四
生顧惟陟降殊途顯幽異路耀陽光而度命
巳藉三華赴隂澤以提魂亶資列將兹也宸

輝璀璨梵唱琳琅九幽彰毀鎖之威十方奮
開關之武盍徼萬類均會一乗冝伸召役之
儀庸契精誠之切太極丹篆次第宣行
　　　八門開度天尊
謹召玄虚掌六道功曹疾赴玄壇恭領符命
隨我神運催召天仙道神明道人倫道地獄
道餓鬼道畜生道一切之衆速攝速至風火
無停伺候天恩普受開度
　　　宣召六道符(六道)
元炁幽微玄梵恢張混茫空徹赤文丹章

朗照洞妙萬化滋彰帝心慈慧恩流无疆
宸輝敷耀靈爽飛揚玉符所召六道來翔
　　　八門開度天尊
謹召玄虚掌四生使者疾赴玄壇恭領符命
隨我神運催召胎生卵生濕生化生一切之
衆速攝速至風火無停伺候天恩普受開度
　　　宣召四生符(四道)
玄恩赫赫太極流營禀令妙粹彌綸生成
洞觀炁化宇宙充盈雨露涵育齊企善征
天光流煥萬象精明玉符所召四生飛英

　　　八門開度天尊
謹召十方道都大主者疾赴玄壇恭承符命
隨我神運催召東西南北四維上下滯爽孤
魂一切之衆速攝速至風火無停伺候天恩
普受開度
　　　宣召十方道孤魂符
慈惠漙浹祖炁流輝元始施化窈漠玄機
十華三際洞妙張施沉淪迷途玄鑒均齊
澤滂覆載幽爽均提玉符所召徬徨來儀
　　　八門開度天尊

謹召九州社令司主者疾赴玄壇恭領符命
隨我神運催召冀兖青徐揚豫荆梁雍分野
滯爽孤魂一切等衆速攝速至風火無停伺
候天恩普受開度
　　　宣九州孤魂符
慈恩凝妙幽賛神功九野遊爽昭晰天光
陽開隂闢經緯回蔵瓊章大有飛煥八方
生死返復乗晨希陽玉符所召罔敢不從
　　　八門開度天尊
謹召掌城隍里域郷界主者疾赴玄壇恭領

符命隨我神運催召城隍里域郷界滯爽孤
魂一切之衆速攝速至風火無停伺候天恩
普受開度
　　　宣召城隍里域郷界孤魂符
陽光煥奕隂景翳䝉微茫郊畿荒寂幽叢
游精遍浩億萬無終真機鼓摧乘炁委崇
固靈育粹太極流通玉符所召陶沐玄風
　　　八門開度天尊
謹召掌山林巖洞主者疾赴玄壇恭領符命
隨我神運催召山林巖洞滯爽孤魂一切之

衆速攝速至風火無停伺候天恩普受開度
　　　宣召山林巖洞孤魂符
混淪空洞溟涬彌羅幽魂寂歷玄澤光敷
山林巖洞慘戚悲歌元皇妙化惠闢崇阿
游魂故炁紛葩浩多玉符所召回返天和
　　　八門開度天尊
謹召掌溪澗泉源主者疾赴玄壇恭領符命
隨我神運催召溪澗泉源滯爽孤魂一切之
衆速攝速至風火無停伺候天恩普受開度
　　　宣召溪澗泉源孤魂符

隂寥泉曲悽惻寒池㝠海幽寂浩劫無期
伏尸沈滯夜景哀悲元始曲映宸恩宻移
和陽明奕洞煥仙飛玉符所召佩服天衣
　　　八門開度天尊
謹召北魁玄範府倒生玄司七真玉女疾赴
玄壇恭領符命隨我神運催召十方三界盡
玄虚際七𩔖傷亡一切之衆速攝速至風火
無停伺候天恩普受開度
　　　宣七玉女符(七道)
太一混元玄司倒生精列品類流煥七星

真光隂彩幽景洞明龍軿鳯御雲旂虎旌
嘯呼林谷提攝郊埛玉符所召遊爽來呈
　　　八門開度天尊
謹召靈寳如意萬司五十七大神疾赴玄壇
恭領符命隨我神運催召十方三界盡玄虚
際二十四類傷亡一切之衆速攝速至風火
無停伺候天恩普受開度
　　　宣召二十四類傷亡符(二十/四道)
赫奕如意玄曹靈通大神威儀照耀天工
旁周溟嶠窮極羅酆羣爽沈寂濟惠咸宗

靈光充盈開朗昏䝉玉符所召十極酆隆
　　　八門開度天尊
謹召九天普度院三十六真人三十六將軍
疾赴玄壇恭領符命隨我神運催召十方三
界盡玄虚際三十六類傷亡一切之衆速攝
速至風火無停伺候天恩普受開度
　　　宣召三十六種傷亡符(三十/六道)
左雄右雌魄隂魂陽太一真光流惠無疆
混洞彌羅宇宙洋洋遊精苦爽震蕩天常
玄澤飛灑灌沐朝陽玉符所吿普赴靈場

　　　八門開度天尊
列將宣威疾羅敷於雨露群靈徯德願慶會
於風雲更冀本靖靈寳追攝緫局諸省府院
司執職受事官吏主將某副將某護道某監
壇某同心恊力宣化承流入地升天分形散
景詔吿城隍里社催督水陸關津引領幽靈
均霑勝利
　　　宣普召牒
　　我禀金符策役玄曹普赴壇前
　　遍詣九幽十道依準青律抽魂

　　上極太虚碧落下洞寒壘風輪
　　嘯命山林泉曲追呼寂隴荒關
　　靡間有主無主流浪滯魄窮魂
　　水火刀兵疫癘飢饉勞瘵親𡨚
　　搜㝷普攝普召急疾來現根源
　　寅領天恩回施宏開甘露法門
　　聚形返復祖炁水火變錬自然
　　速徃速攝速赴不許拒遏稽延
　　敢有叛違壇律三元黜降仙班
　　如違上清詔令幽隂永墮無原

　　靈寳玄壇告命雲程風火驛傳
　　　八門開度天尊


靈寳領教濟度金書卷之六十
















