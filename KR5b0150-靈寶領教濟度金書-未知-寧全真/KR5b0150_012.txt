










靈寳領教濟度金書卷之十二伐三
洞微髙士開光救苦真人寗全真授
靈寳通玄弘教水南先生林靈真編
科儀立成品(祈禳開度通用)
九靈飛歩上章儀
燒香頌各禮師
九天上仙道化常生神室太景霞映珠瓊
逸宅丹元受事玉清十轉九回七混五成
神輝共耀振䇿黄庭道逹三變録神合靈
玉帝散慧隱玄羽經千神傾輪五星命眞

帔朱巾羽森列帝庭左命神虎右佩金兵
九天征伐煥擲火鈴滅魔破祅辟邪却精
風火赫震六天摧傾豁落北酆九魔沈零
失道者誅順道者生上帝有令敕衛神兵
千邪滅試萬鬼敢停敢有干試以付天丁
有祅則戮有毒則刑保神守衛攝邪戮精
六天巳誅威振萬靈寳神驅穢霄朗三清
萬眞受事俱㑹帝庭六象淵和七景輝明
神風散魔道塲肅清神威蕩鬼玉帝祝生
九天垂命攝眞御靈請奉皇命仙道克成

鳴法鼓二十四通
無上玄元太上道君召出(臣)身中三五功曹
左右官使者侍香金童傳言玉女五帝直符
直日香官各三十二人出出者嚴裝關啓玄
壇天帝神君當召此間土地里域眞官正神
(臣)今奉爲齋意祈恩玉闕進拜朱章願得
玉清道炁靈寳妙光下降流入(臣)等身中即
使紫精鬱勃玉關開明五老輔根萬帝攝眞
體圓珠映乗景驂晨金光煥奕御炁上清令
(臣)所啓速逹俓詣

太上無極大道無形無名虚无自然金闕玉
陛下
請稱法位
具位(臣)某與臨壇官衆等謹同誠上啓
虚无自然元始天尊妙无上帝太平金闕前
聖虚皇玉晨大道君太平金闕後聖萬變混
沌玄元老君玄都玉京上帝髙眞萬天上帝
東華上相木公青童大道君九靈太眞金母
丹皇大道君太上丈人天帝丈人九炁丈人
上相丈人青龍宫太乙玄生帝君鳯凰閣諸

天司命道德衆尊少昊金樓太上三師君天
曹門下四司君玄㝠宫太眞門下太乙靈妃
君太陽炎光鬱明上皇道君太隂黄華素曜
聖后元君南辰六闕上眞道君北極九府上
眞道君三元三官大帝君五老五靈天帝君
玄中大法師三天大法師玉清上相大羅无
極神公泰玄上相天機内相天機上相天樞
使相天樞左相天樞右相天曹諸司眞君天
曹門下上官典者引進眞官上章詞表眞官
上章二十四眞人三天門下上仙道化眞君

上靈定志眞君上神護正眞君十方至眞飛
天神王五嶽眞君東嶽上卿司命神君太平
下教二十四眞人南極紫眞太極玉宸聖后
金闕上保檢仙司命東華道君金闕大夫東
華領眞上清仙君三洞三乗經籙法中上聖
伐三三
髙眞神仙將吏流傳至教經籍度師得道眞
人正一嗣師係師眞人太歳尊神土地主執
三界官屬一切威靈
(臣)聞緑霞八浮瓊羽翼金華之䆳紫烟九素
雲珠聮玉映之崇耀流日於鬱羅藹飛霄於

劫仞清微髙拱儼天寳而煥圓華碧落空凝
湛晨輝而騰秀朗皆无无上眞之境廓玄玄
中澄之微惟祖炁之凝精分三華谷瞻神光
之胤粹聮九泥城玉京象天晨金霄之竒瓊
闕列洞陽元景之妙玄峯澄寂運八緯以雲
昇丹室虚靈昭七經而日煥非内非外无形
无名臣以禀炁太无流形妙有刋玄圖於西
禁帝渥羅敷定紫䇿於東儲師恩鬱勃寄影
烟林之䆳宻棲心雲漢之飛翔結節流披玉
蘂嚼空青之寳精神泰定金花全虚白之珍

流珠期煥於經文鳴玉敢敷於道炁緬惟下
教盍翼上乗金石初忱快覩三天之聖日丹
青終誓宜弘九地之眞風今有某人爲某事
拜某章上扣紫虚下披丹悃蒼蒼正色帝闕
羅虎豹之嚴渺渺大羅天陛肅龍鸞之衛茂
八騫而飛雲蓊藹華三秀而祥霧玲瓏徒心
企於鴻釐曷面敷於龍御仰冀
玄尊錫慶上聖流恩煥黄道以周回敞玄關
而洞朗流鈴振響攝浩炁於霄衢仗幡衛嚴
掃剛風於雲路令臣神光洞煥梵炁彌羅歩

金霞而芝玉凝眞靈虚參混乗瓊烟而黍珠
入妙定慧𩀱圓飛豁落於靈臺覲玄丹於華
蓋臣無任瞻天望聖激切𢢽祈之至謹稽首
再拜
重鳴法鼓二十四通簡閱吏兵行事
謹出(臣)身中玉門紫戸三十九闕上眞靈官
三部八景二十四眞五體眞官丹元眞人上
清虚无自然左右領仙玉郎飛仙玉虚侍郎
各二十四人出五帝五色元皇太眞飛龍功
曹上元功曹飛行功曹各二十四人出玉虚

飛仙使者太仙使者神仙使者各二十四人
出玉虚金童玉女飛行金童玉女八節直言
直事各二十四人出某治䢖節監功大將軍
前部效功後部效殺驛庭令驛庭丞四部監
功謁者上仙上靈二官直使正一功曹左右
官使者隂陽神決吏科車赤符吏剛風騎置
吏驛馬上章吏飛龍騎吏各二人出出者嚴
裝顯服冠帶垂纓整其威儀領仙玉郎冠飛
玄玉冠衣九色龍文虎衣執命魔靈幡立左
玉虚侍郎冠元晨玉冠衣五色飛仙羽衣執

九色靈幡立右飛龍功曹冠九德通天之冠
衣九色鳳衣腰帶虎書執召神之符在上飛
仙功曹冠九德通天之冠衣五色羽衣腰帶
金鈴執攝煞之律在下飛仙使者冠飛天玉
冠衣五色斑文之衣手執金符䢖節在前神
仙使者冠朱陽玉冠衣九光飛仙之衣手執
玉版持幢在後玄黄太眞功曹使者冠帶羽
服金眞鳳章豁落七元手執玉案對立臣前
正一功曹弁朱陽之幘冠通天之冠衣皁紈
單衣腰帶龍頭之劒捧持謁簿二官使者弁

玄隂之幘冠九德之冠衣絳章單衣腰帶虎
符齎執玉版䢖節持幢立臣前後狼吏虎賁
察姧勾騎都官僕射天騶甲卒天丁力士治
正執正吏收神食神㬰收鬼食鬼吏收炁食
炁吏收毒食毒吏收邪食邪吏收精食精吏
治中主簿治中校尉雲中督吏幹佐小吏金
光童子典章從官通章舍人行章童子元始
小吏玄都力士九光玉伯髙車司馬通章小
吏承章令史通章書佐部章督郵典録功曹
典録小吏呈章從事通章從事校章從事定

章從事剌章從事印章從事齎章從事太初
直符直事太无直符直事太素直符直事太
眞直符直事太玄直符直事太一直符直事
虚无直符直事五帝直符直事四直直符直
事五行直符直事六律直符直事七政直等
直事八卦直符直事九宫直符直事四部監
章從事進章鳯凰騎上章雲龍騎言章風發
騎御章神龍騎奏章飛龍飛虎騎某靖侍靖
仙官金童玉女靈官功曹諸省府院司通進
仙官神吏一時嚴裝羅列鹵簿屯駐▲繞受

(臣)詞語分别關啓玄壇土地四面眞官三洞
威神三寳官屬三五功曹左右官使者侍香
金童傳言玉女五帝直符直日香官左右龍
虎君侍衛靈官三天承章典者三天飛章靈
官三天通章玉女三天捧香素女三天承受
玉女十天承受玉女三十二天承受玉女三
天上奏靈官諸天傳奏靈官左右繡衣二使
者十方飛天使者傳言奏事飛龍騎吏在時
受事應感仙靈道上二玄三元四始甲子諸
官君將吏並乗玉轝緑轅雲軿瓊輪羽蓋飛

虬之乗飛行紫虚上登三天之上金闕玉殿
瓊房丹室爲臣同誠上啓
太上无形无名虚无自然至眞大道无上玄
尊金闕玉陛下臣以昌運欣逢慶基夙挺神
凝九室覩三元以珠聮雲藹三宫羅九眞而
璧合御震靈之寳座佩景霄之神鋒林壑怡
神樊籠息影爰念乾坤化育盍證質於玄功
經緯生成宜恢宏於洪範學眞宴坐翊教經
行凡有歸投理宜敷告今爲某人某事拜某
章祈三天之惠澤宏九地之慈恩(臣)謹依元

降九靈飛歩祕典謄箋𩛙函依科操進伏望
功曹使者受事仙靈洞覽翹勤對臣料理務
契玄格上詣金門龍刀瑶環金魚玉鴈舒鎭
洞案請省章文
宣章校章封章
謹上請十方无極飛天神王九天尚父天蓬
大元帥九天佐翊天猷大元帥九天上輔黒
煞大元帥九天遊奕玄武大元帥三天陽精
門左上仙蔽身大將軍洞華門右上靈隱影
大將軍正陽門中上神藏形大將軍左門錢

將軍右門李將軍押軍陳將軍麒咢麟索二
大天丁天門守禦諸神剛風上吏謹上請三
天門下上官典者引進仙官上章詞表靈官
上章帝妙眞人上善眞人執幡眞人明月眞
人白華眞人韓老眞人龍騎眞人陀羅眞人
善逹眞人洞觀眞人救苦眞人流光眞人白
一眞人定國眞人黄華眞人白慧眞人洞安
眞人丞相眞人上將眞人北都眞人相如眞
人小游眞人吕吕眞人九光眞人青帝慶夀
功曹白帝紀善功曹赤帝註生功曹黒帝元

命功曹黄帝中治功曹甲子促炁功曹甲戌
治病功曹甲申直使功曹甲午正一功曹甲
辰中部功曹甲寅四部功曹四直玉文功曹
運神㑹道功曹承受典吏
謹上請五方五炁鎭章大將奏章靈官十二
月奏章靈官奏章大將十二月呈章靈官㸃
撿進章靈官三界傳奏功曹報應呈章靈官
通章從事玉清緫召三界金闕上佐發放九
天御史大夫天樞發放司主吏佐吏流金火
鈴大將九天雲路正一功曹開天符命使者

九天通章使者通進仙吏
謹上請上清靈飛太玄玉女青腰玉女玄精
玉女絳宫玉女太素玉女黄素玉女順炁玉
女足月玉女開心玉女寄房玉女得喜玉女
曹澤玉女金晨玉童太華玉女玉清妙華金
童紫光玉女神府繡衣玉童繡衣玉女諸天
五色玉童繡衣玉女洞天洞玄洞靈飛行侍
香玉童散花玉女靈官仙吏
謹上請玉清八威治魔都統神慧殺鬼都伯
史緫領鬼兵三天大元帥九天尚父執麾左

領神王執幢右領大神鼓樓後部力士執節
前引天丁麒麟天馬大神命魔仗幢大帥玉
清擲火萬里大將軍玉清流鈴八衝大將軍
金鉞前戮大神巨天後刑大將玉清屠割使
者風火征伐大將軍剪截鬼穢大神明檢鬼
營大將金馬驛呈大神列言上清録事靈虚
辨魔護道仙靈官吏
謹上請玉清雌一將軍雄一將軍大洞將軍
黄室將軍白雲將軍隱道將軍眞諱將軍龍
騎將軍鳳車將軍緫監大將軍統兵大將軍

發放大將軍㐲魔大將軍九天越天大將軍
正天大將軍九道大將軍九綱大將軍營門
大將軍五蓋大將軍玄老大將軍玄留大將
軍周天大將軍中玄大將軍五元大將軍蓋
天大將軍中律大將軍還天大將軍中域大
將軍中微大將軍中庭大將軍中䢖大將軍
東夷老青領將軍青始車騎除逆伏衛兵南
越老赤領將軍赤玄車騎扁鵲伏衛兵西氐
老白領將軍白玄車騎捍厄鐡輪兵北羗老
黒領將軍黒玄車騎反甲逆鱗兵中央秦老

黄領將軍黄始車騎部領黄雲兵太上西域
兵營門兵南溪兵督天兵發地兵虎賁兵柱
天兵施天兵中宫五營兵九元中野兵九天
丈人五方五蓋兵將帥騎吏
謹上請太玄自然三洞天仙兵馬地仙兵馬
神仙兵馬飛仙兵馬眞人兵馬神人兵馬日
月星宿兵馬九宫五帝兵馬五嶽四瀆兵馬
三河四海兵馬金龍飛龍騎遊龍神龍騎驛
龍雲龍騎躍龍騰龍騎太空自然輔仙飛玄
騎輔眞飛騰騎輔神飛行騎輔帝騰空騎輔

靈騰虚騎飛輪䇿空騎飛仙騰空騎飛瓊羽
蓋䇿轡騎龍轅綠軿䇿轡騎制地飛龍騎流
光耀電騎興雲降雨騎耀激追電騎執節金
光騎飛龍騎吏
謹上請雷霆都部署負天歘火律令大赤元
帥鄧將軍九天遊奕北極正一魁神純眞元
帥馬將軍護道崇寧威烈關將軍昭武翊靈
正佑温將軍部領威烈億乗萬騎本靖諸省
府院司將吏兵馬
臣御籙膺符昭圖佩劵空常飛歩履魂魄於

二辰儀璘髙奔灌精華於八素振珮璫而旋
運姤離坎以奔飛混景融三御神光於丹闕
回嬰守一攝生氣於玄關將騰碧落之崇肆
覲清都之䆳凌空背土期肅衛於軿輪御炁
飛神庸戒嚴於室宅以今飛龍後從驛馬前
驅梵炁彌羅煥金光而上映元綱流演舒絳
彩以髙征願章奏之職司與翊衛之官屬中
嚴鹵簿外辦鉞麾八威森擲火之揚四張儼
流金之煥應感倐忽與臣同昇恭按威儀遣
章操伏

遣章
謹遣臣身中三十九眞三部八景五體眞官
小吏書佐功曹使者神吏衆官顯服嚴裝整
其威儀爲臣護持某人某章一通操詣三天
分别進對若有謬誤尋文註攺母令上官典
者有所譴却速逹俓詣
太上无極大道无形无名虚无自然金闕玉
陛下愼勿稽停當令所請者下所濟者度若
有下官故炁於道路雲霧中斷截臣章文使
不得上逹者録付天一北獄依玄都鬼律治

罪以明天憲臣伏在案前須待玄恩執應
迎章焚髙功升神
道衆舉焚章頌
進呈畢重稱法位
具位臣某謹重誠上啓
太上无極大道三清上聖十極髙眞玄都玉
京萬天上帝東華西靈道君太一玄生帝君
諸天司命道德衆尊太上三師君天曹四師
君太一靈妃君南辰北極三官大帝五老大
帝玄中大法師三天大法師泰玄樞機三省

上相天君三天門下上章典者三元眞君飛
天神王三界官屬一切眞靈
臣聞霄衢寥廓雲層稱浩劫之家神室虚靈
日耀映玄都之界合三微而朱霞羅絡儛七
變而丹霧回旋炁映玉清既回靈於混沌精
凝金極宜入妙於虚无臣以幽宻留青熈夷
養素運丹珠於秀谷玄景恢張朝翠玉於華
京清光宻邇雖敷陳而激越懼塵冐以凌兢
荷逭雷霆曲涵雨露聖澤昭天而玄黄丕冒
神釐燭地而幽顯咸資喜慶難言懽樂無量

更願三華鬱秀八景紛輪開卿雲甘露於青
𡨋融霽月光風於黄混群靈舞手萬𩔖懽顔
瞻獅座於始青神交澄寂返猊輪於大赤景
定虚圓臣不勝依戀屏營之至謹稽首拜拜
納官
臣上章事竟向來所出身中玉門紫戶仙眞
靈官並從衆妙門而入在左還左在右還右
九眞備守五老保關重扉幽宻玉室彌綸功
曹檢押母令差互後召又到一如故事
十二願復爐

香官使者左右龍虎君侍香諸靈官當令臣
上章之所自然生金液丹碧芝英百靈衆眞
交㑹在此洞案爐前令臣體耀金輝斬伐胞
根七玄㧞擢百關備仙解除死籍宴坐泥丸
東華記字䇿景虚玄十方仙童玉女接侍香
烟傳臣向來所啓之言速逹俓詣
太上无極大道无形无名虚无自然金闕玉
陛下
出堂頌
章官醮儀

歩虚洒淨
焼香頌
請稱法位
具位領九靈飛歩章奏事姓某謹焚香上啓
三天門下上元道化眞君中元護正眞君下
元定志眞君上章二十四眞人某治䢖節監
功大將軍前部効功後部効殺驛庭今驛庭
丞四部監功謁者上仙上靈二官直使正一
功曹左右官使者隂陽神決吏科車赤符吏
剛風騎置吏驛馬上章吏飛龍騎吏進章鳯

凰騎上章雲龍騎言章風發騎御章神龍騎
奏章飛龍飛虎騎狼吏虎賁察姦勾騎都官
僕射天騶甲卒天丁力士治正執正吏収神
食神吏収鬼食鬼吏收炁食炁吏収毒食毒
吏収邪食邪吏収精食精吏治中主簿治中
校尉雲中督吏幹佐小吏金光童子典章從
官通章舍人行章童子元始小吏玄都力士
九光玉伯髙車司馬通章小吏承章令史通
章書佐部章督郵典録功曹典録小吏呈章
通章諸從事太初諸部直符直事四部監章

從事三天承章典者三天飛章靈官三天通
章玉女諸天承受玉女三天上奏靈官諸天
傳奏靈官五帝功曹六甲功曹運神㑹道功
曹四直玉文功曹靈飛丁甲玉女靈寳赫奕
仙曹某靖侍靖仙官玉女玉童主將副將護
道監壇諸大元帥諸省府院司仙靈官吏在
時用事一切威靈伏聞玄元始分太无之粹
宻拱清微天靈神凝妙有之精潜符皇極運
神機而玄關入妙鼓靈籥而丹室澄眞西閬
流華飛歩希竒於三五東諸胤秀髙奔變化

於億千昭昭身外之身奕奕象中之象以今
奉爲某人進拜朱章仰瞻蘂闕冐奏葵忱䇿
驛馬以前驅金光朗映駕飛龍而上邁瓊彩
流明惟資翊衛之功庶證感通之妙敢陳瀹
祭庸罄丹衷伏望劒佩陸離御靈風於碧落
旂旄璀璨乗梵炁於玄虚無辭稅駕之勞少
慰停輪之請某不勝激切望恩之至謹當奉
請
請聖𥘉獻
具位(臣)某謹重誠上啓

章中官吏一切威靈伏聞旋斗歴箕仰存三
於靈寳入乾出巽宣正一於玄元惟九靈入
妙之眞實三洞又玄之奥丹皇啓運紫虚膺
圖大赤天中俯運而玉蓮混景始青境上仰
瞻而珠黍浮空探玄經緯之靈關凝妙雌雄
之聖域以今某人進拜某章自惟濁質且抗
塵容惟道集虚莫混日飛月奔之妙因定發
慧未符雲藏風静之機匪肆覲於天顔曷昭
宣於民欲伏望恪遵青律嚴護朱函萬里虹
梁頼翊扶而飛度九重雲闕慿導從以髙登

翠節委蛇丹旌赫奕眞人房肅朝元之仗霞
映虬輪學士院隨拱極之班日輝獅座覲清
光於宻邇導紫氣以遥敷某不勝䖍禱之至
亞獻
某重誠上啓
章中官吏一切威靈伏聞凌空背土泠然氣
映於蒼圓謁景升神湛若神交於紫漢非内
非外無去無來仰紫關虎衛之嚴企玄曹蟬
聮之貴飛軿下邁既寂感以雲從翼轅上征
更潜昭而日赫伏望流鈴滅試握節徴魔威

䇿黄中掃剛風於九醜令嚴丹甲攝遊炁於
八衝前驅資律令之神後從藉赫奕之將承
受内禁發放中樞各殫佐命之勤庸導升神
之䆳三元金鑰母呵阻於霄衢四直玉文俓
奔衝於雲路庶得騫林印武芝陛承顔筆煥
朱衣共仰靈光之浩蕩綸飛黄幅咸蒙道氣
之扶揺旋珮環而雲歛青㝠回鹵簿而風清
黄道等慿聖武爲壯威神朗玄覺於靈華三
眞羅絡凝丹元於澄寂萬氣虚圓某不勝懇
禱之至

終獻
以今四氣朗清三華洞煥將身朝於金闕庸
面禮於玉墀顧惟玄局之森羅盍羾素箋之
謹𩛙青龍宮玄生左府鳳凰閣道德衆尊少
昊金樓天曹門下暨玄㝠太眞之舘皆靈飛
通進之司悉進章文仰希傳導願迂留於英
蕩俟整辨於衛儀同歩虚无俓登大有倘功
勤之昭著當効報之駢蕃某不勝䖍祝之至
送聖頌




靈寳領教濟度金書卷之十二







