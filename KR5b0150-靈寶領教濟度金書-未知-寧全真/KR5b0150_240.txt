










靈寳領教濟度金書卷之二百四十(二百四/十一二)
(百四十/二同卷)育三
　　　　洞微髙士開光救苦眞人𡩋全眞授
　　　　靈寳通玄弘教水南先生林靈眞編
　科儀立成品祈禄恩
　　早朝行道儀
　　　燒香頌
　　　各禮師存念如法
　　　宣衛靈呪
青陽虚映耀日回靈神虎辟邪飛天流鈴

摧奸滅試萬魔束形九微回道八威攝精
千眞校録三元蕩清左嘯中黄右䇿六丁
七轉八合周旋天經聖化巍巍三道順行
慶雲流布合景黄庭(和)與道合眞
　　　鳴法鼓二十四通
无上二天玄元始三炁太上道君召出(臣)身
中三五功曹左右官使者侍香金童傳言玉
女五帝直符直日香官各三十一人出出者
嚴裝關啓玄壇天帝神君當召此間圡地里
域眞官正神急上關啓(臣)今奉為入齋意以

今清旦陞壇行道願得
玉清道炁靈寳妙光下降流入(臣)等身中令
(臣)所啓速達逕御
太上无極大道至眞玉皇上帝御前
　　　請稱法位
具位(臣)某與臨壇官衆等謹同誠上啓
虚无自然元始天尊無極大道太上道君太
上老君昊天至尊玉皇上帝紫㣲天皇大帝
紫微北極太帝后土皇地祇南極長生大帝
東極青華大帝好生丈人眞君九天應元雷

聲普化天尊長生保命天尊福生無量天尊
十方靈寳天尊十方巳得道大聖衆至眞諸
君丈人諸天天帝瓊闕髙眞玄都玉京金闕
七寳瓊臺紫㣲上宫靈寳至眞明皇道君上
相上宰上保上傅四司五帝十二仙郷三十
六部尊經玄中大法師三天大聖師靈寳經
籍度三師眞君靈寳官屬三界眞靈伏聞清
微御運敷祖炁以昭回赤明開圖衍靈光而
洞煥上啓虚无之聖鑰下隆妙有之神樞至
道難明元功不宰几受形於四象皆委炁於

兩儀(臣)等衮衮駒窻悠悠蛙井野馬風葩之
迹自樂卑棲神龍風葉之書相期髙蹈姑學
眞而領教為𥙷過以立功凡有皈投敢忘關
告齋意青詞謹當宣奏
　　　宣詞
按如詞言具嚴衷赤(臣)聞列爵謹五等之制
帝澤同宣建官嚴九品之殊王綱共理示上
下之階級羅貴賤之等夷或邇或遐考績允
同於三載曰文曰武校勲合定於兩班必有
眞材方當實任或公朝入選不辭州縣之勞

或上國峻除定列公卿之任或入升於元宰
或出鎭於雄潘皆分内之差除應人間之選
舉今齋主某詩書世澤文獻家聲毎持氷蘖
以禔身常堅金闌而待物辭家萬里將趍衆
大之區問津數旬期膺繁劇之任慮運限之
蹇滯與流照之災危實禄未圓虚名尚鬱讀
書之後從政誰無願仕之心學古乃可入官
恐抱遺材之歎蒞事願無伐善之𥝠非敷心
以問鈞曷從欲而委貺爰崇八陛肅建三壇
香煙蒨燦於玄虚旌旄揺曵燭影葳蕤於碧

落鐘磬鏗鏘願領龍渥於方來為錫鴻恩於
已徃蠲消罪累成就功名以今清旦行道請
法衆等運兹初捻上香
願此香煙騰空逕上供養
无上至眞道寳(臣)等皈身皈神皈命首體投
地願以是功徳上祝
皇帝陛下伏願懐庭並徳炎燧同功夀若嵩
衡摩青霄而莫極福如溟渤瀉碧漢以无彊
正朔頒文軌之同盛治極梯航之逺占風慕
義舞千羽以兵銷就日歸仁垂衣裳之刑措

今故燒香自皈依
師尊大聖眾至眞之徳得道之後保天長存
(和)與道合眞
以今清旦行道請法衆等運兹二捻上香
願此香煙騰空逕上供養
无上至眞經寳(臣)等皈身皈神皈命首體投
地願以是功徳歸流齋主某伏願琴書自樂
詩禮相歡萬里雲鵬奮圖南之歩武九臯風
鶴副拱北之襟期幾年櫝玉以潛殄一旦籝
金而濟羙出技屏翰國威嚴九鼎之尊入侍

王庭天禄享萬鍾之貴今故燒香自皈依
師尊大聖衆至眞之德得道之後長享和平
(和)與道合眞
以今清旦行道請法衆等運兹三捻上香
願此香煙騰空逕上供養
无上至眞師寳(臣)等皈身皈神皈命首體投
地願以是功徳歸流四嶽九牧萬姓三軍伏
願武功大定文徳化成犢隴雲翻茂桑麻而
曉潤鴈陲月冷植榆柳以宵閑野多負耒之
徒塞絶荷戈之軰鳶飛魚躍均游詠於至和

獸舞鳯儀悉夷猶於極治今故燒香自皈依
師尊大聖衆至眞之徳得道之後永保清寧
(和)與道合眞
　　　禮方
　　　三啓頌
樂法以為妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世受大福
　　　三禮
　(臣)等至心稽首禮

太上无極大道
　(臣)等至心稽首禮
三十六部尊經
　(臣)等至心稽首禮
玄中大法師
　　　重稱法位
具位(臣)某與臨壇官衆等謹同誠上啓
虚無自然元始天尊無極大道太上道君太
上老君昊天至尊玉皇上帝紫微天皇大帝
紫微北極大帝后土皇地祇南極長生大帝

東極青華大帝好生丈人眞君九天應元雷
聲普化天尊長生保命天尊福生無量天尊
十方靈寳天尊十方巳得道大聖衆至眞諸
君丈人諸天天帝瓊闕髙眞玄都玉京金闕
七寳瓊臺紫微上宫靈寳至眞明皇道君上
相上宰上保上傅四司五帝十二仙郷三十
六部尊經玄中大法師三天大聖師靈寳經
籍度三師眞君靈寳官屬三界眞靈伏聞丹
桂五枝繇竇公之垂慶緑槐三樹本王氏之
流芳活千人而子孫皆大封祀百世而祖宗

多盛德事彰載籍報屬穹蒼皆縁積累之深
遂享勲業之大今齋主某扣閽願仕束裝趨
朝深慮無始以來有生之後四知莫守三惑
未除縱十業而叛綱常恣七情而賤名檢天
文易逆地理多違愆書五帝之曹釁結四司
之府或七世莫修於隱德或一身未積於隂
功或火孛臨福德官禄之宫或刑害守遷除
崇勲之位致生事障難就眞名自非上聖之
矜憐曷俾下愚之奮迅爰嚴蓬宇共啓芝壇
懴謝十方悔前非而不作朝禮三寳徼後祉

以陳情願因選賢與能之時獲有登俊崇良
之㑹服勞于外守缺無三年之淹受命于中
蒞官有九遷之寵等閑逺到取次斜飛清白
傳家煥八龍於荀氏朱紫耀里容駟馬於于
門爲朝廷柱石之材作廓廟棟梁之器蒙垂
聽覽敢後縻捐上願圓蓋髙浮方輿靜奠儀
璘洞煥草木輝華地湧醴泉夕燦景星之瑞
天垂甘露朝凝慶雲之祥來綵鳯於髙崗絕
白駒於容谷繫壤自樂謌周雅之太平荷鋤
相歡奏夏謨之允治三途罷對五道停閑則

上明
天尊大慈之化下副(臣)等皈命之誠謹啓以
聞
　　　發願
一念爲道四大合德齋主七世父母免脫憂
　苦上升天堂衣食自然
二念帝王國主道化興隆庠序濟濟皇教恢
　弘威儀翼翼普天所瞻民稱太平四夷賔
　伏妖惡自滅賢聖日生
三念法師功德大建教化明達俱獲飛仙

四念同志學人早得仙道更相開度
五念九親和睦好尚仁義貴道賤財行爲物
　範
六念損已布施道士及饑寒者天下人民各
　得其所
七念蠕動蚑行一切衆生咸䝉成就
八念赦貫前生今世罪對立功𥙷過
九念家門隆盛宗廟有人世生賢才
十念尊受師經不敢中怠平等一心廣度一
　切克獲上仙白日登天拜見太上永成眞

　人雲車羽駕(和)與道合眞
　　　存神燒香
香官使者左右龍虎君侍香諸靈官當今(臣)
建齋之所自然生金液丹碧芝英百靈應眞
交㑹在此香火爐前令(臣)學道得道求仙得
仙齋主受福幽顯沾恩十方仙童玉女侍衛
蘭煙傳(臣)向來所啓速達逕御
太上无極大道至眞玉皇上帝御前
　　　出堂頌
靈寳領教濟度金書卷之二百四十











