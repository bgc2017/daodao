










靈寳領教濟度金書卷之五十五周七
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(開度黄籙齋投三簡)
投山簡儀
燒香頌
各禮師存念如法
宣衛靈呪
五星列照焕明五方水星郤災木徳致昌
熒惑消禍太白辟兵鎮星四㩀家國利亨

刋名玉簡録字帝房乗飈散景飛騰太空
出入𡨋无遊宴十方五雲覆蓋招神攝風
役使萬靈上衛仙翁
鳴法鼓二十四通
无上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓玄壇天帝神君當召此間
土地里域真官正神急上關啓臣今奉爲齊
意以今投龍奠簡願得玉清道炁靈寳妙光

下降流入臣等身中令臣所啓之誠速達俓
御
太上无極大道至真玉皇上帝御前
請稱法位
具位奉行黄籙投龍法事臣某謹奏啓
大羅玉清无極无上至真大道太上道君三
十六部尊經玄中大法師三寳聖衆一切威
靈恭望應感分輝垂慈下降謹奉請某州某
洞天仙官得道神仙諸聖衆飛仙真人一切
威靈伏望真慈俯垂下▲謹奉請當境主司

虚空鑒察香官使者里域真官翊衛將吏伏
望烕聰同垂下降香茶淨酒普伸供獻
三獻茶酒散花
臣某謹上啓
太上无極大道太上三尊十方巳得道大聖
衆至真諸君丈人東華南極西靈北真三十
六部尊經玄中大法師太極真人玄一三真
人諸天日月星宿崑崙上宫諸神仙西靈金
母五嶽真君靈山正職儲副佐命五嶽大神
三官北部六宫幽司天上地下𡨋靈飛神監

生主録南上三司至神至靈一切羣仙臣胎
生濁質宿際昌時道運興行靈寳演化獲以
微賤佩奉宣揚領教立功度人濟物今奉爲
某修設黄籙大齋薦拔亡靈懴罪請福行道
事竟投簡靈山金龍驛傳乞削罪録願神願
仙解釋殃考拔贖苦根九玄七祖億劫種親
脫離地獄獲覩光明免經苦惱受化福地墳
墓安穩注訟不生舉家安泰福禄無傾臣學
業日就行滿功成三界證度正法通靈國土
清謐帝王和寧謹啓以聞乞如所陳臣誠惶

誠恐稽首頓首再拜
讀山簡文
大明國某州某縣某郷某里某奉爲亡故某
修建黄籙大齋幾晝夜滿散設醮幾分位仰
答恩光齋壇解散投簡靈山伏願天官賜福
地府除愆酆山削罪幽獄停𡨚注名朱府運
度自然見存得道既徃生天繒璧效信金龍
驛傳一如告命
太歳某年某月某日某洞天告下
玄上開明元始監真上帝玉老赤書丹文

天地本始總領三元攝召炁會催促齊仙
髙上符命普告十天日月星宿五嶽靈山
天上地下溟泠大神監生主録南上三門
關領玉簡勒名丹編削落罪書上𥙷帝臣
臣歸正道修齋立功拔贖九祖一切苦魂
行道事竟謹依靈山請投玉簡乞削罪名
皆蒙解脫無有𡨚親去離三惡魂升九天
生死開度萬劫長存今日上告萬神咸聞
請以龍簡關盟真官乞如所告金龍驛傳
(三聲)

投簡頌
太上法微妙簡籙度人天元始告符命
時刻獲升仙傳授救沉溺皆得自翛然
書名金籙簡道遥玉帝前
投簡
發願
一願乹坤明素二願氣象清玄三願聖君萬
壽四願化洽八埏五願天垂甘露六願地發
祥烟七願四時應候八願萬物生全九願家
多孝悌十願國冨才賢十一願齋功廣被十

二願普瑞日臻
存神燒香
香官使者左右龍虎君侍香諸靈官當令臣
建齋之所自然生金液丹碧芝英百靈衆真
交會在此香火爐前令臣學道得道求仙得
仙齋主受福幽顯沾恩十方仙童玉女侍衛
香烟傳臣向來所啓之誠速達俓御
太上无極大道至真玉皇上帝御前
出堂頌下壇
回師

投水簡儀
入壇如前
具位臣某謹奏啓
大羅玉清无極无上至真大道太上老君三
十六部尊經玄中大法師三寳聖衆一切威
靈恭望應感分輝垂慈下降謹奉請某州某
江水帝得道神仙水府威靈諸聖衆伏望真
慈垂光下降謹奉請當境主司虚空鑒察香
官使者里域真官翊衛將吏伏望威聰同垂
下降香茶淨酒普伸奉獻

三獻茶酒散花
臣謹上啓
太上无極大道太上三尊十方巳得道大聖
衆至真諸君丈人東華南極西靈北真三十
六部尊經玄中大法師太極真人日月五星
北斗七元五嶽四方日窟帝暘洞谷洞隂神
仙大王扶桑大帝三河四海九江淮濟三官
九署十二河源九府水帝溟泠大神水府仙
衆一切威靈臣禀質愚䝉幸依宿慶遭逢大
法與善因縁靈寳赤書輔宣正化禀弘慈訓

佐國立功今奉爲某修建黄籙大齋薦拔亡
靈懴罪祈福法事都畢投簡靈淵金龍驛傳
乞除死籍賜以自新銷愆削咎解釋苦根九
祖父母胎元種親出離暘谷幽夜寒庭沐浴
煉度普遂超升殃注削滅墳塚安榮長㓜受
慶萬願從心臣參真學道所向利貞功圓行
滿玄都紀名帝王享福世祚無傾謹啓以聞
乞如所陳臣誠惶誠恐稽首頓首再拜
讀水簡文
大明國某州某縣某鄉某里某奉爲亡故某

修建黄籙大齋幾晝夜滿散設醮幾分位仰
答恩光齋壇解散投簡靈泉伏願水官解厄
告命重泉五湖四海十二河源疾除罪簿息
考停𡨚亡靈受度超化南天功加一切注籍
金編繒璧效信金龍驛傳一如告命
太歳某年月日某處告下
元始五老上帝髙尊十方至真太華靈仙
赤文告命無幽不聞上御九天請下玉文
日月五星北斗七元中告五嶽四元靈山
下告河海十二泉源九府水帝溟泠大神

今日上告萬願開陳修齋行道普爲存亡
請贖七祖宿對罪根謹投玉簡乞得上聞
紀名水府過去升天生死開度萬神咸聞
請以龍簡告盟水官賜如所陳金龍驛傳
(三聲)
投簡頌投簡發願
復爐(並同前)
投二簡儀
入壇如前式
具位臣某謹奏啓

大羅玉清元極无上至真大道太上道君三
十六部尊經玄中大法師三寳聖衆一切威
靈恭望應感分輝垂慈下降謹奉請齋主家
土府太歳九壘土皇靈官一切威靈伏望真
慈垂光下降謹奉請當境主司虚空鑒察香
官使者里域真官翊衛將吏伏望威聰同垂
下降香茶淨酒普伸奉獻
三獻茶酒散花
臣某謹上啓
太上无極大道太上三尊十方巳得道大聖

衆至真諸君丈人東華南極西靈北真五老
上帝三十六部尊經玄中大法師太極真人
酆都大帝君九府六洞泉曲主司无極世界
髙皇九土皇靈季帝髙真中皇九土戊已黄
神土府五帝三界官屬一切威靈臣誕形下
土禀炁凡愚會遇宿因真文降世奉參靈寳
宣化積功夙宵受持罔敢廢怠今奉爲某修
崇黄籙大齋薦拔亡魂削罪乞福懴謝都畢
投蕳靈壇金龍驛傳乞銷罪名願度願生滅
除殃考削落罪根七世父母先亡宗親俓辭

太漠八難超凌永離幽苦玉暦注名𡨚愆消
釋家宅清寧見存清吉禄慶咸臻臣學識開
悟智慧洞明真道圓就登名紫清溥天寧晏
國祚隆興謹啓以聞乞如所陳臣誠惶誠恐
稽首頓首再拜
讀土簡文
大明國某州某縣某郷某里某奉爲亡故某
修建黄籙大齋幾晝夜滿散設醮幾分位仰
答恩光齊壇解散投簡靈壇伏願地官赦罪
罷對羅酆刀山斷刃劒樹摧鋒中央戊巳上

奏蒼穹有情衆𩔖普度南宫見存得道億劫
無終繒璧效信金龍驛傳一如告命
太歳某年月日某處齋壇告下
天地開張九炁分靈三元洞府十方朗清
五老上帝開真領生丹書赤文元始上精
普告天下九土皇靈今日上吉萬仙定生
修齋行道普爲存亡我願我仙請投玉名
土府太皇勒除罪刑奏簡上宫列簿華清
早得飛騰天地同靈九祖種親腐骸更榮
魂升南宫受化仙庭今日告命萬神咸聽

請以金紐表明至情請如所告金龍驛傳
(三聲)
投簡頌投簡發願
復爐(並同前式)
靈寳領教濟度金書卷之五十五
















