










靈寳領教濟度金書卷之八十九(九十/同卷)湯二
　　　　洞微髙士開光救苦眞人寗全眞授
　　　　靈寳通玄弘教水南先生林靈眞編
　科儀立成品(青玄/齋用)
　　宿啓儀
　　燒香頌
　　　各禮師存念如法
　　　衞靈呪
　　　東方
九炁青天明星大神煥照東郷洞映九門

轉燭陽光掃穢除氛開光童子號曰玄卿
備衞我軒上對帝君收魔束祅討捕兇羣
奉承正道赤書玉文九天符命攝龍驛傳
普天安鎭我得飛仙(和)與道合眞
　　　南方
三炁丹天煥景流光熒星轉燭洞照太陽
上有赤精合契虚皇開明童子號曰華芳
總御火兵備守玉堂斬邪束祅剪截魔王
北帝所承風火衝當流鈴交煥翊衞壇塲
正炁流行敢有猖狂我享上功坐運魁罡

億劫長存保天無疆(和)與道合眞
　　　西方
七炁素天太白流精光耀金門洞朗太㝠
中有素皇號曰帝靈保神安鎭衛我身形
斷絶邪源王道正明宫殿整肅三景齊并
道合自然飛升紫庭靈寳符命普衞萬生
元皇正炁來合我身功加一切天地咸寧
(和)與道合眞
　　　北方
五炁玄天元始徘徊辰星轉燭洞煥太微

黒靈尊神號曰層威統冠飛天仙裾羽衣
備守五門檢精捕非敢有干試豁落斬摧
玉符所告神鎭八威邪門閉塞正道流輝
三光映照我身無衰䇿空駕浮舉形仙飛
和與道合眞
　　　中央
黃炁中央調理乾坤陶鎔隂陽總統玄眞
鎭星吐輝流耀九星開明童子號曰天璘
陽炁燄上朱煥炎精洞照内外運我身形
百邪摧落攝役鬼靈中山神呪普天使聞

五靈安鎭身飛上清(和)與道合眞
　　　鳴法鼓二十四通
無上三天玄元始三炁太上虚無道君召出
(臣)等身中三五功曹左右官使者侍香金童
傳言散花玉女五帝直符直日香官各三十
二人出出者嚴裝關啓玄壇天帝神君當召
此間土地里域眞官正神急上關啓(臣)今奉
爲入齋意以今宿啓告齋願得東極青玄妙
炁百寳光明下降流入(臣)等身中即使玄壇
清淨内外成眞天无氛穢地絶祅塵琳琅振

響十方肅清萬魔不干眞誠上徹令(臣)所啓
速達俓御
東極青玄老君太乙救苦天尊運明保元上
帝御前
　　　請稱法位
具位奉行青玄黃籙妙齋法事臣某與臨壇
官衆等今故燒香願以是功德上爲七世父
母下及臣身
天子王侯土地官長臣等三師四友系代學
眞谷隱巖棲門徙祭酒九親姻族天下人民

蠕動蜎飛跂行喘息無邊無極法界衆生皈
身皈神皈命
十方救苦无上慈尊乞原赦前生今世生死
宿罪重過得免離三途五道十苦八難九厄
之中臣身得道眞飛行虚空白日昇天侍衞
慈尊逍遥无上東極長樂之宫永與道合所
啓玄感應聲上御
至眞无極大道御前
　　　人各恭敬
　　　禮方

　志心皈命禮
東方救苦玉寳皇上天尊
　志心皈命禮
南方救苦玄眞萬福天尊
　志心皈命禮
西方救苦太妙至極天尊
　志心皈命禮
北方救苦玄上玉晨天尊
　志心皈命禮
東北方救苦度仙上聖天尊

　志心皈命禮
東南方救苦好生度命天尊
　志心皈命禮
西南方救苦太靈虚皇天尊
　志心皈命禮
西北方救苦无量太華天尊
　志心皈命禮
上方救苦玉虚明皇天尊
　志心皈命禮
下方救苦眞皇洞神天尊

　　　禮足各長跪䖍誠懴悔
臣法衆等志心皈身皈神皈命
十方救苦无上慈尊以今宿啓告齋焚香禮
懴臣聞青玄妙炁貫經緯以彌羅黃籙靈文
並儀璘而煥耀將近螭坳之𨗉宏敷鸞笈之
玄徼福東華覃恩北朔猶慮(臣)等志輪象罔
識染芬葩精炁神混合之眞業山未破身心
口流吹之妄定水俄波徒窺太赤之金章或
胃女青之玉律希回
聖鍳曲宥愚衷瞻瑞相於青林龍符宣德化

眞身於黒鬱鳯詔同仁(臣)等至心稽首禮謝
无上至眞三寳
　　　三啓
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世享大福
鬱鬱家國盛濟濟經道興天人同其願
縹緲入大乗因心立福田靡靡法輪昇
七祖生天堂我身白日騰
大道洞玄虚有念無不契煉質入仙眞

遂成金剛體超度三界難地獄五苦解
悉歸太上經靜念稽首禮
　　　三禮
　(臣)等志心稽首禮
太上无極大道
　(臣)等志心稽首禮
三十六部尊經
　(臣)等志心稽首禮
玄中大法師
　　　重稱法位

具位臣某與臨壇官衆等謹同誠上啓
青玄祖炁虚无自然元始天尊无極大道太
上道君太上老君東極青玄老君運明保元
上帝太乙救苦天尊十方分身應化救苦天
尊大慈大悲救苦眞人大慈大悲大惠眞人
香林㑹中法解眞人十華眞人普救眞人玄
中大法師三天大法師三界應感一切眞人
臣等社櫟散材井梧弱質親承道紀慨入室
之悠悠快覩玄樞斯面牆而鬱鬱莫撫煙霞
於駒谷徒玩日月於雞䆫教出始青惟抱宣

符之切科尊太素懼貽布憲之嚴倘非誓地
以立功曷克承天而補過凡有投告合爲關
聞今有青詞謹當宣奏
　　　宣詞
按如詞旨備極忱恂臣等淬勵丹衷磨礲素
悃遵紫陽玉匱之秘依蒼極金籙之玄門列
十華壇周四界法天象地三乗羅鴛鷺之班
呼隂召陽九奏降龍鸞之御藹霏煙於蘭鼎
騰彩霧於芝篝旌葆翩翻旛花揺曵目今月
某日爲始爲齋主某建立

青玄救苦妙齋爲亡故某滌除𡨚對洗拔愆
尤掃蕩幽寥絶苦聲於地獄超淩眇莽享大
福於天堂永依翠𦴻之光常預朱騫之㑹普
提萬類均挹三華融慧日於九圍扇光風於
八表謹依玄法宿啓以聞恩惟
三寳道師九幽教主垂慈鑒映省覽所陳敕
勒三洞仙靈三寳官屬青玄僚佐黃籙班聮
監齋侍經衞壇護道社令土地應感靈祇恊
力同心掃妖氛於内外通誠達信契影響於
天人令臣等百體清明三關調泰凝眞端息

融妙炁於丹廬會道運神挹靈光於玄座羅
敷洪澤提拯黒都庶齋福以周圓俾法輪而
興轉明晨行道▲更啓聞
　　　十願
　　　復爐
　　　出堂頌

靈寳領教濟度金書卷之八十九


