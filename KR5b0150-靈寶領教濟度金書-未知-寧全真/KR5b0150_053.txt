










靈寳領教濟度金書卷之五十三周五
　　　　洞微髙士開光救苦眞人𡩋全眞授
　　　　靈寳通玄弘教水南先生林靈眞編
　科儀立成品(開度黄/籙齋用)
　　六上轉經儀
　　第一日早朝焼香頌
　　　各禮師存念如法
七靈隱神三元混形變隂化陽外清内明
洞徹太和九宫攝英飛丹鬱秀煉度八門
脫胎郤死七魄散分百神混合兆爲帝賔

　　　鳴法鼓二十四通
无上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓此間土地里域正神臣今
奉爲入意其諸情悃具載緘謄以今陞壇誦
經行道願得
太上十方正眞生炁流注臣等身中令臣所
啓速達俓御
无上至眞三十二天帝君御前

　　　請稱法位
具位臣某恭焚寳香虔誠上奏
太上无極大道元始天尊太上道君太上老
君玉皇大天尊玄穹髙上帝神霄九宸上帝
五靈五老上帝十方靈寳天尊三寳丈人三
寳帝君三十二天帝君太陽太隂五星五斗
璇璣玉衡一切眞宰諸天聖衆天眞大神上
聖髙尊諸天丞相南昌上宫韓司主録監生
大神度人不死尊神度世司馬大神好生韓
君丈人南上司命司録延夀益筭度厄尊神

迴骸起死無量度人五帝護魂侍魄養炁通
血中主君五天三界大魔十方无極飛天神
王長生大聖無量度人君玄中大法師妙行
眞人天眞皇人太極太虚眞人太極左宫仙
翁沖應眞人玄都玉京金闕七寳瓊臺紫微
上宫侍經玉郎玉童玉女神仙靈官靈寳領
仙監齋飛龍騎吏玄壇受事香官使者左右
龍虎君虚空下降應感靈司仗此眞香普同
供養恭望洪慈俯垂省録臣聞黍珠入妙昭
回騰勝之天碧玉凝玄洞煥浮黎之土獅座

端臨而靈光御運虬輪肆㑹而靈寳開圖道
冠一乗溥幽明之惠露教敷十極宏經緯之
慈雲聽之者如細雨密霧而來悟之者皆淩
空歩虚而去巍巍大梵赫赫深功今有齋主
某開度某溥及幽冥冤親平等崇建黄籙大
齋乞於齋次升壇行道轉誦太上洞玄靈寳
無量度人上品妙經期輅洪恩曲符丹禱臣
等澄清五體䟽瀹一心端劒履以御芝圖肅
簮紳而開蘂笈琅琅嘯咏遵三籙之威儀侃
侃宣揚按七眞之條律以此功徳上獻

太上无極大道三寳上帝髙上玉皇十方巳
得道大聖衆至眞諸君丈人三十六部尊經
侍經仙公仙侯仙卿仙伯玉童玉女飛天典
禁翊衞眞靈玄中大法師三寳官屬無邊聖
衆恭望靈光羅絡祖炁迴旋道紀峩峩玉字
垂芒於五億玄綱蕩蕩金書耀景於三千眞
風舒萬葉之華祖日發千燈之焰回資玄壇
所度一切亡魂千愆氷釋萬罪風清乗㓛徳
光登南宫之眞籍破煩惱暗削北府之罪書
隂濟祖玄陽扶孫子九壘化春臺之境三途

成夏屋之區家國咸寧天人胥慶臣等下情
無任激切懇祈之至皈依三寳
　　　三皈依
　志心皈依
十方道寳當願衆生起心回向一切信禮
　志心皈依
十方經寳當願衆生心開悟解受持讀誦
　志心皈依
十方師寳當願衆生普上法橋無有障礙
　　　宿命讃

宿命有信然弱䘮謂之無皆欲眼前見
過目即言悠大賢明道教慘戚憫頑夫
依依念子苦勤勤令我憂
今當開啓琅函敷宣瓊笈恭願玄霄流響紫
禁飛華持爲亡故某歷關諸天俾疾躋於帝
所普告三界爲明檢於鬼營飛五户以升神
開八門而度命無文不度有感斯通稽首皈
依无極大道
　　　平坐讃
道場衆等人各運心平坐誦經如法

　　　玄藴呪
　　　請轉寳經
　　　衆誦經
　　　結經
仰惟三寳慈尊十華上聖俯垂洪造願賜證
明以今奉爲齋主某崇建
无上黄籙大齋開度亡故某乞於齋次升壇
轉誦太上洞玄靈寳无量度人上品妙經上
獻
太上无極大道三寳上帝髙上玉皇十方巳

得道大聖衆至眞諸君丈人三十六部尊經
侍經仙公仙侯仙卿仙伯玉童玉女飛天典
禁翊衛眞靈玄中大法師三寳官屬無邊聖
衆並巳周圎伏願妙道宏開眞經流演三炁
啓圎方之旦九垓開夷夏之春然慧燭於昏
衢駕法橋於彼岸即俾亡故某到逍遥境登
解脫山水絶盟言證無爲之慧徑地除簡對
超有漏之稠林惠逮先靈慶延後嗣沛蕃釐
於三極錫純嘏於八遐爲如上縁念度人無
量天尊

　　　三聞經
　　　舉願念
　　　復爐如故
仙靈仙官金童玉女五帝五嶽神仙眞人三
炁正神左右龍虎君天仙地仙五靈香官當
令召致十方正炁自然生金液丹碧芝英百
靈衆眞交㑹在此香火爐前令臣等學道得
道求仙得仙十方仙童玉女侍衛香烟傳(臣)
向來所啓之誠速達俓御
无上至眞三十二天帝君御前

　　　出堂頌下壇回靜黙
　　　謝師
　　第一日午朝
　　　入壇
具位臣某恭焚寳香啓奏
太上无極大道元始天尊太上道君太上老
君玉皇大天尊玄穹髙上帝神霄九宸上帝
五靈五老上帝十方靈寳天尊三寳丈人三
寳帝君三十二天帝君太陽太隂五星五斗
璇璣玉衡一切眞宰諸天聖衆天眞大神上

聖髙尊諸天丞相南昌上官韓司主録監生
大神度人不死尊神度世司馬大神好生韓
君丈人南上司命司録延夀益筭度厄尊神
迴骸起死无量度人五帝護魂侍魄養炁通
血中主君五天三界大魔十方无極飛天神
王長生大聖无量度人君玄中大法師妙行
眞人天眞皇人太極太虚眞人太極左官仙
翁冲應眞人玄都玉京金闕七寳瓊臺紫微
上宫侍經玉郎玉童玉女神仙靈官靈寳領
教監齋飛龍騎吏玄壇受事香官使者左右

龍虎君虚空下降應感靈司仗此眞香普同
供養恭望洪慈俯垂省録臣聞碧落空歌煥
十廻之隱韻紫虚鬱秀昭萬合之靈音數周
天地以生成澤貫隂陽而化育乗晨御景神
光洞煥於七經照夜開幽道炁敷羅於四譯
萬聖擁空霄之座諸天臨校録之軒功徳難
量禎祥可冀今有齋主某開度某普及幽𡨋
𡨚親平等崇建
无上黄籙大齋乞於齋次升壇行道轉誦太
上洞玄靈寳無量度人上品妙經期輅洪恩

曲符丹禱臣等肅襟登陛攝衽陞壇扣玉磬
以和鳴擊金鐘而振響威儀具舉雲層縹緲
以聲聞科範宣敭風澤幽寥而韻徹以此功
徳上獻
圎穹玉帝大羅髙尊九清十華五靈四梵諸
天上帝至眞諸君丈人欲界色界無色界四
種民天三十二天三十二帝天中之尊天中
之靈賛化執法無鞅數衆恭願神功流布梵
炁彌羅撫妙有而子羣生宻承道徳御太无
而母萬物光賛玄元思提網紀於春生仁幹

權衡於秋殺回度玄壇係薦亡魂惡▲落滅
罪葉飄零黒鬱刋名悟塵劫有爲之法朱陵
度命乗靈寳無量之光注訟不生災殃永斷
九祖超凌於隂軌千𡨚均證於陽關眷屬蒙
禧宗祊衍慶臣無任激切懇禱之至
　　　宿命讃如前
今當開啓琅函敷宣寳藴恭願慈恩日鑒仁
聞時歆特爲亡故某無拘天門勅魔王而保
舉拔出地户離鬼官而送迎俓登太素之區
肆覲虚玄之界溥熈夷夏同證眞常稽首皈

依无極大道
　　　平座讃
　　　玄藴呪
　　　請轉寳經
　　　衆誦經
　　　結經
仰惟三寳慈尊十華上聖俯垂洪造願賜證
明以今奉爲齋主某崇建
无上黄籙大齋開度亡故某乞於齋次升壇
轉誦太上洞玄靈寳无量度人上品妙經上

獻
太上无極大道三寳上帝髙上玉皇十方巳
得道大聖衆至眞諸君丈人三十六部尊經
侍經仙公仙侯仙卿仙伯玉童玉女飛天典
禁翊衛眞靈玄中大法師三寳官屬無邊聖
衆並巳周圎伏願天聽旁敷帝心簡在紫綍
華頒於閶闔丹綸輝煥於鬱單廓八極以皆
春提九遐而不夜即俾亡故某業山摧毁定
水泓涵面禮金容駕法橋而直上神朝玉陛
廓雲路以髙躋幽關無夜哭之聲寒壑有晨

飛之影飛潜化化動植生生爲如上縁念度
人無量天尊
　　　三聞經舉願
　　　復爐出堂頌
　　　下壇回靜黙
　　　謝師
　　第二日早朝
　　　入壇
具位臣某恭焚寳香虔誠上奏
太上无極大道元始天尊太上道君太上老

君玉皇大天尊玄穹髙上帝神霄九宸上帝
五靈五老上帝十方靈寳天尊三寳丈人三
寳帝君三十二天帝君太陽太隂五星五斗
璿璣玉衡一切眞宰諸天聖衆天眞大神上
聖髙尊諸天丞相南昌上宫韓司主録監生
大神度人不死尊神度世司馬大神好生韓
君丈人南上司命司録延壽益筭度厄尊神
迴骸起死无量度人五帝護魂侍魄養炁通
血中主君五天三界大魔十方无極飛天神
王長生大聖无量度人君玄中大法師妙行

眞人天眞皇人太極太虚眞人太極左宫仙
翁冲應眞人玄都玉京金闕七寳瓊臺紫微
上宫侍經玉郎玉童玉女神仙靈官靈寳領
仙監齋飛龍騎吏玄壇受事香官使者左右
龍虎君虚空下降感應靈司仗此眞香普同
供養恭望洪慈俯垂省録臣伏聞始青御極
風雲彰藏靜之符空碧開圖山林昭緬平之
應赤明恢張於道運清微煥耀於神機中有
度人振琅音而回靈萬炁上无復祖嘯金章
而混景百神契圎靈遥唱之玄感髙聖下觀

之妙教尊三洞義冠九清今有齋主某開度
某溥及幽㝠𡨚親平等崇建无上黄籙大齋
乞於齋次升壇行道轉誦太上洞玄靈寳無
量度人上品妙經期輅洪恩曲符丹禱臣等
齋明㓗巳練吉澄心宣揚瞻劫仞之崇嘯朗
企鬱羅之峻寳華天雨遵威儀於三元鈞樂
霄鳴肅科條於四極以兹功徳上獻
日宫月府五星四曜南辰六闕北極七元上
眞道君紫微太微勾陳華蓋天市大火帝座
星君五斗三台二十八宿周天分▲列曜乹

象齋主本命元辰運炁驛馬旁臨正照一切
眞宰恭願靈芒耀彩眞氣流華垂象昭昭賛
紫虚而布政秉陽赫赫提黄混以司衡無私
帝鑒於覆盆乆照民懷於奠枕回度玄壇係
薦亡靈削名隂壘紀字陽關離黒暗途歩武
風清於八難登光明界精神日瑩於十華眷
序蕃禧子孫昌盛見在保期頥之樂未來膺
吉慶之榮溥度人天均蒙化育臣無任激切
懇祈之至皈依三寳
　　　三皈依

　　　宿命讃(如前)
今當肅啓琅函敷宣瓊藴恭願瑶光委照瓊
彩流明特爲亡故某黒簿削愆挽天河而倒
洗丹臺紀績開地壘以斜飛逍遥蒼昊之崇
遊宴緑羅之大永清冡訟保斷災殃稽首皈
依無極大道
　　　平座讃
　　　玄藴呪
　　　請轉寳經
　　　衆誦經

　　　結坐
仰惟三寳慈尊十華上聖俯垂洪造願賜證
明以今奉爲齋主某崇建
无上黄籙大齋開度亡故某乞於齋次升壇
轉誦太上洞玄靈寳無量度人上品妙經上
獻
日宫月府五星四曜南辰六闕北極七元上
眞道君紫微太微勾陳華蓋天市大火帝座
星君五斗三台二十八宿周天分野列曜乹
象齋主本命元辰運炁驛馬旁臨正照一切

眞宰並巳周圎伏願諸天紀名萬眞護善陽
昱晝隂昱夜體道施仁北注死南注生憲天
布惠赦多生之黒業蠲宿世之丹𡨚即俾亡
故某覺海澄清靈源湛寂北都部衛無逼合
於鬼羣南上超凌永夷猶於眞列𠃔拜照臨
之徳亶叨覆載之恩爲如上縁念度人无量
天尊
　　　三聞經舉願復爐
　　　出堂頌下壇回靜黙
　　　謝師

　　第二日午朝
　　　入壇
具位臣某恭焚寳香奏啓
太上无極大道元始天尊太上道君太上老
君玉皇大天尊玄穹髙上帝神霄九宸上帝
五靈五老上帝十方靈寳天尊三寳丈人三
寳帝君三十二天帝君太陽太隂五星五斗
璿璣玉衡一切眞宰諸天聖衆天眞大神上
聖髙尊諸天丞相南昌上宫韓司主籙監生
大神度人不死尊神度世司馬大神好生韓

君丈人南上司命司録延夀益筭度厄尊神
廻骸起死无量度人五帝護魂侍魄養炁通
血中主君五天三界大魔十方无極飛天神
王長生大聖无量度人君玄中大法師妙行
眞人天眞皇人太極太虚眞人太極左宫仙
翁冲應眞人玄都玉京金闕七寳瓊臺紫微
上宫侍經玉郎玉童玉女神仙靈官靈寳領
仙監齋飛龍騎吏玄壇受事香官使者左右
龍虎君虚空下降應感靈司仗此眞香普同
供養恭望洪慈俯垂省録臣聞百魔隱韻龍

文宏空洞之竒諸天内音鳯篆煥飛玄之妙
紫金相空浮於碧漢白玉毫霄映於黄埃監
眞度生檄羣仙而嚴校廻骸起死敕萬聖以
齊臨道彰五太之鴻濛教演十華之汗漫功
加天地惠逮幽明今有齋主某開度某溥及
幽㝠𡨚親平等崇建无上黄籙大齋乞於齋
次升壇行道轉誦太上洞玄靈寳无量度人
上品妙經期輅洪恩曲符丹禱臣等恭遵科
律肅按威儀滌慮澄神肅駌班而玉立㓗身
瀹志鏘鳯簴以金聲歌揚上徹於寥陽嘯朗

下開於鬱絶以此功徳上獻
諸天省府四輔上宰保傅公卿天曹諸司執
法眞衆三元四聖傳經授法靈寳五師十方
飛天神王五天三界大魔王風雨雷霆玄虚
受事佐天行化無量眞靈恭願神威制地聖
澤昭天翼玄都而槖籥三靈慈悲爲主賛清
微而範圍十極道徳攸宗操權賔愛日之春
布政啓慶雲之旦回度玄壇所薦亡魂出離
業網開脫𡨚關北朔刋編萬累風清於鳯赦
東華定籍千愆日爍於龍符眞性昭融妄心

披散玄祖遂飛仙之樂子孫膺奕葉之榮五
道停輪九幽罷對臣下情無任激切懇祈之
至
　　　宿命讃如前
今當肅啓琅函宏披寳藴恭願經聲髙映梵
唱旁敷特爲亡故某敕制地祇魂度朱陵之
府超凌天闕神辭黒鬱之郷紀功而毫分無
遺録善而錙銖不爽永無輪轉式契眞常稽
首皈依無極大道
　　　平座吟

　　　玄藴呪
　　　請轉寳經
　　　衆誦經
　　　結經
仰惟三寳慈尊十華上聖俯垂洪造願賜證
明以今奉爲齋主某崇建
無上黄籙大齋開度亡故某乞於齋次升壇
轉誦太上洞玄靈寳無量度人上品妙經上
獻
諸天省府四輔上宰保傅公卿天曹諸司執

法眞衆三元四聖傳經授法靈寳五師十方
飛天神王五天三界大魔王風雨雷霆玄虚
受事佐天行化無量眞靈並巳周圎伏願徳
闢生門威摧死户徳如天而昭昭覆冐善若
水而滚滚涵濡賛上帝之仁恩敷下民之徳
政即俾所度亡魂因經發慧與道合眞一念
不生悟形神之俱妙萬縁都寂了性識之兼
忘返照虚无乗遊眇莽澤幽明而受福令動
植以承恩爲如上縁念度人無量天尊
　　　三聞經發願復爐

　　　出堂頌下壇回靜黙
　　　謝師
　第三日早朝
　　　入壇
具位臣某恭焚寳香虔誠上奏
太上无極大道元始天尊太上道君太上老
君玉皇大天尊玄穹髙上帝神霄九宸上帝
五靈五老上帝十方靈寳天尊三寳丈人三
寳帝君三十二天帝君太陽太隂五星五斗
璿璣玉衡一切眞宰諸天聖衆天眞大神上

聖髙尊諸天丞相南昌上宫韓司主録監生
大神度人不死尊神度世司馬大神好生韓
君丈人南上司命司録延夀益筭度厄尊神
迴骸起死無量度人五帝護魂侍魄養炁通
血中主君五天三界大魔十方无極飛天神
王長生大聖无量度人君玄中大法師妙行
眞人天眞皇人太極太虚眞人太極左宫仙
翁冲應眞人玄都玉京金闕七寳瓊臺紫微
上宮侍經玉郎玉童玉女神仙靈官靈寳領
仙監齋飛龍騎吏玄壇受事香官使者左右

龍虎君虚空下降應感靈司仗此眞香普同
供養恭望洪慈俯垂省録臣聞經尊靈寳二
章藏妙於紫微道冠眞常三篇傳宗於碧落
赤城闡十玄之㫖丹淵昭八緯之功符雌雄
而奕奕聚烟混合祖炁企儀璘而輝輝停景
還𨑰靈光中凝則功滿徳就之可期外運則
消災禳害之克冀修行有翼應感無爲今有
齋主某開度某普及幽㝠𡨚親平等崇建
无上黄籙大齋乞於齋次升壇行道轉誦
太上洞玄靈寳無量度人上品妙經期輅洪

恩曲符丹禱臣等恪遵齋戒恭按威儀異口
同音閱瓊房之妙韻調聲正氣誦瑶室之靈
音徼玉虚以輅龍光開金剛而敷鴻渥以兹
功徳上獻
洞天福地治化靖廬名山大川五嶽五鎭羅
酆鬱絶泉曲河源九壘九幽四海四瀆五湖
七澤主宰仙眞地水二司曹寮案掾城隍社
令五道溟泠㝠路幽關無鞅數衆恭願仁齊
元始功佐虚玄承天符而職簡書春回筆下
握帝章而典録籍陽布寰中雖操憲網以凛

如每運徳機而蔚若回度玄壇係薦亡魂蠲
無名垢赦有業愆嘯命寒庭黒籍斷除於死
蒂提封夜壑丹編列紀於生根化火池氷沼
以温凉變劒樹刀林而清淨三塗嘘暖五苦
生春普該動植之繁各遂飛潜之樂臣無任
激切懇祈之至皈依三寳
　　　三皈依
　　　宿命讃(如前)
今當肅啓琅函宏披寳藴恭願聞經了悟體
道慈悲即俾亡故某出生死輪獄吏免拘留

之苦超隂陽域鬼官有侍衛之榮掃方域以
空虚泝圎霄而浩蕩神人交泰品物咸寧稽
首皈依無極大道
　　　平座讃
　　　玄藴呪
　　　請轉寳經
　　　衆誦經
　　　結經
仰惟三寳慈尊十華上聖俯垂洪造願賜證
明以今奉爲齋主某崇建

无上黄籙大齋開度亡故某乞於齋次升壇
轉誦太上洞玄靈寳无量度人上品妙經上
獻
洞天福地治化靖廬名山大川五嶽五鎭羅
酆鬱絶泉曲河源九壘九幽四海四瀆五湖
七澤主宰仙眞地水二司曹寮案掾城隍社
令五道溟泠冥路幽關無鞅數衆並巳周圎
伏願九壘書勤八靈奏善暖律嘘陽於寒谷
曦輪騰景於幽都慰下愚叩地之恩沛上聖
昭天之澤即俾亡故某地根斬絶天果榮盈

疾部衛疾超凌氷辭隂夜勿拒遏勿容隱俓
覩陽晨隂官校績以升班冥掾酬勲而遷賞
常生善念普斷惡縁爲如上縁念度人无量
天尊
　　　三聞經發願復爐
　　　出堂頌下壇回靜黙
　　　謝師
　第三日午朝
　　　入壇
具位臣某恭焚寳香奏啓

太上无極大道元始天尊太上道君太上老
君玉皇大天尊玄穹髙上帝神霄九宸上帝
五靈五老上帝十方靈寳天尊三寳丈人三
寳帝君三十二天帝君太陽太隂五星五斗
璿璣玉衡一切眞宰諸天聖衆天眞大神上
聖髙尊諸天丞相南昌上宫韓司主録監生
大神度人不死尊神度世司馬大神好生韓
君丈人南上司命司録延夀益筭度厄尊神
廻骸起死无量度人五帝護魂侍魄養炁通
血中主君五天三界大魔十方无極飛天神

王長生大聖无量度人君玄中大法師妙行
眞人天眞皇人太極太虚眞人太極左宫仙
翁冲應眞人玄都玉京金闕七寳瓊臺紫微
上宫侍經玉郎玉童玉女神仙靈官靈寳領
仙監齋飛龍騎吏玄壇受事香官使者左右
龍虎君虚空下降應感靈司仗此眞香普同
供養恭望洪慈俯垂省録臣聞赤文鳯檢亦
明開微妙之章玉暦鸞圖玉隆煥希夷之品
參謡歌而萬遍道備勤嘯咏則十轉靈迴保
迎送迎湛露普濡於隱韻受度開度仁風周

拂於幽明靈音振響以琳琅梵炁彌羅而流
演福徳立降喜慶難言今有齊主某開度某
普及幽冥𡨚親平等崇建
无上黄籙大齋乞於齋次升壇行道轉誦
太上洞玄靈寳无量度人上品妙經期輅洪
恩曲符丹禱臣等威儀身飾戒律心膺寳軸
空歌感鳯唱鸞鳴之瑞琅函朗詠符龍吟虎
嘯之祥下激響於神郷上流明於帝所以此
功徳上獻
玄壇侍衛玉童玉女功曹使者直符香官左

右龍虎君四直功曹三界符使虚空鑒察城
隍里社逺近廟貌感應靈祇本靖諸省府院
司仙靈官吏守衛内外無鞅數衆恭願神威
翊善聖徳扶玄遏魔試於六天丹忱上御導
蕃釐於九地洪貺帝敷奏善而丹表星馳宣
徳而玄符風邁回度玄壇係薦亡魂承靈寳
㫖斷疑惑根出昏衢宴霄衢髙張慧燭入覺
海超苦海穩駕慈航絶注訟於家庭息考殃
於眷序聖雲帀布道日舒明廓三極以長春
耀九垓而不夜臣無任激切懇祈之至

　　　宿命讃(如前)
今當肅啓琅函宏披寳藴恭願經聲洞闢齋
悃遐敷特爲亡故某灌沐劫塵悟有有无无
之妙澄清幻翳離生生化化之機乗黄籙之
齋功超碧虚之眞域有求咸遂無願不從稽
　　　　　周五十九
首皈依无極大道
　　　平座讃
　　　玄藴呪
　　　請轉寳經
　　　誦經

　　　結經
仰惟三寳慈尊十華上聖俯垂洪造願賜證
明以今奉爲齋主某崇建
无上黄籙大齋開度亡故某乞於齋次升壇
轉誦太上洞玄靈寳无量度人上品妙經上
獻
玄壇侍衛玉童玉女功曹使者直符香官左
右龍虎君四直功曹三界符使虚空鑒察城
隍里社逺近廟貌感應靈祇本靖諸省府院
司仙靈官吏守衛内外無鞅數衆並巳周圎

伏願護正齋功翊扶道果體上帝歛福錫福
之惠副下民趨善樂善之忱爲告成於圎霄
普流恩於版幅即俾亡故某心田昭朗性海
圎明俓上南宫煉質陶鎔於離坎永辭北府
升神超邁於乹坤常無輪轉之憂克享太平
之運天人蒙惠幽顯沾恩爲如上縁念度人
无量天尊
　　　三聞經發願復爐
　　　出堂頌下壇回靜黙
　　　謝師




靈寳領教濟度金書卷之五十三

















