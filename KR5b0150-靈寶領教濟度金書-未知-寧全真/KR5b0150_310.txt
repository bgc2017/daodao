










靈寳領教濟度金書卷之三百十遐三
　　　洞微髙士開光救苦眞人寗全眞授
　　　靈寳通玄弘教水南先生林靈眞編
　文檄發放品(開度黄/籙齋用)
　　　普度投詞
某郷貫充黄籙普度大齋都㑹首姓某伏念
夙藉慶基幸逢道運亶荷生成之德盍宣化
育之仁每惟身渉塵縁祖玄未度心游世綱
𡨚累多縈兼九野之孤滯堪矜與六趣之昇
沈莫拯期還本始普使超淩伏聞

无上黄籙大齋道冠古今功髙幽顯能令枯
朽悉獲仙飛某等謹相携率擬就某處㳙某
節崇建
无上黄籙普度大齋幾晝夜修諸功德仰祈
天澤開度幽冥所合具詞投告
靈寳領教法師某君眞人門下伏乞
法慈特賜依科開建施行
　　　齋意
謹據(同投/詞)普使超淩謹相携率乞㳙某節就
某處崇建

无上黄籙普度大齋幾晝夜仰祈
天澤開度幽冥(臣)職惟領教理難抑違巳於
今月某日竪旛昭告穹祇敷露悃愊敬自某
月某日爲始依按
靈寳嗣師祕典恭就某處肅建玄壇累拜開
度朱章至某日開啓齋壇頒宣大赦告行玉
札提拔䰟靈入夜宿啓告齋頒符破獄以次
九朝行道六上轉經某日夜攝召正度附度
男女靈䰟曁㑹首各人門中先逺宗祖身後
萬累千𡨚沐浴更衣朝眞受食某日夜修設

玄都大獻玉山淨供上奉
三寳中供聖賢回濟三塗普資庶𩔖攝召九
州八極六道四生諸趣傷亡孤䰟滯𩲸均行
施鍊證品受生某日夜奉行靈寳返生九錬
專爲正度附度男女靈䰟錬質度形聚神返
炁傳符授戒保舉生仙至某日言功解壇投
龍奠簡入夜修設
三界清醮一壇計幾百分位上謝
天恩集此善縁緫祈開度其諸情悃具載青
詞

　　　正度附度甲狀
上清靈寳行司
　今具正度附度男女亡䰟姓名于後
　　一某州某縣某郷某里某保居住姓某
　　　薦某親某年某月某日某時生於某
　　　年某月某日某時因某病身故
　巳後再有依此逐一開寫
右具如前
　　今月日具法師衘位姓某具
　　　普度功德牒

某壇功德牒給付亡過某靈䰟
　本壇奉爲齋官某就某處崇建某齋幾晝
　夜開度幽䰟(或正度附度姓/名於此開寫)往生福境除
　巳依科修奉外合給牒爲照者
　　　一奏申
　諸天上帝三界眞司
　　　一修設
　无上黄籙普度大齋幾晝夜
　　　一進拜
　開度諸品朱章通天救苦表文

　　　一請頒
　玉清大赦
　　　一告行
　三洞諸眞符命
　　　一昇壇
　九朝行道六上轉經
　　　一關祝
　九陽梵炁慧光神燈
　　　一祇陳
　三官北隂淨醮

　　　一竪揚
　諸品寳旙
　　　一請降
　寳光神杖照破幽獄
　　　一修設
　玄都大獻玉山淨供
　　　一普施
　蘭湯沐浴生天淨衣
　　　一奉行
　靈寳九錬大法

　　　一傳授
　靈寳九眞妙戒
　　　一宣禮
　靈寳滅罪法懴
　　　一焚化
　度人上品妙經九天生神章經
　九幽拔罪妙經青玄救苦妙經
　生天得道眞經玉皇上帝寳誥
　青玄上帝睿號
　珍財通劵冥衣從馬

　　　一給付
　元上度命金籙東極九龍符命
　太上生天寳籙青玄普度大劵
　青玄朱陵眞符運明保元玉誥
　太上托生符命太上拔罪解𡨚眞符
牒前件功德超度亡過某靈䰟伏願不經苦
惱永離輪廻悟有漏之妄縁證无爲之實際
克辭塵境常處福郷故牒
　　太𡻕年月日牒
具法師衘位姓押

　　滅度五錬生尸齋
　　　奏玉清
具位(臣)姓某
　謹據齋意緫祈昇度除畫一具奏
　三天門下乞爲敷奏外未敢擅便須至奏
　聞者
右(臣)謹録狀上奏
玉清聖境元始天尊妙无上帝玉陛下恭望
道慈允兹奏請特賜
勑命遍下諸天省府日月星宿三官九署嶽

瀆山川泉曲河源洞天福地靖廬治化宫洞
羅酆社令城隍十方三界合屬去處專爲亡
過某原赦宿生今世及學道以後一切𡨚愆
部衞前來克諧昇度仍爲根㝷某氏門中先
逺宗祖亡人身後故悮𡨚仇普及六道四▲
孤䰟滯𩲸諸𩔖傷亡並與解除愆業齋赴齋
壇俱沐玄功同登福境以昭
宸貺干冒
道威(臣)誠惶誠恐稽首頓首謹狀
　　太歳年月日具位(臣)姓某狀奏

　正發添長生大帝及雷霆九司二狀與亡
　人所受諸階經法籙中將吏一牒餘式並
　與明眞同狀内詞語與玉清同若亡人生
　時不曽受雷法則長生狀九司牒不必發
　若生時受科教及考召則北極驅邪院狀
　不可不發設醮後發回亡人元所受官將
　一牒及正發放文檄時告報官將一牒今
　具式于後
　　　牒元所受經法籙中官將
上清靈寳行司

　照對本司昨曽專牒仙化某法師某靖共
　壇中三洞經籙法階各部仙靈官吏來赴
　本壇裝嚴顯服伺候具述勤勞備申三官
　言功遷賞當巳齊臨今來醮獻周圓合行
　發回本所公參着役聽候
　天廷推賞須至專牒者
右牒所受經籙法中官將請詳前事理各仰
歸回元所駐劄司院府局公參着役母輙縱
逸聽候推賞施行謹牒
　　太歳年月日牒

具法師衘位姓押
　　九天生神齋正發奏申牒關
　　奏九天
　　奏九天採訪應元保運眞君
　　奏玄師奏正一天師
　　　申九天列位眞人
　　　申九天普度院三十六眞人
　　　申天官申地官
　　　申水官申地府
　　　申東嶽申水府

　　　申度師
　右奏申並同前啓結
　　　牒九天五百靈官
　　　牒本靖牒州城隍
　　　牒縣城隍牒里域
　　　劄司命關功曹
　右關牒並用九天生神府行移爲額
　　　建壇牒緫將
　　　牒監壇諸神只州縣城隍與里域
　　　立幕六師表三官表關功曹

　　　召䰟牒本靖牒某甲子生人靈官
　　　牒九天主死靈官牒普度院官吏
　　　頒赦關功曹宿啓關功曹
　　　淨供孤䰟功德牒宗祖功德牒
　　　𡨚仇功德牒申注生宫
　　　牒生天案牒守抱官將
　　　散壇言功表關功曹
　　　徹二幕表關功曹正度功德牒
　　　申朱陵火府
　　　設醮正九位請表左右班請狀

　　　申天曹降聖司申天曹掌醮司
　　　正九位進表左右班獻狀
　　　申天曹掌醮司關功曹
　右並同前式只攝召牒某甲子生人靈官
　九天主死靈官前來有式與功德牒不同
　如亡者係丙子生命則丙子生人靈官主
　之合移牒追䰟具式于後
　　　牒某甲子生人靈官
九天生神府行司
　據同前只不說六道孤滯等類

右牒九天掌某甲子生人靈官請詳前項事
理速爲勘㑹亡過某靈䰟生存之日命屬共
甲子合係貴司管領昨來滅度係是天年告
終或因隂府追攝今見在何處拘囚即與依
奉今來修崇功德原赦𡨚愆解除考對疾令
所在官吏部衞眞䰟正𩲸責付玄壇追攝所
差將佐管押赴壇昇幡現形以接陽眷朝眞
受錬發遣超昇一如
九天自然生神律令謹牒
　　太歳年月日牒

具法師衘位姓押
　　　牒九天主死靈官
九天生神府行司
　據同前某甲子牒
右牒九天主死靈官請詳前項事理疾速勘
㑹亡過某靈䰟滅度之後(同前)
　　太歳年月日牒
具法師衘位姓押
　　　正度功德牒
某壇功德牒給付正度亡過某靈䰟

　本司奉爲(同)盟眞
　　　一奏申
　請天上帝三界眞司
　　　一修建
　无上九天自然生神妙齋幾晝夜
　　　　　遐三九
　　　一請降
　玉皇睿號寳赦
　　　一竪揚
　九天生神寳旛

　　　一告行

　中元金書寳誥
　　　一祗陳
　九天靈官淨醮
　　　一分降
　九天寳光開明破暗
　　　一關祝
　九天梵炁慧光神燈
　　　一昇壇
　三朝行道
　　　一奉宣

　解𡨚治病還神返炁科法
　　　一備置
　蘭湯沐浴生天淨衣
　　　一奉陳
　雲廚甘露妙食
　　　一修設
　玉清甘露溟涬大梵淨供普施六道四生
　孤䰟滯𩲸諸類傷亡曁共氏門中先逺宗
　祖亡人身後故誤𡨚仇饗食受錬證品超
　生

　　　一奉行
　靈寳生神大錬
　　　一傳授
　九天十二大戒十二大願
　　　一進呈
　言功謝罪表文
　　　一修設
　三界清醮幾十分位
　　　一看誦
　九天生神章經

　　一焚化
　九天生神章經
　通劵珍財從馬歩擔冥衣
　　　一給付
　九天中元金書寳誥
牒前件功德超度亡過某靈䰟不經苦惱永
離輪廻悟有漏之妄縁證
无爲之實際克辭塵垢常處福郷故牒
　　太歳年月日牒
具法師衘位姓押



靈寳領教濟度金書卷之三百十







