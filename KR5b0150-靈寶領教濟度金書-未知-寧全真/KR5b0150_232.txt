










靈寳領教濟度金書卷之二百三十二愛六
　　　　洞微髙士開光救苦眞人寗全眞授
　　　　靈寳通玄弘教水南先生林靈眞編
　科儀立成品(雷霆齋/合用)
　　晚朝行道儀
　　　燒香頌
　　　各禮師存念如法
　　　宣衛靈呪
神光朗耀瑞炁匝旋箕斗澄輝芝宇晏然
玉眸金眞寳壇純乾變夜作晝回子午前

太華流彩丹鳯飛圎息魔滅姦髙歩祥煙
天眞並集齊到帝前(和)與道合眞
　　　鳴法鼔二十四通
無上三天玄元始三炁太上老君召出(臣)身
中三五功曹左右官使者侍香金童傳言玊
女五帝直符直日香官各三十二人出出者
嚴裝關啓玄壇天帝神君當召此間土地里
域眞官正神急上關啓(臣)今奉爲入意以今
晚朝建齋行道願得
玊清道炁靈寳妙光下降流入(臣)等身中即

使玄壇清淨内外成眞天无氛穢地絶妖塵
琳琅振響十方肅清萬魔不干眞誠上徹令
(臣)所啓速達俓御
太上无極大道至眞三寳上帝
九宸帝眞(御前)
　　　請稱法位
具位(臣)某謹同誠上啓
太上无極大道虚无自然元始天尊太上大
道君太上老君昊天玊皇上帝髙上神霄玊
清眞王長生大帝東極青華大帝九天應元

雷聲普化天尊九天雷祖上帝上清紫微碧
玊宫太一大天帝六天洞淵大帝六波天主
帝君可韓司丈人天尊九天採訪使天尊雷
霆九司諸天省府東華西靈執職眞衆洞天
福地四海四瀆溪澗潭洞主宰龍神社稷山
川城隍里域三界官属一切眞靈(臣)聞鴻鈞
肇運鼔元炁於无形鰲極開圖敷眞精於有
象御三際而清班星列周十極而玄職雲羅
雨露无𥝠共布裁成之今雷霆有赫潜操化
育之權撫兆庶於幅圓愛黔黎於寰宇凡禀

生而受命悉委炁以流形臣等快覩玄樞欣
叨眞䕃班催龍尾誓殫力以對揚身近獅頭
盍同心而叅賛憲天弘道開徳宣符今有青
詞謹當宣奏
　　　宣詞
按如詞言備殫忱切臣聞天田煥角標春作
於東維天𢈔輝奎紀秋成於西舍示三農耕
種之候彰百榖登稔之期天何言哉子庶民
則曰雨而雨民亦勞止母萬物則時暘而暘
倘乆旱之未甦則荐飢之▲卜亶繇帝貺式

慰民情況郷村當甸遂之遥而田畒接郊原
之邃出而作入而息躬耕期度於年饑早則
營暮則休服田覬越於嵗歉廼從春季馴至
夏中畏日炎風晝盡焦於土石沈霾昏霧夜
悉隱於山林播種無期收成曷望嗟野農而
流涕致田畯以垂憐秋令相將固皆爲鵠鶉
之狼狽冬時次第必難免鴻鴈之流離諒天
災示變於方圻抑人事乖常於圎昊致罹亢
夏旲遂有秋非垂雨露之恩曷副雲霓之望
爰宗星陛恭啓雲囊輅天仗於清虚徼神儀

於碧落所冀帝心簡在民欲允從降甘澤而
其饁其耘備殫地力勒驕暘而如驅如掃方
慰人情收紅腐以盈倉貯烏邪而溢廪歡騰
井▲慶浹郊圻以今晚朝陞壇行道運兹初
捻上香
願此香雲騰空俓上供飬
無上至眞道寳九宸帝君(臣)等皈身皈神皈
命首體投地仰依
太上三尊願以是功徳上祝
皇帝陛下伏願八溟並福五鎭齊齡出圖出

書甘露天昭於瑞應同文同軌醴泉日耀於
祥符顯巍巍有道之長溥蕩蕩无爲之化東
宫藩輔丕賛皇圖中閫妃嬪光扶帝業内外
佐半千之運古今邁三五之期今故燒香自
皈依
師尊大聖衆至眞之徳得道之後保天長存
和與道合眞
以今晚朝陞壇行道運兹二捻上香
願此香雲騰空俓上供養
無上至眞經寳九宸帝君臣等皈身皈神皈

命首體投地仰依
太上三尊願以是功徳歸流九州八極萬姓
四氏伏願時和𡻕豐風調雨順惟厥疆畎旣
無蟊蟘之憂易其田疇永絶螟蝗之患暑葛
寒表而自足耕食鑿飲以相歡學禮學詩月
評兄箸潤身潤屋風俗嘉成極大定以時雍
故㤗和而咸若今故燒香自皈依
師尊大聖衆至眞之徳得道之後升入无形
和與道合眞
以今晚朝陞壇行道運兹三捻上香

願此香雲騰空俓上供養
無上至眞師寳九宸帝君臣等皈身皈神皈
命㫖體投地仰依
太上三尊願以是功徳歸流山川祀典社禝
眞靈井邑列祠城隍廟貌伏願博愛存心同
仁有物上界足官府契天心而正天時下域
定曹僚盡地力而全地利運雷車而八方震
動牧雨工而四野漣漪嘯命神龍毋分疆界
掃除旱魃廣潤郷閭成𡻕事於三登護農工
於一視今故燒香自皈依

師尊大聖衆至眞之徳得道之後永保安寧
和眞道合眞
　　　禮方懴方
　　　誦木郎呪(八十一過/攪四溟缸)
　　　三啓
樂法以爲妻愛經如珠玊持戒制六情
念道遣所欲澹泊正氣停蕭然神靜黙
天魔並敬護世世受大福
　　　又
鬱鬱家國盛濟濟經道興天人同其願

縹緲入大乗因心立福田靡靡法輪昇
七祖生天堂我身白日騰
　　　又
大道洞玄虚有念無不契煉質入仙眞
遂成金剛體超度三界難地獄五苦解
悉歸太上經靜念稽首禮
　　　三禮
　(臣)等志心稽首禮
太上無極大道
　(臣)等志心稽首禮

三十六部尊經
　(臣)等志心稽首禮
玄中大法師
　　　重稱法位
具位臣某等謹重誠上啓
三清上聖九宸帝君醮筵眞宰一切威靈臣
等社櫟資庸徑茅質陋慶縁宿劫幸瞻覩於
三乗福際昌時遂涵濡於七部冐玷玄班而
宣徳懼違青律以貽愆進寸悠悠謾慙鵬運
惜分切切徒老駒隂荷未賜於誅夷期勉承

於奏對上敷汪𣿄下副歸依今齋主力穡心
勞深耕志切當此焦熬之候莫逢潤澤之時
思帝譴之攸興致天災之荐降切慮慢視五
榖凌蔑二禾不勤耕而謗讟怨天弗力種而
囁嚅罪𡻕或暴風急雨不避神馭之往來或
迅電疾雷罔識天威之遐邇或斗斛之收支
有别或升合之小大多殊致黒簡之書愆與
玄編之紀過降兹旱虐收彼穀神六合爲窑
畎畒難藏於鰍鱔一同若竈澗溝曷宅於魚
蝦秧莫舒根苖奚吐葉林林晏𡻕旣无霑體

塗足之勞兀兀窮年將有啼飢號寒之苦伏
願聖心洞鍳仁聞昭彰檄山川祀典之神祇
曁社稷牧民之眞宰關宣所部申𩛙攸司體
上聖之深慈赦下愚之積過回兹妖旱爲作
甘霖或二遊四神之分野經行或五運六炁
之時令勝復或霆星之逆順或禽宿之推移
或三式有主於變占或六甲易違於常度各
冀遵承仁勑收歛災權移風雨於都邑之比
鄰檄井箕於次舍之主屬霶𩃱遍澍禾盡起
而蓑笠村村霡霂咸霑苖皆秀而耰耘處處

頓令𡻕寖即覩年豐極前倉後廪之儲室家
胥慶備左饘右粥之盛婦子攸寧皆由樂育
之恩允拜生成之造上願乾坤寧靜日月輝
華雨露涵濡隂陽和泰五穀熟而人民育瑞
露凝甘三光全而寒暑平卿雲耀彩俗冨箕
裘之業家多弦誦之聲夕柝煙沈歡生四鄙
春犂影轉喜溢三農大無夜吠以成功鳳有
朝鳴而允治上明
天尊大慈之化下副臣等皈命之誠謹啓以
聞

　　　發願
一願大道流行溥天懷徳
二願一切有生咸皆悟道
三願九夜悲䰟一時解脫
四願孤露无依咸得受生
五願天下太平五榖豐熟
六願臣忠子孝君仁父慈
七願四海㑹同𡨚親和釋
八願潜胞處卵咸得生成
九願積疾新痾旋即痊愈

十願孤露衆生豐衣足食
　　　存神燒香
香官使者左右龍虎君侍香諸靈官當令(臣)
晚朝建齋之所自然生金液丹碧芝英百靈
雷君交㑹在此香火爐前令臣學道得道求
仙得仙齋主受福幽顯霑恩十方仙童玊女
接侍蘭煙向來所啓速達俓御
太上無極大道至眞三寳上帝
九宸帝君(御前)
　　　出堂頌引至幕

　　　謝師



靈寳領教濟度金書卷之二百三十二
　　　　　愛六八
















