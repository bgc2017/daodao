










靈寳領教濟度金書卷之二百三十五愛九
　　　　洞微髙士開光救苦眞人𡩋全眞授
　　　　靈寳通玄弘教水南先生林靈眞編
　科儀立成品(十廻/齋用)
　　十廻度人經法道場
　　　第一時陞壇(法事/如常)
　　　燒香頌
　　　各禮師存念如法宣衞靈呪
金眞緑霞煥映三天飛雲丹霄諸天控軿
晨輝啓旦隂翳俱捐九微震空五星回旋

萬仙應感自然妙玄杳㝠散景分形億千
蒙昧光曜瑞降壇乾生死蒙惠灌煉金泉
魔王恐懼合景三田
　　　鳴法皷二十四通
無上三天玄元始三炁太上老君召出臣身
中三五功曹左右官使者侍香金童傳言玉
女五帝直符直日香官各三十二人出出者
嚴裝顯服冠帶垂纓關啓玄壇天帝神君當
召此間土地里域眞官正神急上關啓(臣)今
奉爲(入意)以今朝眞轉經行道願得

玉清道炁靈寳妙光下降流入臣等身中即
使玄壇清淨内外成眞天無氛穢地絶妖塵
琳琅振響十方肅清萬魔不干眞誠上徹令
臣所啓速達俓御
太上無極大道至眞元始三十二天上帝(御前)
　　　各稱法位
具位臣某謹同誠上啓
太上無極大道虚無自然元始天尊太上天
道君太上老君昊天玉皇上帝紫微天皇大
帝太皇大帝南極長生大帝東極青華大帝

后土皇地祇十方無極太上靈寳天尊九天
生神上帝三十二天上帝五靈五老上帝上
清十一大曜星皇君南辰北斗二十八宿星
君三台華蓋本命皇君泰玄樞機諸相天君
靈寳五師眞君天地水府三官帝君北極四
聖眞君九天諸司眞君三洞經籙上聖髙眞
十方無極飛天神王長生大聖無量度人君
諸省府院仙眞將吏五嶽五帝眞君五天聖
帝洞天福地靖廬治化主宰仙眞北隂玄天
酆都大帝水府扶桑大帝九壘土皇君十宫

六洞四瀆四海仙眞聖衆三界應感一切眞
靈臣聞獅座端臨仰翠騫於騰勝虬輪肆會
入珠黍於浮黎御清微而下教敷玄授禹餘
而上乗演妙祥開乾蓋風雲昭藏靜之符瑞
擁坤輿山林彰緬平之應八極之靈光羅絡
十方之梵炁周廻外葆形䰟度三塗而超五
苦内全嬰姹理五炁而混百神二章鋪玉笈
之竒三篇蔵瓊圖之妙文周四譯道藴十方
功徳難勝消天災於未兆禎祥可冀禳地害
於方來總百魔隱韻之玄輯諸天内音之奥

巍巍大梵劫劫長存凡切切以勤修必昭昭
而應感以今伏爲某生逢道運夙藉昌期運
限推移冀蕃釐之普被身家經理祈純嘏之
多臨門庭絶无妄之災里社擁有孚之慶匪
繇鍳映曷副𢢽祈遂蠲潔於蓬居庸披宣於
蘂笈恭裒羽袂肅建靈場遵靈寳十回度人
之眞儀演虚皇行香誦經之秘範仰希玄貺
宻察丹忱俾鍚慶以蠲災庶延生而請福臣
等簮紳効職劒履趨朝按三元之威儀依六
時之科格開函演奥啓卷敷竒莫不澄瀹五

官肅清四炁謡歌空洞隨梵唱以琳琅嘯詠
飛玄間歩虚而繚繞旌葆耀鈞天之韻幡花
陶大地之和宇宙歡聲乾坤喜色即使災隨
風散慶逐雲臻歩武康寜耀景星於院宇精
神恱茂暢霽月於門䦨金花粲鬱勃之芳玉
樹映澄鮮之彩于公駟馬開七葉以連芳荀
氏八龍耀五枝而挺秀松蘿均泰桑梓生歡
臣不勝激切望恩之至
　　　按人各恭信三皈命
　志心皈命

十方道寳當願衆生起心回向一切信禮
　志心皈命
十方經寳當願衆生心開悟觧受持讀誦
　志心皈命
十方師寳當願衆生普上法橋無有障凝
　　　宿命讃
宿命有信然弱䘮謂之無皆欲眼前見
過目即言攸大賢明道教𢡖戚憫頑夫
依依念子苦勤勤令我憂
　　　白文

仰惟赤文演妙始青超出教之章玉曆敷玄
大赤耀監眞之典天人蒙惠幽顯咸寜以今
奉爲某人崇建某齋(臣)等職在宣揚理盍修
奉敬遵依於玉訣庸開啓於琅函敢乞萬聖
下觀諸天遥唱召十方而普集道備生成㑹
三界以咸歸仁周體用賛碧落无垠之澤溥
黄垓有造之恩稽首皈依无極大道
　　　三啓頌(第一首/歸位)
臣聞上无復祖凝道炁以彌羅中有度人耀
神光而洞煥妙義消除於障難玄章束縛於

魔靈欲藉提𢹂敢忘修誦今有齋主某崇建
道場消災謝過請福延生臣等謹率見前清
衆陞壇行道燒香散花轉誦太上洞玄靈寳
無量度人上品妙經人各一過特爲齋主某
禳謝東方无極世界一切玄司辟斥𡨚愆増
延福壽蠲消災厄成就吉祥仰冀髙明俯垂
鍳察清衆運誠平坐如法
　　　平坐讃靜念如法
　　　請轉寳經寂寂至无宗
　　　經題轉經畢

　　　度人無量天尊
仰惟三境髙尊十華上聖曲回應感特賜證
盟臣等向來奉爲齋主某轉誦太上靈寳無
量度人上品妙經禳謝東方世界一切玄司
人各一過咸巳周圓伏願青極流恩蒼靈薦
祉家膺福慶等萬事於鴻毛身殄災危付千
殃於免角歡騰内外澤被公𥝠爲如上縁請
聖作證
　　　大歩虚
稽首禮太上燒香歸虚无流明隨我廻

法輪亦三周玄元四大興靈慶及王侯
七祖生天堂煌煌耀景敷嘯歌觀太漠
天樂適我娯齊馨無上徳下僊不與儔
妙想明玄覺詵詵▲虚遊
　　　過東方禮方
　　　懴方宣表
　　　宣關靈符赦罪天尊
某重誠上啓
東方无極飛天神王長生大聖无量度人君
伏望眞慈俯垂鍳映以今奉爲齋主某崇建

妙齋消災謝過請福延生依按經科頒宣符
命告下東方无極世界一切玄司俾齋主罪
業消除災衰洗蕩福壽資命善果臻身伏望
誕鍚慈觀洞垂淵聽一如浮黎侍座之日不
忘元始度人之言嘯命飛天使者承領符命
敬爲頒行庶得天衍祥禧地除災咎常居吉
慶永處福齡所有眞符謹當宣告
　　　宣符宣關飛空歩虚頌
　　　出堂頌
　　第二時陞壇入壇如常燒香頌

　　　三啓頌(第二首/歸位)
(臣)聞開張萬範資品物以生成敷落吾篇列
方隅而安鎭欲藉提𢹂之力敢忘修誦之恭
今有齋主某崇建妙齋消災謝過請福延生
臣等謹率見前清衆陞壇行道燒香散花轉
誦太上洞玄靈寳無量度人上品妙經人各
一過特爲齋主某禳謝南方无極世界一切
玄司辟斥𡨚愆增延福壽蠲消災厄成就吉
祥仰冀髙明俯垂鍳察清衆運誠平坐如法
　　　平坐讃靜念如法

　　　請轉寳經誦經畢
　　　度人無量天尊
仰惟三境髙尊十華上聖曲回應感特賜證
盟臣等向來奉爲齋主某轉誦度人妙經禳
謝南方世界一切玄司人各一過咸巳周圎
伏願丹極垂精朱靈鍚慶風清九厄融喜炁
於心中雲擁千祥掃業氛於意外壷天春永
福地陽回爲如上縁請聖作證
　　　歩虚
旋行躡雲綱乗虚歩玄紀吟詠帝一尊

百關自調理俯命八海童仰▲髙仙子
諸天散香花蕭然靈風起宿願定命根
故致標髙擬權樂太上前萬劫猶未始
　　　詣南方禮方懴方
　　　宣表宣關
　　　靈符赦罪天尊
某重誠上啓
南方无極飛天神王長生大聖无量度人君
伏望眞慈俯垂鍳映以今奉爲齋主某崇建
妙齋依按經科頒宣符命告下南方无極世

界一切玄司俾齋主罪業消除災衰洗蕩福
壽資命善果臻身伏望誕鍚慈觀洞垂淵聽
一如浮黎侍座之日不忘元始度人之言嘯
命飛天使者承領符命敬爲頒行庶得天衍
祥禧地除災咎常居吉慶永處福齡所有眞
符謹當宣告
　　　宣符宣關飛空歩虚頌
　　　三啓頌(第三首/歸位)
(臣)聞中理五炁妙神景以俱融上開八門超
法輪而普濟欲藉提𢹂敢忘修誦今有齋主

某崇建齋醮消災謝過請福延生臣等謹率
見前清衆陞壇行道燒香散花轉誦太上洞
玄靈寳無量度人上品妙經人各一過持爲
齋主某禳謝西方无極世界一切玄司辟斥
𡨚德増延福壽蠲消災厄成就吉祥仰冀髙
明俯垂鍳察清衆運誠平坐如法
　　　平坐讃靜念如法
　　　請轉寳經誦經畢
　　　度人無量天尊
仰惟三境髙尊十華上聖曲回應感特賜證

盟臣等向來奉爲齋主某轉誦度人妙經禳
謝西方世界一切玄司人各一過巳遂周圎
伏願浩極騰休素靈舒祐景星耀彩斥一㸃
之災衰甘露濡光納千重之福慶門迎瑞氣
家集祥光爲如上縁請聖作證
　　　歩虚
嵯峨玄都山十方宗皇一岧岧天寳臺
光明爓流日煒燁玉華林蒨璨耀朱實
常念餐元精錬液固形質金光散紫微
窈窕大乗逸

　　　詣西方禮方懴方
　　　宣表宣關
　　　靈符赦罪天尊
某重誠上啓
西方无極飛天神王長生大聖无量度人君
伏望眞慈俯垂鍳眏以今奉爲齋主某崇建
妙齋依按經科頒宣符命告下西方无極世
界一切玄司俾齋主罪業消除災衰洗蕩福
壽資命善果臻身伏望誕錫慈觀洞垂淵聽
一如浮黎侍座之日不忘元始度人之言嘯

命飛天使者承領符命敬爲頒行庶得天衍
祥禧地除災咎常居吉慶永處福齡所有眞
符謹當宣告
　　　宣符宣關飛空歩虚頌
　　　出堂頌
　　第三時陞壇燒香頌
　　　智慧頌(第一首歸位)
(臣)聞五文開廓宏道種於黄輿萬炁齊仙散
靈光於翠蓋欲藉提𢹂之賜敢忘修誦之恭
今有齋主某崇建妙齋消災謝過請福延生

臣等謹率見前清衆陞壇行道燒香散花轉
誦太上洞玄靈寳無量度人上品妙經人各
一過特爲齋主某禳謝北方无極世界一切
玄司辟斥𡨚愆増延福壽蠲消災厄成就吉
祥仰冀髙明俯垂鍳察清衆運誠平坐如法
　　　平坐讃靜念如法
　　　請轉寳經誦經畢
　　　度人無量天尊
仰惟三境髙尊十華上聖曲回應感特賜證
盟(臣)等向來奉爲齋主某轉誦度人妙經禳

謝北方世界一切玄司人各一過咸巳周圎
伏願玄極流華黒靈委潤門庭多暇凝萬福
於方來閭里元塵掃千殃於巳往公𥝠迪吉
中外平寜爲如上縁請聖作證
　　　歩虚
俯仰存太上華景秀丹田左顧提鬱儀
右盻擕結璘六度冠梵行道徳隨日新
宿命積福慶聞經若至親天挺超世才
樂誦希夷篇冲虚太和氣吐納流霞津
胎息靜百關寥寥究三便泥丸洞明景

遂成金華仙魔王敬受事故能朝諸天
皆從齋戒起累功結宿縁飛行凌太虚
提擕髙上人
　　　過北方禮方懴方
　　　宣表宣關
　　　靈符赦罪天尊
某重誠上啓
北方无極飛天神王長生大聖无量度人君
伏望眞慈俯垂鍳映以今奉爲齋主某崇建
妙齋依按經科頒宣符命告下北方无極世

界一切玄司俾齋主罪業消除災衰洗蕩福
壽資命善果臻身伏望誕錫慈觀洞垂淵聽
一如浮黎侍座之日不忘元始度人之言嘯
命飛天使者承領符命敬爲頒行庶得天衍
祥禧地除災咎常居吉慶永處福齡所有眞
符謹當宣告
　　　宣符宣關飛空歩虚頌
　　　智慧頌(第二首歸位)
(臣)聞巍巍大範極功徳以難勝无无上眞運
神靈而弗隔欲藉提𢹂敢忘修誦今有齋主

某崇建妙齋消災謝過請福延生(臣)等謹率
見前清衆陞壇行道燒香散花轉誦太上洞
玄靈寳無量度人上品妙經人各一過特爲
齋主某禳謝東北方无極世界一切玄司辟
斥𡨚愆増延福壽蠲消災厄成就吉祥仰冀
髙明俯垂鍳察清衆運誠平坐如法
　　　平坐讃靜念如法
　　　請轉寳經誦經畢
　　　度人無量天尊
仰惟三境髙尊十華上聖曲回應感特賜證

盟臣等向來奉爲齋主某轉誦度人妙經禳
謝東北方世界一切玄司人各一過咸巳周
圎伏願九炁凝祥始青薦祉潤身潤屋來純
嘏於福庭卜世卜年衍蕃釐於壽域禎祥普
被毒害咸消爲如上縁請聖作證
　　　歩虚
控轡適十方旋憇玄景阿仰觀劫仞臺
俯盻紫雲羅逍遥太上京相與坐蓮花
積學爲眞人恬然榮衛和永享無期壽
萬椿奚足多

　　　過東北方禮方懴方
　　　宣表宣關
　　　靈符赦罪天尊
某重誠上啓
東北方无極飛天神王長生大聖无量度人
君伏望眞慈俯垂鍳映以今奉爲齋主某崇
建妙齋依按經科頒宣符命告下東北方无
極世界一切玄司俾齋主罪業消除災衰洗
蕩福壽資命善果臻身伏望誕錫慈觀洞垂
淵聽一如浮黎侍座之日不忘元始度人之

言嘯命飛天使者承領符命敬爲頒行庶得
天衍祥禧地除災咎常居吉慶永處福齡所
有眞符謹當宣告
　　　宣符宣關飛空歩虚頌
　　　出堂頌
　　第四時陞壇入壇如常燒香頌
　　　智慧頌(第三首歸位)
(臣)聞開明三景昭靈彩於虚無回度五常孕
神光於妙有欲籍提𢹂敢忘修誦今有齋主
某崇建妙齋消災謝過請福延生臣等謹率

見前清衆陞壇行道燒香散花轉誦太上洞
玄靈寳無量度人上品妙經人各一徧特爲
齋主某禳謝東南方无極世界一切玄司辟
斥𡨚愆増延福壽蠲消災厄成就吉祥仰冀
髙眞俯垂鍳察清衆運誠平坐如法
　　　平坐讃靜念如法
　　　請轉寳經誦經畢
　　　度人無量天尊
仰惟三境髙尊十華上聖曲回應感特賜證
盟臣等向來奉爲齋主某轉誦度人妙經禳

謝東南方世界一切玄司人各一過咸巳周
圎伏願三炁流和始丹介祉春臺自樂茂蘭
桂以長榮夏屋相歡衍椿松而益秀萬縁俱
慶衆難均消爲如上縁請聖作證
　　　歩虚
大道師玄寂升仙友無英公子度靈符
太一捧洞章舍利曜金姿龍駕歘來迎
天尊盻雲輿飄飄乗虚翔香花若飛雪
氛靄茂玄梁頭腦禮金闕𢹂手遨玉京
　　　過東南方禮方懴方

　　　宣表宣關
　　　靈符赦罪天尊
某重誠上啓
東南方无極飛天神王長生大聖无量度人
君伏望眞慈俯垂鍳映以今奉爲齋主某崇
建齋醮依按經科頒宣符命告下東南方无
極世界一切玄司俾齋主罪業消除災衰洗
蕩福壽資命善果臻身伏望誕錫慈觀洞垂
淵聽一如浮黎侍座之日不忘元始度人之
言嘯命飛天使者承領符命敬爲頒行庶得

天衍祥禧地除災咎常居吉慶永處福齡所
有眞符謹當宣告
　　　宣符宣關飛空歩虚頌
　　　智慧頌(第四首歸位)
臣聞元綱流演合萬境以包維梵炁彌羅普
十華而照耀欲籍提擕敢忘修誦今有齋主
某崇建寳齋消災謝過請福延生(臣)等謹率
見前清衆陞壇行道燒香散花轉誦太上洞
玄靈寳无量度人上品妙經人各一過特爲
齋主某禳謝西南方无極世界一切玄司辟

斥𡨚愆増延福壽蠲消災厄成就吉祥仰冀
髙明俯垂鍳察清衆運誠平坐如法
　　　平坐讃靜念如法
　　　請轉寳經誦經畢
　　　度人無量天尊
仰惟三境髙尊十華上聖曲回應感特賜證
盟臣等向來奉爲齋主某轉誦度人妙經禳
謝西南方世界一切玄司人各一過咸巳周
圎伏願七炁舒華始素茂祉雲臻慶藹天開
歩武之祥氷釋妖氛地廓精神之瑞門庭日

永眷序春和爲如上縁請聖作證
　　　歩虚
騫樹玄景園煥爛七寳林天獸三百危
師子臣萬㝷飛龍躑躅鳴神鳯應節吟
靈風扇竒花清香散人衿自無髙仙才
焉能耽此心
　　　過西南方禮方懴方
　　　宣表宣關
　　　靈符赦罪太尊
某重誠上啓

西南方无極飛天神玉長生大聖無量度人
君伏望眞慈俯垂鍳映以今奉爲齋主某崇
建齋醮依按經科頒宣符命告下西南方无
極世界一切玄司俾齋主罪業消除災衰洗
蕩福壽資命善果臻身伏望誕錫慈觀洞垂
淵聽一如浮黎侍座之日不忘元始度人之
言嘯命飛天使者承領符命敬爲頒行庶得
天衍祥禧地除災害常居吉慶永處福齡所
有眞符謹當宣告
　　　宣符宣關飛空歩虚頌

　　　出堂頌
　　第五時陞壇入壇如常燒香頌
　　　智慧頌(第五首歸位)
(臣)聞无形无影潜妙炁於𨗉初若存若亡凝
眞精於太始欲藉提𢹂敢忘修誦今有齋主
某崇建妙齊消災謝過請福延生臣等謹率
見前清衆陞壇行道燒香散花轉誦太上洞
玄靈寳無量度人上品妙經人各一過特爲
齋主某禳謝西北方无極世界一切玄司辟
斥𡨚愆増延福壽蠲消災厄成就吉祥仰冀

髙明俯垂鍳察清衆運誠平坐如法
　　　平坐讃靜念如法
　　　請轉寳經誦經畢
　　　度人無量天尊
仰惟三境髙尊十華上聖曲回應感特賜證
盟(臣)等向來奉爲齋主某轉誦度人妙經禳
謝西北方世界一切玄司人各一過咸巳周
圎伏願五炁融眞始玄騰祉青春宴喜消門
外之風波白日清閑樂壷中之嵗月珠聮魚
翼璧合龍鱗爲如上縁請聖作證

　　　歩虚
嚴我九龍駕乗虚以逍遥八天如指掌
六合何足遼衆仙誦洞經太上唱清謡
香花隨風散玉音成紫霄五苦一時迸
八難順經寥妙哉靈寳囿興此大法橋
　　　過西北方禮方懴方
　　　宣表宣關
　　　靈符赦罪天尊
某重誠上啓
西北方无極飛天神王長生大聖無量度人

君伏望眞慈俯垂鍳映以今奉爲齋主某崇
建齋醮依按經科頒宣符命告下西北方无
極世界一切玄司俾齋主罪業消除災衰洗
蕩福壽資命善果増身伏望誕錫慈觀洞垂
淵聽一如浮黎侍座之日不忘元始度人之
言嘯命飛天使者承領符命敬爲頒行庶得
天衍祥禧地除災咎常居吉慶永處福齡所
有眞符謹當宣告
　　　宣符宣關飛空歩虚頌
　　　智慧頌(第六首歸位)

(臣)聞上帝遥唱欣微妙之靈音諸天下觀慶
希夷之聖軌欲藉提𢹂敢忘修誦今有齋主
某崇建妙齋消災謝過請福延生臣等謹率
見前清衆陞壇行道燒香散花轉誦太上洞
玄靈寳無量度人上品妙經人各一過特爲
齋主某禳謝上方无極世界一切玄司辟斥
𡨚愆増延福壽蠲消災厄成就吉祥仰冀髙
明俯垂鍳察清衆運誠平坐如法
　　　平坐讃靜念如法
　　　請轉寳經誦經畢

　　　度人無量天尊
仰惟三境髙尊十華上聖曲回應感特賜證
盟臣等向來奉爲齋主某轉誦度人妙經禳
謝上方世界一切玄司人各一過咸巳周圎
伏願一炁流玄三靈通妙壽山髙聳敦眷序
於期頥福海深澄肅門庭而宴樂光風披拂
化日舒明爲如上縁請聖作證
　　　歩虚
天眞帝一宫靄靄冠耀靈流煥法輪綱
旋空入無形虚皇撫雲璈衆眞誦洞經

髙仙拱手讃彌劫保利貞
　　　過上方禮方懴方
　　　宣表宣關
　　　靈符赦罪天尊
某重誠上啓
上方无極飛天神王長生大聖無量度人君
伏望眞慈俯垂鍳映以今奉爲齋主某崇建
齋法依按經科頒宣符命告下上方无極世
界一切玄司俾齋主罪業消除災衰洗蕩福
壽資命善果臻身伏望誕錫慈觀洞垂淵聽

一如浮黎侍座之日不忘元始度人之言嘯
命飛天使者承領符命敬爲頒行庶得天衍
祥禧地除災咎常居吉慶永處福齡所有眞
符謹當宣告
　　　宣符宣關飛空歩虚頌
　　　出堂頌
　　第六時陞壇入壇如常燒香頌
　　　智慧頌(第七首歸位)
臣聞過度三界超凡侶以髙躋嚴校諸天選
聖儔而備舉欲藉提𢹂敢忘修誦今有齋主

某崇建妙齋消災謝過請福延生(臣)等謹率
見前清衆陞壇行道燒香散花轉誦太上洞
玄靈寳無量度人上品妙經人各一過特爲
齋主某禳謝下方无極世界一切玄司辟斥
𡨚愆増延福壽蠲消災厄成就吉祥仰冀髙
明俯垂鍳察清衆運誠平坐如法
　　　平坐讃靜念如法
　　　請轉寳經誦經畢
　　　度人無量天尊
仰惟三境髙尊十華上聖曲回應感特賜證

盟臣等向來奉爲齋主某轉誦度人妙經禳
謝下方世界一切玄司人各一過咸巳周圎
伏願黄混蒙恩紫虚錫慶烟消地厄凝徳蘂
以留丹日麗天和長黄芽而毓素福敷動靜
祥衍興居爲如上縁請聖作證
　　　歩虚
至眞無所待時或轡飛龍長齋㑹玄都
鳴玉扣瓊鐘十華諸仙集紫煙結成宫
寳蓋羅太上眞人把芙蓉散華陳我願
握節徴魔王法皷㑹群仙靈唱靡不同

無可無不可思與希微通
　　　過下方禮方懴方
(臣)等今故燒香皈身皈神皈命仰謝
太上無極大道十方靈寳天尊十郷神仙諸
靈官懴悔齋官某爰從昔世逮至今生禁戒
違科朝修缺典七情流浪三業紛紜五欲浮
沈六根飄蕩凌蔑百行顛倒三綱罪犯十方
無極世界一切玄司紀録簡書未經懴謝因
今陞壇行道行香誦經無量愆尤悉垂原赦
伏願削名黒簿定録金圖厄難時消禎祥日

被門迎善瑞庭納嘉祥出入利安公𥝠熈泰
眷序雍恊子孫蕃昌福壽從心謀爲遂意得
道之後升入無形和與道合眞
　　　宣表宣關
　　　靈符赦罪天尊
某重誠上啓
下方无極飛天神王長生大聖無量度人君
伏望眞慈俯垂鍳映以今奉爲齋主某崇建
寳齋依按經科頒宣符命告下下方无極世
界一切玄司俾齋主罪業消除災衰洗蕩福

壽資命善果臻身伏望誕錫慈觀洞垂淵聽
一如浮黎侍座之日不忘元始度人之言嘯
命飛天使者承領符命敬爲頒行庶得天衍
祥禧地除災咎常居吉慶永處福齡所有眞
符謹當宣告
　　　宣符宣關飛空歩虚頌
　　　智慧頌(第八首歸中)結經
臣某謹重誠上啓
三清上聖十極髙眞玄虚之主宰仙僚洞府
之神靈主執三界内外一切眞靈(臣)聞靈寳

本章實瓊籖之聖典洞玄上品廼琅笈之神
文古今承涵育之恩幽顯被生成之造祥開
碧玉彰道炁於琅騫瑞應紫金耀靈光於寳
黍降仁風而惠周有截垂湛露而澤被無垠
育物仁慈度人功大臣向來奉爲某崇建道
場莫不攝齊梵唱縮袵謡謌格按三元經巳
周於十過科明四極誠惟罄於一忱玉女開
玄金童啓妙琳琅振響下騰九地之芳煒燁
流明上煥三天之景鬼妖滅爽景福來祥天
无氛穢以澄清地絶妖塵而靜晏伏願齋主

某涵濡道徳沈浸玄元紫炁朝凝籠門庭之
喜色瑶光夕耀増院宇之歡聲天星順致而
氣運和平地宿鎭方而封隅肅靜風資𨗉整
奏陽春白雪之音神觀清夷藹霽月光風之
韻慶流孫子福被宗親稽首皈依聞經讃詠
　　　三聞經
聞經巳後當願衆生萬罪氷消善芽増長
聞經巳後當願衆生深入法門皈依信受
聞經巳後當願衆生永斷執迷常親正教
　　　發願復爐出堂頌

　　　設眞靈醮
(臣)謹重誠上啓(臣)以一介愚庸千生慶㑹聮
班領教系代學眞昭佩宸釐光明煒燁分盍
辟除塵累匿景山林精思勤修以期髙蹈順
時俯仰戒行弗充證以金科動招譴戾天恩
赫奕曲賜汪涵俾賛玄宗上酬化育今齋主
翹傾歸嚮潔已澄神修奉十回度人經法道
場惠徼純嘏仰蒙垂軫經法周圎眞切草環
永矢无斁輙擷藻敬庸罄葵忱伏願緑輦丹
輿瓊輪羽蓋流光雲路行幸玄壇洞覧誠恂

恪彰應感臣不勝激切望恩之至謹稽首再
拜奏請
　　　謹奏請(並同開度除/去開度聖位)
　　　初獻
臣謹重誠上啓臣以不言善應天鍳无私有
感遂通民情可格今齋主夙依帝力忝預人
倫思患預防庸期安慶深慮宿生今世故犯
誤爲未經懴禳易招厄難重以身命運限或
際刑衝出入起居寧無障累匪繇大道曷副
康寧是以肅建經壇鋪張瓊笈三成峻拱九

奏琳琅香藹十華燈明八極紋繒効欵龍璧
輸丹攄謝玄眞飛馳朱表經周十過聲徹三
清科按威儀格存俯仰上帝遥唱諸天下觀
遐邇見聞喜慶无巳頒宣金簡四界咸瞻災
消害禳影響莫喻式彰報効敢列豆籩庶旌
寸芹恪祈惠鍳伏願時歆庸敬日監克誠六
甲行厨三靈妙席伶華振響符寳衝嚴黍稷
非馨凌兢萬狀希原僣躐亶賜寛容(臣)不勝
懇切之至謹伸亞獻
　　　亞獻

(臣)謹重誠上啓臣以光明濟下天道昭回綸
綍誕敷恩榮鬱勃今齊主仰瞻霄漢籲遡勤
拳巳沐慈觀誕垂提奬伏願宿愆新累風掠
太清鉅慶蕃祺霞明碧落珠星順軌璧月舒
𨇠彗孛飛流無千金井卿雲甘露常沐銀河
門息妖氛家籠紫氣簾櫳春到中外陽凝障
難蠲除吉慶駢擁龍鱗鳯翼文獻攀榮蟲臂
䑕肝利名絶想五福俱備三壽作朋眷序熈
和姻親宴樂戸庭肅穆閭里安和蒙叩䖍祈
允臻玄祐上願乾坤清謐宇宙和寧日月輝

華風雨調順山川薦祉河洛昭符家有詩書
物无疵癘三農鼓舞萬姓謳歌烽燧収煙馬
牛歸牧玄風丕冐化雨涵濡動植飛潜生生
樂意蛸翹蠶動化化如心五道昭明三塗朗
晏凡居覆載悉藉甄陶臣不勝𢢽禱之至謹
稽首再拜酒陳終獻
　　　終獻
臣謹重誠上啓
三界萬靈無鞅聖衆醮筵眞宰應感威靈咸
望洪慈俯回洞鍳以今玉磬聲微金鏞韻歛

香沈鳯鼎燈散龍缸斗轉參横河澄月淡道
還金闕經入琅函羽葆珠幢將回霄駕雲駢
風蓋諒返天衢臣等跡履樊籠神飛碧漢天
階戀想第劇皈依臣下情不勝瞻戀激切之
至謹稽首再拜奉送
　　　回軿頌
　　　存神燒香
香官使者左右龍虎君侍香諸靈官當令臣
建齋行道之所自然生金液丹碧芝英百靈
衆眞交㑹在此香火爐前令臣學道得道求

仙得仙齋官蒙福幽顯沾恩十方仙童玉女
侍衛香煙向來所啓速達俓御
太上無極大道至眞无始三十二天上帝(御前)
　　　出堂頌引至幕
靈寳領教濟度金書卷之一百三十五





