










靈寳領教濟度金書卷之三百一十七邇四
洞微髙士開光救苦真人寧全真授
靈寳通玄弘教水南先生林靈真編
文檄發放品(傳度醮用)
投詞
郷貫某具先法位姓某本命某年某月某日
某時生行年若干歳幸縁風慶獲際真乗期
上賛於生成盍廣施於濟度即日特詣度師
靈寳領教法師某君門下乞爲奏授甯宗師
𣲖下玉清靈寳大法四十九品青玄黄籙九

司祕法九天大混玉司祕法玄靈三五璇璣
大法神虎攝召秘法九靈飛歩章奏祕法玉
清神霄玄一混成三五璇璣七九飛化長生
護命祕法上清童初五元素府秘法玉清玄
上度亡秘法各一階符圖印訣一宗祕㫖三
洞齋儀靈寳領教諸品科儀歸身崇奉濟存
度徃庸佐真風得法之後不敢始勤終怠怨
道咎師妄示非人輕泄漏慢如違信誓甘以
自謝三官禍延九祖永受風刀之考萬劫不
原謹具詞齋戒披投欲乞法慈特賜収録擇

日依科傳度施行干冒
威嚴某下情不勝激切屏營之至謹詞
奏三天門下
具位臣姓某
郷貫某至不原臣職惟領教理難抑違尚
慮弟子骨相素凡罪愆猶累未敢遽行保
度須至奏
聞者
右(臣)謹録狀上奏
三天門下恭望

天慈允兹奏請特降
勑命宣告十方三界合屬考較去處勘會弟
子某風生今世有無輕重罪犯合與不合保
奏傳度賜以玄報俾臣遵奉施行干冐
天威某下情無任惶懼之至謹狀
太歳年月日具位(臣)姓某狀奏
奏泰玄樞機三省
具位(臣)姓某
謹據事意不原臣軄惟領教理難抑違尚
慮弟子骨相素凡罪愆猶累未敢遽行保

度須至奏
聞者
右謹録狀上奏
玉清上相天君
泰玄上相天君
天機上相天君
天機内相天君
天樞使相天君
天樞左丞相天君
天樞右丞相天君

泰玄都省主三天大聖都天大法天師正一
沖玄神化靜應顯佑真君道前恭望
道慈允兹奏請特與敷奏
三境至尊金闕上帝請降
勑命宣告十方三界合屬考校去處勘㑹弟
子某夙生今世有無輕重罪犯合與不合保
奏傳度賜以玄報俾臣遵奉施行干冒
天威(臣)下情无任惶懼之至謹狀
太歳年月日具位(臣)姓某狀奏
奏玄師

具位臣姓某
謹據事意不原臣軄惟領教理難抑違尚
慮弟子骨相素凡罪愆猶累未敢遽行保
度須至奏
聞者
右謹録狀上奏
三天化主玄中大法師靜老天尊恭望
道慈允兹奏請特與敷奏
上玄請降
勑命宣告十方三界合屬考校去處勘㑹弟

子某夙生今世有無輕重罪犯合與不合保
奏傳度賜以玄報俾臣遵奉施行干冒
天威(臣)下情无任惶懼之至謹狀
太歳年月日具位(臣)姓某狀奏
審奏三奏六申四牒一箚一關
奏三天門下
具位臣姓某
照對臣先據齋意臣職惟領教理難抑違
尚慮弟子骨相素凡罪愆猶累未敢遽行
保度遂於某月某日具奏

天庭合與不合乞賜
玄報荷蒙善應仰謝提擕除擇日奏傳外
須至依格審奏者
右(臣)謹録狀上奏
三天門下恭望
天慈允兹奏請特賜
宣告十方三界合屬考校去處並與蠲除過
咎洗滌𡨚瑕庶俾魔障不干善縁易就圓成
道業翊紹宗風干冒
天威(臣)下情无任惶懼之至謹狀

太歳年月日具位(臣)姓某狀奏
奏泰玄樞機三省(只攺敷奏)
三境至尊金闕上帝請降勑命
奏玄師(只攺敷奏)
上玄請降勑命(二奏並同三天門下式)
申天官
具位姓某
照對先據齋意臣職惟領教理難抑違己
於某月某日具奏
天庭合與不合保度乞賜

玄報隨蒙善應仰謝提擕除擇日開壇奏
傳外須至依格預行申
聞者
右謹録狀上申
玄都元陽七寳紫微宫總主上真自然大聖
上元一品賜福天官大帝君恭望
聖慈允兹申請特降
聖㫖行下合屬去處咸令照應俟候開壇傳
度施行干冒
聖威下情无任惶懼之至謹狀

太歳年月日具位姓某狀申
申地官水官東嶽祖師
度師(以上並同天官狀式攺聖位)
牒州城隍
上清靈寳行司
據齋意除巳具奏
諸天上帝申牒三界真司外須至專牒
牒候到請
詳前項事理疾速告報管内合屬去處咸令
照應俟候開壇傳度施行謹牒

太歳年月日牒
具法位姓某押
牒縣隍里域(並同州隍式)
劄司命
上清靈寳行司
照對本司先據齋意奏傳外所合劄下仰
凖此導迎善瑞辟斥災衰庶俾魔障不干
善功成就以昭
帝貺故劄
右劄司命六神准此

太歳年月日劄
具位姓某押
關功曹(如常式)
齋意
郷貫某(至)不原臣職惟領教理難抑違尚慮
骨相素凡罪愆猶累未敢遽行保度遂於某
月某日録奏
天庭俟候
勑㫖處分尋蒙玄報俞允至某月某日巳行
奏申三界咸使聞知今來謹爲開壇依科傳

度擬將本人𥙷充某籙弟子靈寳領教嗣師
充某職取某月某日恭就某處肅建玄壇進
拜祈
恩謝過傳法授道朱章入夜宿啓上香翊日
三朝行道入夜奉行斷除尸累金液鍊形科
法修設三界髙真清醮一座六十分位延奉
真斿恭對道前合盟布戒給印𥙷職分撥香
火交度將兵俾紹宗乗用揚大教其諸丹悃
具載青詞
奏玉清

具位臣姓某
謹據齋意(至)大教除巳具奏
諸天上帝申牒三界真司外未敢擅便須
至奏
聞者
右(臣)謹録狀上奏
玉清聖境元始天尊(王陛下)恭望
道慈允兹奏請特降
勑命遍下十方三界合屬真司專爲弟子原
赦宿生今世一切罪愆許令𥙷授汲引後學

仍乞宣告所受諸階法中官君將吏登時下
降俟候交度日後如遇本人爲人爲己應有
陳請事宜願賜感通以昭
玄貺干冒
天威(臣)某下情无任惶懼之至謹狀
太歳年月日具位(臣)姓某狀奏
奏上清太清昊天北極
天皇東極朱陵九宸
十方靈寳天尊(分十凾)東華
西靈九天五老三十二天

奏后土(遍下十方九州洞天福地除宣告法中官將一叚)
奏玄師(特與敷奏上玄請降勑命以上並同王清奏狀式)
奏三天門下
具位(臣)姓某
謹據齋意傳度所有陳請事宜須至畫一
奏
聞者
一(臣)奏爲弟子某今來傳受靈寳大法
及諸階濟度秘法切慮積劫以來禀
生之後故爲誤犯無極𡨚愆紀録玄

曹未經特赦兼恐九玄七祖考累未
除易障善縁難叅上法欲望
天慈特降
勑命應有過犯並與宥原庶得進道
無魔修真有徑
一(臣)奏爲某秘法所合進𥙷法職今爲
擬𥙷某籙弟子靈寳領教嗣師充某
職濟生度亡(並用此衘如遇進拜章文則以權領九靈飛歩)
(章奏事繫於本衘之下)欲望
天慈特賜依凖預降

勑命宣告十方三界合屬真司咸今
照應施行
一(臣)奏爲某祕法所合給投諸法中合
該印文以爲行移文檄之信(但宗沠旣殊様)
(製亦巽今來所給某印某印並撥照臣本𣲖様製刋造給付更不敢逐一)
(進呈上澤天聽)欲望
天慈特降
勑命宣告十方三界合屬真司咸令
照應日後如遇弟子應有奏申文牒
徃來即與檢臣常用印信對同收使

一(臣)奏爲某祕法所合請給諸省府院
司名額以爲行移文檄之據但諸司
名額係屬上玄下土微臣僣稱非便
今來所請靈寳大法司九天普度院
九天生神府青玄黄籙左府玄靈璇
璣府玉清神霄真王府上清童初府
北魁玄範府九靈飛歩章奏司泰玄
都省並各以行司二字繫其下庶爲
允當欲望
天慈特降

勑命宣告十方三界合屬真司咸令
照應施行
一(臣)奏爲某秘法領職佩印所合建立
治靖以爲崇奉髙真分神治事之所
今爲奏立某靖仍爲請降某請侍靖
仙官一人玉童玉女各二十四人靈
官功曹各下本靖分典所署營衞香
火永逺駐劄仍以本𣲖領教嗣師係
代寳印爲本靖印信應官將文移並
用靖名爲額欲望

天慈特降
勑命宣告十方三界合屬真司照應
施行
一(臣)奏爲某祕法領職佩印所合請降
諸司官君將吏下赴玄壇伺候交度
欲望
天慈特降
勑命宣告靈寳大法司玉清靈虚宫
靈寳天仙内院九天司命府玄靈璇
璣府玉清神霄玉府上清童初府合

屬仙靈宫君將吏兵馬各請分形化
景嚴装顯服的於某日夜下降某處
隨香火交撥前徃弟子某靖治之中
永逺駐劄爲人爲己輔佐行持仍乞
宣告青玄黄籙九司北魁玄範府九
靈飛歩章奏司九天普度院合屬仙
靈官君將吏各請分形化景嚴裝顯
服亦於某日夜下降某處隨香火交
撥前徃弟子某靖治之中如律公叅
即回所司後有召役明與應感輔佐

行持更乞宣告合屬去處照應施行
一(臣)奏爲某秘法統部官吏策役行持
冝依臣本𣲖格式以上雷霆歘火大
赤元帥爲主將以上清正一魁神純
真元帥爲副將以崇寧元帥爲護道
將以正佑元帥爲監壇將應諸部官
將並經統轄欲望
天慈特降
勑命宣告合屬去處照應施行
一(臣)取今月某日就某處開建玄壇進

拜祈
恩謝過傳法受道朱章入夜宿啓上
香翌日三朝行道入夜奉行辟除尸
累金液錬形科法修設三界髙真清
醮一座六十分位延奉真斿恭對道
前合盟布戒給印𥙷職分撥香火交
度將兵俾紹宗風永揚大教欲望
天慈特降
勑命宣告十方三界合屬真司照應
施行

右臣件狀如前謹百拜上奏
三天門下恭望
天慈允兹奏請特降
勑命宣告所屬從臣傳度施行干冒
天威(臣某)下情无任惶懼之至謹狀
太歳年月日具位臣姓某狀奏
(如奏經則請降侍經官吏審籙則請降籙中官吏添别法則請降法中官)
(吏並畫一添入或别有事宜亦畫一添入)
奏三省(只稱道慈特與敷奏三境至尊金闕上帝請降勑命並同)
(前式)

申太陽
具位姓某
謹據齋意大教除已具奏(同王清)
右謹具狀上申
太陽太丹炎光鬱明上真道君恭望
聖慈允兹申請特降
聖㫖遍下(同玉清式)
玄貺干冒
聖威下情无任惶懼之至謹狀
太歳年月日具位姓某狀申

申太隂五星南斗北斗
二十八宿(並除宣告法中官將一叚同前)
申天官地官水官四聖
九天曹三天曹(並同大陽狀式)
申靈寳天仙内院
具位姓某
謹據齋意大教除巳具奏
諸天上帝甲牒三界真司外未敢擅便須
至申
聞者

右謹具狀上申
靈寳天仙内院主宰髙真聖前恭望
聖慈允兹申請特降
聖㫖依凖天廷玄報許度事理專爲弟子原
赦宿生今世一切罪愆許令𥙷授汲引後學
登時下降伺候交度日後如遇本人爲人爲
已應有陳請事理願賜感通以昭
玄貺干冒
聖威下情无任惶懼之至謹狀
太歳年月日具位姓某狀申

申九天生神府
具位姓某
謹據齋意大教除巳具奏
諸天上帝申牒三界真司外未敢擅便須
至申
聞者
右謹具狀上申
九天生神府主宰髙真聖前恭望
聖慈允兹申請(同前式)後學仍乞宣告五百靈
官雲路追捉五大將衞真仙兵應干仙靈官

吏登時下降(同前至)以昭
玄貺干冒
聖威下情无任惶懼之至謹狀
太歳年月日具位姓某狀申
申青玄黄籙院
具位姓某
謹據齋意大教除巳具奏
諸天上帝申牒三界真司外未敢擅便須
至申
聞者

右謹具狀上申
青玄黄籙院主宰髙真(聖前)恭望
聖慈允兹申請(同前式)後學仍乞宣告九司官
吏功曹靈官登時下降(同前至)以昭
玄貺干冒
聖威下情无任惶懼之至謹狀
太歳年月日具位姓某狀申
申玄靈璇璣府
具位姓某
謹據齋意大教除巳具奏

諸天上帝申牒三界真司外未敢擅便須
至申
聞者
右謹具狀上申
玄靈璇璣府主宰髙真聖前恭望(同前)後學仍
乞宣告天威馘魔諸大將神王力士掌式靈
官解厄靈官功曹玉女應干官君將吏登時
下降(同前至)干冒
聖威下情无任惶懼之至謹狀
太歳年月日具位姓某狀申

申九靈飛歩章奏司
具位姓某
謹據齋意大教除巳具奏(同前至)須至申
聞者
右謹具狀上申
九靈飛歩章奏司主宰髙真聖前恭望(同前)後
學仍乞宣告九靈飛歩章奏法中合屬靈官
玉女騎吏登時下降(同前)以昭
玄貺干冐
聖威下情无任惶懼之至謹狀

太歳年月日具位姓某狀申
申北魁玄範府
具位姓某
謹據齋意大教除巳具奏(同前至)須至申
聞者
右謹具狀上申
北魁玄範府主宰髙真聖前恭望(同前)後學仍
乞宣告二大聖三部使者七玉女七功曹應
干官君仙吏登時下降(同前)以昭
玄貺干冒

聖威下情无任惶懼之至謹狀
太歳年月日具位姓某狀申
申神霄真王府
具位姓某
謹據齋意大教除巳具奏(同前式)須至申
聞者
右謹具狀上申
髙上神霄玉清王府主宰真靈(聖前)恭望(同前)
後學仍乞宣告主軄部大洞部西臺霹靂摧
魔部四仙諸部應干仙靈官吏登時下降(同前)

以昭
玄貺干冒
聖威下情无任惶懼之至謹狀
太歳年月日具位姓某狀申
申上清童初府
具位姓某
謹據齋意大教除巳具奏(同前式)須至申
聞者
右謹具狀上申
上清童初五元素府主宰髙真聖前恭望(同前)

後學仍乞宣告五府翌教諸大將合屬仙靈
官吏登時下降(同前)以昭
宸貺干冒
聖威下情无任惶懼之至謹狀
太歳年月日具位姓某狀申
申九天普度院
具位姓某
謹據齋意大教除巳具奏(同前至)須至中
聞者
右謹具狀上申

九天普度院主宰髙真(聖前)恭望(同前)後學仍
乞宣告三十六真人三十六將軍八大神將
登時下降(同前)以昭
玄貺干冒
聖威下情无任惶懼之至謹狀
太歳年月日具位姓某狀申
申南昌上宫
具位姓某
謹據齋意大教除巳具奏(同前至)須至申
聞者

右謹具狀上申
南昌上宫朱陵火府主宰髙真(聖前)恭望(同前)
後學日後如遇本人爲人爲巳應有陳請事
冝願賜感通以昭
玄貺干冒
聖威下情无任惶懼之至謹狀
太歳年月日具位姓某狀中
申上清黄籙院上清天樞院
北極驅邪院上清雷霆九司(並同)
(南昌上宫朱陵大府狀式)

申三洞經籙符章中上聖髙真
天皇真人十方飛天神王
三界大魔王三元真君(並同南昌式除)
(去依准天廷玄報許度事理一句)
申三茅司命
具位姓某
謹據齋意大教除巳具奏
諸天上帝申牒三界真司外未敢擅便須
至申
聞者

右謹具狀上申
祖師司命太元妙道真君
祖師定命沖靜真君
祖師保命沖惠真君恭望
聖慈允兹申請特降
聖㫖遍下十方九州合屬真司專爲弟子原
赦宿生今世一切罪愆許令𥙷授汲引後學
日後如遇本人爲人爲己應有陳請事宜願
賜感通以昭
玄貺干冒

聖威下情无任惶懼之至謹狀
太歳年月日具位姓某狀申
申靈寳祖玄真三師
具位姓某
謹據齋意大教除巳具奏(同前至)須至申
聞者
右謹具狀上申
祖師太極太虚徐真人
玄師太極左仙公沖應葛真人
真師上清朱陽鄭真人(聖前)恭望

聖慈允兹申請特與敷奏
上玄請降
勑命遍下(同前式)後學日後如遇(同前至)以昭
玄貺干冒
聖威下情无任惶懼之至謹狀
申靈寳經籍度三師
申科教三師(師位)
簡寂先生陸真人
清都先生張真人
廣成先生杜真人

申本𣲖歷代宗師(自祖師𡩋真人以下看幾代都冩至)
(籍師止攺汲引後學作紀名沠籍)
申本𣲖度師(攺汲引後學作紀名𣲖籍同三師式)
申五嶽(五凾)
具位姓某
謹據齋意大教除巳具奏
諸天上帝申牒三界真司外未敢擅便須
至申
聞者
右謹具狀上申

東嶽大生天齊仁聖帝(聖前)恭望
聖慈允兹申請特降
聖㫖行下貴嶽曹僚按掾及本方名山大川
應干考校去處專爲(同前式至)以昭
玄貺干冒
聖威下情无任惶懼之至謹狀
太歳年月日具位姓某狀申
申洞天
具位姓某
謹據齋意大教除巳具奏(同前式)須至申

聞者
右謹具狀上申
王屋山小有清虚洞天仙官(聖前)恭望
聖慈允兹申請特降
聖㫖關告所隷職司仍轉聞九天洞天三十
六小洞天各依凖傳度大法事理行下應干
考校去處專爲(同前式)後學日後(同前至)以昭
玄貺干冒
聖威下情无任惶懼之至謹狀
太歳年月日具位姓某狀申

申福地
具位姓某
謹據齋意大教除巳具奏(同前至)須至申
聞者
右謹具狀上申
閤皂山福地仙官(聖前)恭望
聖慈允兹申請念貴治係靈寳傳教之所特
降聖㫖關報所隷軄司仍轉聞七十一福地
各依凖傳度大法事理行下應干考校去處
專爲(同前式)後學日後(同前至)以昭

玄貺干冒
聖威下情无任惶懼之至謹狀
太歳年月日具位姓某狀申
申治化
具位姓某
謹據齋意大教除巳具奏(同前至)須至申
聞者
右謹具狀上申
陽平治仙官(聖前)恭望
聖慈允兹申請特降

聖㫖關告所隷軄司仍轉聞二十七治各依
凖傳度大法事理(同前至)以昭
玄貺干冒
聖威下情无任惶懼之至謹狀
太歳年月日具位姓某狀申
申九壘土皇君
具位姓某
謹據齋意大教除巳具奏(同前式)須至申
聞者
右謹具狀上申

九壘三十六土皇君(聖前)恭望
聖慈允兹申請特降
聖㫖行下九地九壘合屬真司專爲弟子(同前)
(三茅)玄貺干冒
聖威下情无任惶懼之至謹狀
太歳年月日具位姓某狀申
申十宫(行下六洞十宫合屬去處)
申地府(行下九州八極名山大川朔單鬱絶无極神郝合屬去處)
申水府(行下四海四瀆三河九江溪澗潭洞合屬去處)
申四海四瀆九江(行下合屬去處並同九壘)



靈寳領教濟度金書卷之三百一十七



















