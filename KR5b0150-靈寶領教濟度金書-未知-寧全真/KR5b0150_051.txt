










靈寳領教濟度金書卷之五十一(五十二/同卷)
　　　洞微髙士開光救苦眞人𡩋全眞授
　　　靈寳通玄弘教水南先生林靈眞編
　科儀立成品(開度黄/籙齋)
　　宿啓儀
　　　焼香頌
　　　各禮師存念如法
　　　東方
九炁青天明星大神煥照東郷洞映九門
轉燭陽光掃穢除氛開明童子號曰玄卿

備衛我軒上對帝君收魔束妖討捕兇羣
奉承正道赤書玉文九天符命攝龍驛傳
普天安鎭我得飛仙(和)與道合眞
　　　南方
三炁丹天煥景流光熒星轉燭洞照太陽
上有赤精合契虚皇開明童子號曰華芳
總御火兵備守玉堂斬邪束妖剪截魔王
北帝所承風火衝當流鈴交煥翊衛壇場
正炁流行敢有猖狂我享上功坐運魁罡
億劫長存保天無疆(和)與道合眞

　　　西方
七炁素天太白流精光耀金門洞朗太冥
中有素皇號曰帝靈保神安鎭衛我身形
斷絶邪源王道正明宫殿整肅三景齊并
道合自然飛昇紫庭靈寳符命普衛萬生
元皇正炁來合我身功加一切天地咸寧
(和)與道合眞
　　　北方
北方玄天元始徘徊辰星轉燭洞煥太微
黒靈尊神號曰層威統冠飛天仙𥚑羽衣

備守五門檢精捕非敢有干試豁落斬摧
玉符所告神眞八威邪門閉塞正道流輝
三光映照我身無衰䇿空駕浮舉形仙飛
(和)與道合眞
　　　中央
黄炁中央調理乾坤陶鎔隂陽總統玄眞
鎭星吐輝流耀九星開明童子號曰天璘
陽炁燄上朱煥炎精洞照内外運我身形
百邪摧落攝役鬼靈中山神呪普天使聞
五靈安鎭身飛上清(和)與道合眞

　　　鳴法鼓二十四通
　　　發爐
无上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓玄壇天帝神君當召此間
土地里域眞官正神急上關啓臣今奉爲齋
意以今宿啓告齋願得玉清道炁靈寳妙光
下降流入臣等身中即使玄壇清淨内外成
眞天無氛穢地絶妖塵琳琅振響十方肅清

萬魔不干眞誠上徹令臣所啓速達俓御
太上无極大道至眞玉皇上帝御前
　　　請稱法位
具位奉行无上黄籙大齋法事小兆臣某與
臨壇官衆等今故焼香願以是功徳上爲七
世父母
天子王侯土地官長經師籍師度師及山林
岩栖學眞道士同學之人九親門族天下人
民蜎飛蠢動跂行喙息一切衆生皈身皈神
皈命

无上靈寳自然至眞大道並匃原赦前生今
世生死宿罪重過得免離三惡之道五苦八
難九厄之中臣等身得道眞飛行虚空白日
升天侍衛道君逍遥无上七寳自然宫殿永
與道合所啓玄感應聲上御
至眞无極道前
　　　禮十方
　　　坐懴
臣法衆等志心皈身皈神皈命
十方无極太上靈寳天尊懴悔修齋弟子及

臣法衆等自從曠劫以來至于今日或身業
所犯四肢舉措動違戒律不依經典或心業
所犯志念不專情浮意動馳騁不息或口業
所犯善惡反論綺語飾非華詞惑衆因今懴
悔並乞蕩除皆願臣等及齋主某身入至仙
㑹道合眞神合眞寂洞入自然性命合道玄
㑹無爲志心稽首禮謝
无上至眞三寳
　　　三啓頌
樂法以爲妻愛經如珠玉持戒制六情

念道遣所欲淡泊正氣停蕭然神靜黙
天魔並敬護世世享大福
　　　又
鬱鬱家國盛濟濟經道興天人同其願
縹緲入大乗因心立福田靡靡法輪升
七祖生天堂我身白日騰
　　　又
大道洞玄虚有念無不契煉質入仙眞
遂成金剛體超度三界難地獄五苦解
悉歸太上經靜念稽首禮

　　　三禮
　臣等志心稽首禮
太上无極大道
　臣等志心稽首禮
三十六部尊經
　臣等志心稽首禮
玄中大法師
　　　重稱法位
具位奉行无上黄籙大齋法事小兆臣某與
臨壇官衆等謹同誠上啓

大上无極大道元始天尊太上道君太上老
君髙上玉皇无上玄老十方巳得道大聖衆
至眞諸君丈入三十六部尊經玄中大法師
天師君上相上宰四司五帝三界官屬一切
眞靈臣等宿鍾慶運欣際昌時企瓊牒於鸞
函心傳玄妙瞻瑶圖於鳯笈身佩希夷莫餐
雲蘂於空山乃混烟葩於華境曲承聖賁俯
軫愚蒙俾修方寸之勲矢心領教庻效錙銖
之報勵志酬恩凡有皈投敢忘關告况奉詞
㫖敢不上聞

　　　宣詞
按如詞㫖備切丹誠仰惟三洞金書鼓神風
於萬宇九清玉範沛聖雨於八紘飛玄昭靈
寳之宗空洞御虚无之祖羅敷三籙洞煥九
幽爰稽靈仙之威儀參考神人之格範法天
象地三成陛設於螭坳呼隂召陽九奏班催
於鴛序列鳯繒而效欵奠龍璧以輸誠門啓
十華降十天之寳御户開四梵來四極之瓊
輪紫烟晻藹於蓮篝碧霧迴旋於蘭鼎翠旌
飛舞珠蓋空浮自今月某日爲始就某處崇

建无上黄籙大齋幾晝夜爲亡故某懴除宿
垢洗釋新瑕削籍北單超形魂而飛邁受書
南上煉神炁以徘徊永遊宴於瓊都克逍遥
於蘂闕謹依科法宿啓以聞恩惟
太上三尊玄虚衆聖垂慈鑒映俯覧奏陳敕
勒三洞仙曹三寳官屬侍經護法監齋衞眞
土地眞官虚空監察同心恊力掃内外之祅
氛㑹道運神契天人於影響令臣等三宫泰
定九室虚圎罄丹悃以趍朝一塵不立邇清
光而奏對萬境俱融齋功無魔試之凌霄澤

被混輿之大輪囷初敬激越終忱誓祈教雨
之旁敷亶頼慈雲之廣覆明晨行道續更啓
聞
　　　發願
一願乹坤明素二願氣象清玄三願聖君萬
夀四願化洽八埏五願天垂甘露六願地發
祥烟七願四時應候八願萬物生全九願家
多孝悌十願國富才賢十一願齋功廣被十
二願善瑞日臻
　　　存神焼香

香官使者友右龍虎君侍香諸靈官當令巨
建醮之所自然生金液丹碧芝英百靈衆眞
交㑹在此香火爐前令臣學道得道求仙得
仙齋主受福幽顯沾恩十方仙童玉女侍衞
香烟傳臣向來所啓之誠速達俓御
太上无極大道至眞玉皇上帝御前
　　　出堂頌下壇回師


靈寳領教濟度金書卷之五十一











