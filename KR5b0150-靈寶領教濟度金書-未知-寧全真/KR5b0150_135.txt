










靈寳領教濟度金書卷之一百三十五
　　洞微髙士開光救苦眞人寗金眞授
　　靈寳通玄弘教水南先生林靈眞編
　科儀立成品師友命過齋用
　　設眞靈醮儀
　　　燒香頌
　　　各禮師存念如法
　　　衛靈
　　　鳴法鼓二十四通
　　　發罏

　　　謹稱法位
具位臣某謹重誠上啓臣以宿慶欣逢玄樞
快覩憲天宏道宣德承符超度先亡和安見
在職守攸繫匪敢怠荒凡有皈投理冝關告
今有故三洞弟子某半生學道勵志耽玄仙
品未充運應滅度臣等恩隆師友盍罄哀誠
爰潔壇塲庸伸薦拔三朝行道十徧轉經曲
荷天恩俯從人欲齋懴備舉經法周圎故三
洞弟子某獲離黒都登名朱府靖惟所自實
拜陶鎔環草情鍾若爲報稱敢陳瀹祭肅輅

飈遊伏願羽蓋瓊輪翩翻蒞止丹輿緑輦絡
繹齊臨三界職司十華仙聖翼轅驂乗恪副
翹傾臣下情無任祈恩伺命之至謹稽首再
拜奏請
　謹奉降
太上无極大道虚无自然元始天尊太上大
道君太上老君十方靈寳天尊三寳丈人三
寳天君伏乞應感分輝降臨醮座
　謹奉降
昊天玉皇上帝紫微大帝天皇大帝五方五

老上帝三十二天上帝四梵天君木公金母
諸天衆聖天眞大神上聖髙尊伏乞應感分
輝降臨醮座
　謹奉降
太陽太隂五星道君五斗星君二十八宿星
君南斗六司眞君北斗七元眞君璇璣玊衡
周天星象伏乞應感分輝降臨醮座
　謹奉降
諸天丞相南昌上宫韓司主録監生大神度
人不死尊神南極長生大君度世司馬大神

好生韓君丈人南上司命司録延壽益筭度
厄尊神廻骸起死無量度人君伏乞應感分
輝降臨醮座
　謹奉降
青帝護䰟君白帝侍魄君赤帝養炁君黒帝
通血君黄帝中主君五天五帝大魔王三界
大魔王十方无極飛天神王長生大聖无量
度人君飛天神人飛天使者飛天騎吏伏乞
應感分輝降臨醮座
　謹奉降

三十六部尊經玄都紫微上宫侍經玉郎玉
童玉女與禁靈妃神仙騎吏三洞威神三寳
官屬伏乞應感分輝降臨醮座
　謹奉降
玄中大法師三天大法師天眞皇人妙行眞
人玄一三眞人太虚眞人太極左宫仙翁沖
應眞君名山洞府領教眞仙得道聖衆本靖
祖玄眞經籍度三師眞人伏乞應感分輝降
臨醮座
　謹奉降

靈寳三十二天玉童玉女功曹使者直符香
官五方五靈玉童玉女諸天飛龍騎吏三洞
天地神眞日月星宿江河湖海嶽瀆九宫五
帝兵馬乗騎伏乞應感分輝降臨醮座
　謹奉降
靈寳領仙監齋諸君吏六部治職仙官赫奕
仙曹施用仙曹三界所向仙曹仙靈官吏伏
乞應感分輝降臨醮座
　謹奉降
靈寳玄壇香官使者左右龍虎君四直玉文

功曹三界直符使者直壇土地虚空監察應
感眞靈伏乞應感分輝降臨醮席
　　　初獻
(臣)謹重誠上啓臣以天貺下臨洞輔降世鸞
圖鳯牒昭布寰瀛度死濟生玄恩罔極幸承
覆載獲覩眞宗佩奉修持禮天無斁期敷帝
澤庸福存亡上暢宸恩下提民瘼故三洞弟
子某幸依道化一志奉行設醮建齋驅魔遣
癘上章拜表誦經朝元律按威儀寧無違戾
格存俯仰易致謬差誠錯是非敬乖向背揆

諸條令難免譴訶度世延生未臻好術形神
分散遽謝世縁臣等永言孝思不堪哀慕恐
墮幽泬莫測升沉輙按典儀修崇齋事更遵
寳式行香誦經曲荷慈悲溥垂景佑懴罪罪
滅祈福福生無量劫來過咎深淺悉蒙原赦
清淨身心超離苦途普登善地回骸起死受
化更生南昌受書東華定䇿紀録功績永爲
種民萬歳千秋逍遥仙路鴻恩曷報蟻悃勤
拳敢奉蘋蘩庸伸芹敬伏兾髙眞日監萬聖
時歆采菲采葑將垂慈鑒臣不勝䖍祝之至

稽首再拜
　　　亞獻
臣謹重誠上啓臣以視聽自民鑒觀有翼災
祥在德應感無遺故三洞弟子某旣拜恩綸
獲逃言責今生學道期立微功伏願曲赦頒
春龍禧普被賜令枯朽即獲逍遥申錫三官
告命五帝疾除罪簿落滅惡根保舉上仙遊
行三界膺符受職度上南宫千齡一朝永無
輪轉皆如經㫖不負訓嚴臣幸忝修眞擎拳
至道希夷離俗寧無顧懷所兾元始垂慈虚

皇曲憫濳爲覆䕃慰此至心庶得學道遂成
頓超世網乗晨跡景早證明師丹華書名青
編紀善即圓勲行疾悟眞常頓超無爲永辭
有漏蒙如丹悃允拜玄恩上願科教興行經
法流演洞輔通暢道德宣明覆載清寧儀璘
煥耀風雲藏靜雨露滋榮草木蕃鮮山川秀
潤蟲魚樂育鳥獸孳生盜賊消除人民安泰
田多嘉榖野絶遊農六道停輪三途罷對普
天率土陽域隂郊均拜恩榮悉皆慶溢臣不
勝䖍祝之至

　　　終獻
　　　宣都䟽
臣謹重誠上啓臣以大禮必簡至敬無文饗
帝貴嚴事天以實三周奠獻至罄忱恂一念
敷陳備殫衷素以今聲沉玊籟香冷金𢑴斗
轉參横漏殘夜永法事粗悉鸞駕將旋仰望
霓旌巳飛天表臣等莫攀法從惟劇神馳升
▲之恩乞垂玄祐臣不勝瞻依激切屏營之
至謹稽首再拜奉送
　　　回軿頌

　　　復罏



靈寳領教濟度金書卷之一百三十五
















