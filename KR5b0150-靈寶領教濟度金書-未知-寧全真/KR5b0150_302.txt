










靈寶領敎濟度金書卷之三百二羗四
　　　洞微髙士開光救苦眞人寗全眞授
　　　靈寳通玄弘敎水南先生林靈真編
　表榜規制品
　　　傳度弟子謝恩表
　具位臣姓某誠惶誠恐稽首頓首再拜
　上言臣昨自某月某日蒙度師奏受某法
　補充上件職名謹㳙今夕修設三界清醮
　一筵上謝天恩謹具表奏
　聞者

　臣伏以祖炁昭回夙仰獅頭之御靈光羅
　絡幸聮龍尾之班拜三天不次之恩榮開
　九地非常之縁㑹輙攄丹赤仰扣玄青伏
　念臣某命挺宿基生逢昌運敎尊三洞莫
　凝妙於雌雄道貫一乘曷流華於經緯徒
　老化工之月籥未逢哲匠之風斤肘歩膝
　行近䇿名於瑶簡口傳心授遂啓祕於瓊
　囊師造提携天光鬱勃自慶遭逢之侈惟
　深激切之多恭惟
太上无形无名虚无自然至眞大道无上元

尊金闕玉陛下
　名非常名上極无上主張七部流化雨以
　雲行扶植千官振玄風而日赫遂令枯朽
　亦被生成臣敢不身佩威儀心存禁戒學
　眞領敎敷洪澤於人間㑹道運元侍玄猷
　於天上忱恂莫喻樊飾匪文臣下情無任
　激切之至謹奉表奏以
　聞謹言
　　年月日具位臣姓某上表
　　　祈嗣謝過冝男表

　具位臣姓某
　上言今月某日爲某崇建某齋幾晝夜祈
　求賢嗣以續箕裘謹具表奏
　聞者
　臣伏以乾坤孕粹肇凝紫户之生根離坎
　媾精端結黄房之命蔕九炁致唱恭之妙
　三元昭敬諾之玄期十月以周圓藉九光
　而照耀俯殫素悃仰瀆清崇臣誠惶誠恐
　稽首頓首伏念齋主某幸忝宿縁叨承餘
　慶宗祊望重未開熊夢之祥門户托深莫

　産麟兒之瑞懼夙愆之尚滓或新障之難
　清金井數中火土計羅而守限銀河局内
　刑害孤寡以臨身期藉天休亶從人欲恭
　惟
太上无形无名虚无自然至眞大道无上元
尊金闕玉陛下
　範圍八極綱紀九霄化雨涵濡御方輿而
　莫際仁風披拂窮圓盖以無垠願鑒愚衷
　曲回
　聖造即俾某妻室某胞胎凝結榮衞調和

　五帝監生仙靈執符而勒藉九天稱慶聖
　眞定筭以衞房誕福德智慧之男膺冨壽
　康寜之喜母子昌泰宗族懽榮允昭覆育
　之恩實拜生成之惠臣下情無任激切之
　至謹奉表奏以
　聞謹言
　　年月日具位臣姓某上表
　　　保胎表
　具位臣姓某
　上言今月某日爲某崇建某齋幾晝夜祈

　求賢嗣以續箕裘謹具表奏
　聞者
　臣伏以出青入玄混合九霄之祖炁迴黄
　抱紫昭融四極之神光宻凝二五之精澄
　寂一三之粹欲全本始冝罄懇祈臣誠惶
　誠恐稽首頓首伏念齋主某奮志光前折
　心𥙿後流年荏蔣柰吉夢之未隨俗事周
　遭恐彭仇之莫絶宗祊望重門户托深每
　明發以興思惟夙宵而抱嘆近妻某仰依
　覆燾巳凝結於胞胎更頼提携俾安和於

　榮衞誕生男嗣恪慰私衷匪上藉於天光
　曷下符於人欲恭惟
太上无形无名虚无自然至眞大道无上元
尊金闕玉陛下
　三才宗主萬𩔖㩲衡無願不從普十華而
　丕冐有求皆應亘九軌以昭回願運慈悲
　宻令化育俾某姙娠有喜滿十月而母子
　周圓障難無侵歷四時而身心宣暢必遂
　得珠之望決符弄璋之期乳哺調勻寢食
　安泰多材多藝㓜膺家慶之榮無害無災

　長備席珍之譽式昭化育亶拜裁成臣下
　情無任激切之至謹奉表奏以
　聞謹言
　　年月日具位臣姓某上表
　　　祈禄齋進爵禄陞官職表
　具位臣姓某
　上言今月某日爲某崇建某齋幾晝夜祈
　求爵禄護國寜家謹具表奏
　聞者
　臣伏以東璧號圖書之府主領詞華南斗

　稱賢良之星典司爵禄赫赫儲精於天上
　熒熒禀粹於人間欲遂榮途須陳德悃臣
　誠惶誠恐稽首頓首伏念齋主某傳心文
　獻勵志詩書生際清時願預入官之選欣
　逢昌運期遂求仕之良慮玉緯有犯於𨇠
　離而金經或傷於運限舊愆未滌新障難
　除非請命以維持曷皈神而應感恭惟
太上无形无名虚无自然至眞大道无上元
尊金闕玉陛下
　三靈主宰萬化權衡冀申飭於清曹爲曲

　頒於洪澤即俾某徃返萬里動無室外之
　憂渉歷數旬靜有心中之喜始從州縣終
　至省臺無三年淹即依榮於藥砌有九遷
　寵須受命於槐庭禄享萬鍾望隆九鼎嘉
　拜生成之惠允昭化育之私臣下情無任
　激切之至謹奉表奏以
　聞謹言
　　年月日具位臣姓某上表
　　　祈壽齋延生度厄表
　具位臣姓某

　上言今月某日爲某崇建某齋幾晝夜祈
　恩謝過請福延年謹具表奏
　聞者
　臣伏以鄭國企壽星之號望重東華秦邦
　尊老人之星位隆南極益筭夙推於斗宿
　延生獨犯於魁𨇠願報天文庸修人事臣
　誠惶誠恐稽首頓首伏念齋主某後進儀
　範先軰典刑日月易流鬢星星而曷付春
　秋巳冨髮鍾種以奚爲欲介眉壽於長生
　冝衍脩齡於不老式從民欲盍藉帝恩恭

　惟
太上无形无名虚无自然至眞大道无上元
尊金闕玉陛下
　毓粹太初凝精浩劫長萬古而未巳幾觀
　天運之周回後三光而不凋坐閱日輪之
　升䧏願回聖造曲鑒愚衷即俾某障難不
　侵年齡益茂操堅氷蘖精神式固於期頥
　節重金蘭歩武永躋於矍鑠福郷日闢壽
　域天開臣下情無任激切之至謹奉表奏
　以

　聞謹言
　　年月日具位臣姓某上表
　　　禳熒齋遣火災表
　具位臣姓某
　上言今月某日爲某崇建某齋幾晝夜祈
　保風燭無虞謹具表奏
　聞者
　臣伏以碧落流芒仰輝煌於熒耀紫虚散
　炁傳鼓動於融風雖因人事以上騰實是
　天威而下邁敢干大造爰罄小心臣誠惶

　誠恐稽首頓首伏念齋主某蓬華萬家枌
　榆數社棟宇連接期全父子之懽情庭户
　袤聮庶享妻孥之奉養乃傳星變云號火
　殃恐逾旬浹之間必兆災危之勢非繇預
　禱曷副勤忱恭惟
太上无形无名虚无自然至眞大道无上元
尊金闕玉陛下
　玄之又玄上極无上慶雲蒙藹普八極以
　裁成化雨羅敷合九垓而覆育願傾天聽
　恪副民心嘯命祝融收炎光而退舍指揮

　回禄勒燄勢以移𨇠遍勑社令之神仍關
　里域之吏庶得鬱攸炁滅畢方威停前簷
　後楹萬世風清於喜色上筦下簟千秋月
　朗於歡聲普及黎元俱叨清䕃臣下相無
　任激切之至謹奉表奏以
　聞謹言
　　年月日具位臣姓某上表
　　　禳蟲驅蝗保田表
　具位臣姓某
　上言今月某日爲某修建某齋幾晝夜禳

　遣蟲災保全禾稼謹具表奏
　聞者
　臣伏以播厥百穀籍地利以登成相爾三
　農因天時而耘種倘田疇産蝗螟之變是
　疆界多妖戾之侵敢扣
　蒼旻願施洪澤臣誠惶誠恐稽首頓首伏
　念齋主某終歲勤動累月服勞秋歛春▲
　覬稻粮之畟畟風調雨順期黍稷以穰穰
　忽天災之肇興有地蟲之肆起陣逰阡陌
　經山林而半散青天羣飛萬千遇草芥而

　全掩白日根荄盡損苗葉無留始雖望於
　豐年終實同於歉歲全依帝力式遂民情
　恭惟
太上无形无名虚无自然至眞大道无上元
尊金闕玉陛下
　率土覃恩普天施惠願霶𩃱於暴雨或迅
　發於狂風遣此妖蝗悉無侵於苗稼祛除
　戾炁盡殄滅以無遺俾遂豊豋克成𡻕稔
　恪拜生成之惠敢忘推謝之私臣下情無
　任激切之至謹奉表奏以

　聞謹言
　　年月日具位臣姓某申表


靈寶領敎濟度金書卷之三百二
















