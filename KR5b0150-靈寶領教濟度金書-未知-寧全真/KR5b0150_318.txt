










靈寳領教濟度金書卷之三百一十八邇五
洞微髙士開光救苦真人𡩋全真授
靈寳通玄弘教水南先生林靈真編
文檄廢放品(傳度用)
牒諸司
上清靈寳行司
據齋意大教除巳具奏
諸天上帝申牒三界真司外須至專牒者
牒上
靈寳天仙内院合屬諸部仙靈官將請

詳前項事理疾速分形化景嚴裝顯服的於
某日下降玄壇伺𠉀交度隨香火前徃弟子
某靖永逺駐劄輔佐行持日後如遇弟子某
爲人爲巳應干召役事冝即與感通明彰報
應以昭
玄貺一如
靈寳玄壇律令謹牒
太歳年月日牒
具法位姓某押
牒九天生神府合屬仙靈官吏將兵

牒玄靈璇璣府合屬仙靈官吏將兵
牒神霄真王府合屬諸部官將吏兵
牒上清童初府合屬官將吏兵(並同前式)
上清靈寳行司
據齋意大教除巳具奏(同前式至)專牒
牒上
青玄黄籙九司合屬仙靈官吏請
詳前項事理疾速分形化景嚴裝顯服的於
某日下降玄壇伺𠉀交度隨香火前徃弟子
某靖如律公叅事畢即回所司日後如遇弟

子某爲人爲巳應干召役事冝即與感通明
彰報應以昭
玄貺一如
靈寳玄壇律令謹牒
太歳年月日牒
具法位姓某押
牒九天普度院合屬仙靈官吏將兵
牒北魁玄範府合屬仙靈官吏將兵
牒九靈飛歩章奏司合屬仙官將吏
(並同黄籙九司牒式)

牒某州社令司
司額
據齋意大教除巳具奏(同前式至)專牒
牒候到請
詳前項事理疾速關報合屬去處各依凖天
廷玄報許度因由專爲弟子某(同三茅至)以昭
玄貺一如
靈寳玄壇律令謹牒
太歳年月日牒
具法位姓某押

牒本州城隍司本縣城隍司
當境里域司(並同前社今式)
牒嗣法官將
司額
據齋意大教除已具奏(同前式至)專牒
牒請依凖
天廷玄報許度事理疾速關報弟子某日前
所受諸階法部中合屬仙靈官吏咸令知委
弟子家崇奉香火所在巳蒙
上玄賜名某靖𠉀今來新授諸階法部中合

屬仙靈官吏到靖駐劄即與㑹合所部同心
恊力遏絶魔試導迎嘉祥如遇弟子爲人爲
己(同前)一如
靈寳玄壇律令謹牒
太歳年月日牒
具法位姓某押
牒本靖官將(一如前式)
劄司命
司額
據齋意大教除巳奏聞

諸天上帝申牒三界真司外所合劄下仰
準此疾速遵奉今來天廷玄報許度事理
請降
勑命專爲(同三茅式)後學仍望撿攝邇遐肅清
内外辟斥魔試延迓仙真成就齋功一如
靈寳玄壇律令故劄
劄下某
太歳年月日劄
具法位姓某押
關功曹(設醮)

申三天降聖司天曹降聖司
三天掌醮司天曹掌醮司
請表十三凾請狀六十四封
關功曹
申三天掌醮司天曹掌醮司
進表十三凾進狀六十四封
關功曹(以上並同前黄籙式)
仙簡(用黄絹表褙界畫大書)
三天門下泰玄都省
檢㑹先據具法師衘位姓名奏爲某郷貫

奉道弟子姓某投稱本命某甲子某月日
時生行年若干歳幸因宿慶獲際真乗期
上賛於生成庸廣施於濟度乞爲奏授寗
宗師𣲖下玉清靈寳大法(諸階法逐一開具至)不原
(臣)軄惟領教理難抑違遂於某月某日具
奏天廷合與不合傳度乞賜
勑㫖處分㝷䝉玄報俞允至某日奏申
三界咸使聞知至某月某日恭就某處肅
建玄壇進拜祈
恩謝過傳法受道朱章是夜宿啓陞壇翌

時朝懴入夜奉行斷除尸累金液錬形科
法修設三界髙真清醮一座六十分位延
奉真斿恭對道前合盟布戒給印𥙷軄分
撥香火交度將兵俾紹宗風永揚大教本
省恭奉
勑㫖巳爲感降聖真證明交度以今事竟
所合出給仙簡照應者
一靈寳大法祖玄真三師
祖師太極太虚真人徐來勒
玄師太極左仙公沖應真人葛(玄)

真師上清朱陽真人鄭(思)逺
一靈寳領教嗣師係代宗師
祖師開光救苦先生靈寳領教嗣師寗全真
宗師自經師以上不拘幾代俱列于此一人一行
經師籍師度師
一奏傳大法
玉清靈寳大法九天大混祕法
青玄黄籙九司祕法
玄靈璇璣大法北魁玄範祕法
九靈飛歩章奏祕法

玉清神霄大法
上清童初五府祕法
九天玄上度亡祕法(如有别法並列于後)
一奏𥙷法軄
冠以某籙弟子靈寳領教嗣師充某
軄領諸省府院司事如遇章奏則以
領九靈飛歩章奏事繫衘
一奏給軄印
靈寳大法司印
領教嗣師係代寳印

三炁飛玄玉章印三天太上印
靈寳玄壇印玉清通章印
攝召萬神中章印
嚴攝北酆明檢鬼營印
嚴校水府河源印總攝三洞印
九天生神院印青玄黄籙左府印
飛玄玉章印玄靈璇璣府印
北魁玄範府印九靈飛歩章奏印
上清童初府印紫文瓊璽
玉清神霄真王府印

九天普度院印(如有别法合用别印併列於此)
一奏請司額
上清靈寳行司上清靈寳玄壇
青玄黄籙左府行司
九靈飛歩章奏司
玄靈璇璣府行司
玉清神霄玉府行司
上清五元素府行司泰玄都省
九天普度院升玄壇(如有别額併列於此寫入)
一奏請治靖(某靖四字爲名)

一奏請官將(員數頭項並該法書)
一奏給法器(靈寳策杖玄靈天符式)
一奏授法服(開)
右簡弟子某祗受
宸恩晉陞真軄慶雲䝉藹悟靈寳之希夷化
雨羅敷識玄元之微妙奔驛馬而神游碧落策
飛龍而炁惠洪垓道在人弘冝恪敦於素履
法因師授无自叛於丹盟佇期勲行之圓當
陟班聮之峻
虚无勑下簡閱奉行

太歳某甲年某月某日下
攝傳度師具法師全衘位姓某承誥奉行
具八相位列于後大書
交兵劄
司額
照㑹昨據(同仙簡)理難抑違遂於某月日具
奏
天廷繼於某日某時飛神金闕面奏事由
獲奉
玉音許令傳授至某月某日奏申三界咸

使聞知至某月某日就某處開啓玄壇依
按真科次第交度以今事竟所有諸部將
兵合給劄交撥照應者
一某靖侍靖仙官玉童玉女靈官仙吏
主將某副將某護道某監壇某以上
係頭目官將應諸部將吏並聽統轄
一靈寳天仙内院九天司命府
玄靈璇璣府神霄玉清王府
上清童初府
以上永逺駐劄輔佐行持

一青玄黄籙九司北魁玄範府
九靈飛歩章奏司九天普度院
以上遇事關召輔佐行持
右劄付嗣法某準此
太歳年月日劄
具法師衘姓某押
如遇受經則前寫一項云侍經五帝玉
童玉女各二十四人營衞神文保護受
經者身(此項在侍靖仙官之前)
審奏大法(合用投詞)

郷貫某具法位姓某本命某甲子某月日時
生行年若干歳叨居塵世夙慕真乗期揚濟
度之功願暢生成之澤昨於某年投某法師
傳授靈寳大法爰從奏𥙷未究玄微今來再
乞審奏仍傳授𡩋宗師𣲖下玉清靈寳大法
某等階請降官將輔佐宣行所合具詞披投
欲乞
法慈特賜収録擇日依科傳度施行干冒
威嚴某下情不勝激切屏營之至謹詞
齋意

郷貫某具法位姓某(同投詞至)宣行臣軄惟領教
理難抑違擬將某進𥙷某籙弟子靈寳領教
嗣師充某軄爲軄取今月某日恭就某處修
崇菲禮延奉本𣲖師尊恭對師前合盟布戒
給印𥙷軄分撥香火交度將兵俾紹宗乗用
揚大教其諸丹悃具載青詞
奏三天門下三省(俱不晝一)
申北斗天曹祖師度師
東嶽(並宣告地水府)
牒諸司官將州城隍縣城隍

里域劄司命牒本靖
關功曹(並同前式)
雷霆齋(合用投詞)
郷貫某居奉
道弟子某等伏念居聮井落業務農耕屬東
作之方興期西成之可望廼自春季渉于夏
初雨澤全慳禾苖盡槁慮下民之造愆紛積
致上天之降災重深匪賴懴禳曷臻豐稔擬
㳙某日就某處崇建祈雨雷霆大齋幾晝夜
仰希覆祐速賜感通所合具詞披投欲乞

法慈特垂俞允謹狀
齋意
郷貫某居住奉
道弟子姓某等伏念居聮至感通臣軄惟領
教理難抑違謹自今月某日爲始依按
靈寳嗣師祕典恭就某處肅建玄壇進拜謝
過祈雨朱章入夜宿啓告齋奉行驅龍捲水
祕法翌日三朝行道入夜修設雷霆官將清
醮至某日散壇拜表入夜修設三界清醮一
座六十分位上謝

天恩集此殊功總祈玄應其諸丹悃具載青
詞
奏昊天
具位姓某
謹據齋意感通除巳具奏
諸天上帝申牒三界真司外未敢擅便須
至奏
聞者
右(臣)謹緑狀上奏
太上昊天至尊金闕玉皇上帝恭望

天慈允兹奏請原赦一方人民宿罪重過特
降
勑命剋時遍下十方三界合屬真司某道某
州分野主執水旱一切神祇咸令照應即與
驅雷役電致雨興雲庶得田畒滂滋禾苖鬱
秀天時調順人事豐穰秋斂有成以昭
宸貺干冒
天威(臣)某下情无任惶懼之至謹狀
太歳年月日具位臣姓某狀奏
奏北極天皇九宸(或分九函餘並同昊天式)

奏后土
具位(臣)姓某
謹據齋意感通除巳具奏
諸天上帝申牒三界真司外未敢擅便須
至奏
聞者
右(臣)謹録狀上奏
承天効法后土皇地祇殿下恭望
宸慈允兹奏情原赦一方人民積生罪愆特
降勅命剋時遍下十方九州四海四瀆合屬

真司(同前至)以昭
宸貺干冒
宸嚴(臣)某下情无任惶懼之至謹狀
太歳年月日具位臣姓某狀奏
奏東華
具位臣姓某
謹據齋意感通除巳(同前至)須至奏
聞者
右(臣)謹録狀上奏
九微太真玉保王金闕上相青華道君(道前)

恭望
道慈允兹奏請原赦(同前至)特降
道㫖剋時遍下(至)以昭
宸貺干冒
道威(臣)某下情无任惶懼之至謹狀
太歳年月日具位臣姓某狀奏
奏三天門下(同昊天壯式)
申七曜
具位姓某
謹據齋意感通除巳具奏(同前式)須至申

聞者
右謹具狀上申
太陽太丹炎光上真道君
太隂黄華素耀上皇元君
東方歳星木德重華星君
南方熒惑火德執法星君
西方太白金德天皓星君
北方辰星水德伺晨星君
中央鎭星土德地侯星君(聖前)恭望
聖慈允兹申請原赦一方(同前)特降

聖㫖(同昊天式)以昭
宸貺干冒
聖威以某下情无任惶懼之至謹狀
太歳年月日具位姓某狀申
申北斗二十八宿九天天曹
蓬萊都水司四聖
玄虚監察應感靈司(並同前昊天式)
申十神
具位姓某
謹據齋意感通除巳具奏(同前至)須至申

聞者
右謹具狀上申
太一十神真(君聖前)恭望
聖慈允兹申請原赦一方人民(同前至)特降
聖㫖剋時遍下(同前至)以昭
宸貺其或太一十神之躔度推移五運六炁
之節候勝復霆星分野直宿支干數合旱傷
難祈雨水亦望憫念勞苦應感誠真戒飭所
司移借他境解救焦苦甦釋憂惶期享豐登
以全民命干冒

聖威以某下情无任惶懼之至謹狀
太歳年月日具位姓某狀申
申雷霆九司(同七曜式)
牒州城隍
上清靈寳行司
據齋意感通除巳具奏
諸天上帝申牒三界真司外須至專牒者
牒候到請
詳前項事理疾速告報管内合屬去處主執
水旱一切神祇軫念下民懸望之勤兵遵

上帝生育之惠剋時即與驅雷役電致雨興
雲庶得田畒滂滋禾苖鬱秀天時調順人事
豐穰秋斂有成以昭
宸貺一如
靈寳玄壇律令謹牒
太歳年月日牒
具法位姓某押
牒縣隍里域當境靈廟(並同州隍式)
牒玉樞五雷院官將雷火吏兵
上清靈寳行司

據齋意感通除已具奏(同前至)須至專牒者
牒候到請
玉樞斬勘雷司東方風雷蔣使者南方火雷
壁使者西方山雷華使者北方水雷雷使者
中央五雷陳使者樞機二臺二將雷公電母
風伯雨師疾速軫念(同城隍)一如
靈寳玄壇律令謹牒
太歳年月日牒
具法位姓某押
牒大洞飛捷雷司官將雷火吏兵

上清靈寳行司
牒候到請
大洞飛捷雷部第一帥五雷都帥負天歘火
律令鄧大神第二帥銀牙猛吏威光霹靂劉
大神第三帥興雲致雨六波捲水鄧大神瞿
衛孔扈吟五大將軍合屬將吏疾速軫念(同前)
一如
靈寳玄壇律令謹牒
太歳年月日牒
具法位姓某押

牒五方蠻雷法部雷火將吏
上清靈寳行司
據齋意感通除巳具奏(同前式)須至專牒者
牒候到請
五方蠻雷司東方馬使者南方郭使者西方
方使者北方鄧使者中央田使者雷公電母
風伯雨師疾速軫念(同前至)一如
靈寳玄壇律今謹牒
太歳年月日牒
具法位姓某押

牒鄧辛張三帥
上清靈寳行司
據齋意感通除巳具奏(同前式)須至專牒者
牒候到請
三界五雷都部帥負天歘火律令大神鄧元
帥銀牙猛吏負風辛判官報事捷疾直符張
使者疾速軫念(同前式)一如
靈寳玄壇律令謹牒
太歳年月日牒
具法位姓某押

牒太一碧玉内院
上清靈寳行司
據齋意感通除巳具奏(同前式)須至專牒者
牒候到請
太一碧玉内院朱謝向三使者左右二仙龍
王左天憲石神機中䇿役三司仙靈將吏疾
速軫念(同前式)一如
靈寳玄壇律令謹牒
太歳年月日牒
具法位姓某押

牒四溟大神
上清靈寳行司
據齋意感通除巳具奏(同前式)須至專牒者
牒候到諸
西北虚精太華神東北洞陽幽靈神東南玉
雷浩師神西南火光流精神疾速軫念(同前式)
以昭
宸貺一如
靈寳玄壇律令謹牒
太歳年月日牒

具法位姓某押
牒今年某季主執雷霆風雨神祇
牒某潭龍神(二牒並同前式)
關功曹(前式以上建壇中發用)
牒投潭(合用雷法中司額)
司額
據齋意感通當軄領詞䖍切深可矜憐除
巳依按真科次第修奉外照得某處某潭
素係名山靈跡去處本潭神龍覩此旱傷
合布威靈豈容坐視有負

太上生育之德今謹書篆上清驅龍致雨
鐵札一道前去本潭投下即請剋時定令
明彰應感母輙逆違須至專牒者
牒候到請
詳前項事理只今遵體
太上鐵札符命即爲廣運神威廓施聖化興
雷迅電致雨興雲四合飛流一時沾足田疇
水滿禾稼頓青百里之間豐登可兆言功報
德不負勤勞一如
雷霆都司律令故牒

太歳年月日牒
具法位姓某押
剌東井箕星
某額
據齋意投詞感通當軄領詞䖍切深可憫
矜除巳奏聞
上帝檄召雷霆乞降甘雨救濟旱傷外須
至剌下
右剌東井箕星使者仰準此速爲告召雷公
電母風伯雨師登時降雨母或稽延立伺昭

報剌下奉行
太歳年月日時剌下
具法位姓某押
檄五星
某額
據齋意感通當職(同東井式)外謹依
道㫖上檄五星願調五炁之和式慰三農
之望仍爲㑹合東井剌告箕星急告雷公
電母風伯雨師登時降雨母或稽延檄到
謹如

律令
太歳年月日檄
具法位姓某押
移風雨檄
某額
據齋意感通當軄(同東井檄)外尚慮此方人民
夙抱罪愆致被上篬深貽譴責封閉潭洞
雨澤莫通又慮氣運所臨天時地令合主
亢旱難應禱祈謹依
道㫖聽於隣近分野境界雨水大通去處

時暫移借前來應副翹誠甦救焦槁謹將
太上元降符命書篆在前須至檄下
右檄召
五星使者雷公電母風伯雨師五雷部從合
干將吏疾速於見今雷電風雨大作所在暫
移雨陣解此旱乾以平地三尺爲期母負準
望激切控告
天律非輕故兹以檄
太歳年月日時檄
眞法位姓某押

度人道塲(合用投詞)
郷貫某住居奉
道弟子姓某本命某甲子某月日時生行年
若干歳伏念業氛混質塵累渉生經營寧免
於𡨚愆運限易逢於衝戰期消障難庸保禎
祥擬㳙今月某日恭就某處崇建
靈寳十回度人經法道塲某晝夜仰祈
天澤消災謝過保命延生所合具詞披投欲
乞
法慈特垂俞允謹狀

齋意
郷貫某住居奉
道弟子姓某本命(同授詞)臣軄惟領教理難抑
違謹自今月某日爲始依按
靈寳嗣師祕典恭就某處肅建玄壇入夜宿
啓上香關祝北斗延生星燈禳襘行年運限
星宰翌日六時行香修誦
靈寳洞玄無量度人上品妙經進表告符上
消天災下禳毒害滿散恭陳清醮答謝
真靈集此殊功總祈安祐其諸丹悃具載青

詞
奏三清三天門下三省
三十二天十方靈寳玄師
申南昌上宫十方神王天官
地官水官東嶽
牒侍經玉童玉女本靖里域
劄司命關功曹
立幕關功曹
陞壇功曹十關飛天神王十關
徹幕關功曹(以上奏申牒劄關並同前項用式)



靈寳領教濟度金書卷之三百一十八


















