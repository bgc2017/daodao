










靈寳領教濟度金書卷之一百七十四垂五
　　　洞微髙士開光救苦眞人𡩋全眞授
　　　靈寳通玄弘教水南先生林靈眞編
　科儀立成品(預修黄/籙齋用)
　　預修懴九幽燈儀
　　　歩虚洒淨祝香
具位(臣)某謹焚香上啓
虚无自然元始天尊妙无上帝太上玉晨大
道君太上老君昊天玉皇上帝南極天皇大
帝北極紫微大帝后土皇地祇東極青玄老

君運明保元上帝九幽拔罪天尊九幽主執
合㑹威靈伏聞道參寥廓本无形以无名性
等虚无豈有生而有滅自萬妄渉人心之變
故一眞迷天性之常陽剥隂升招隂氛於覺
海善暌惡萃來惡業於靈源五藏雲擾而五
賊滋繁六府烟迷而六滛浩蕩根深葉茂名
書黒鬱之幽華繁實凝識墮黃垓之慘皆妄
感而妄應匪實根而實招迷悟奚分升沉斯
判是以虚皇教主妙有法王演金籙度命之
文宣玉簡登眞之典慈雲䕃覆爲消㝠昧之

情法雨沾濡俾復虚靈之性且按生身之受
度今攝死炁以預修憑善因縁除惡報對沛
上聖指南之澤堅下愚拱北之忱種種提携
依依歸戴今弟子某籲天激切扣地勤渠念
水逝不回陽業未分於黒白顧舟藏何在隂
愆巳紀於丹青自覺寒心誰加援手建玄壇
而受戒恩輅方來瞻紫闕以膺符罪消巳徃
兹按然燈之式昭宣謝過之儀仰仗眞光俯
開妄暗百年運盡期無墮地之憂萬劫仙飛
庶有登天之樂不經苦惱永離輪廻伏望三

寳證明十華鑒映勑考官掾吏削北府之刑
書勒玄局仙曹紀南宫之眞籍福流今世慶
衍他生稽首皈依無極大道
　　　福生無量天尊引至東方
九幽之東曰風雷獄衆生心虧震德行傷春
令則此獄攝之今預修弟子某按靈寳眞乗
遵元始法訓修齋首過傳戒佩符聖力護持
神光照耀伏願東方玉寳皇上天尊俯賜慈
悲曲垂鑒映降太清之梵炁開幽㝠之隂曹
爲紀善功俾離惡對百年運盡即得返形逕

上南宫不經此獄謹懴東方風雷地獄
　青陽布令啓生門元炁絪緼萬物芸
　雨露圓霄垂惠澤風雷方域震威權
　都縁人逐眞中妄致使天施害裏恩
　猛省虚无何所有碧潬皎㓗一輪明
　　　福生無量天尊引至南方
九幽之南曰火翳獄衆生心虧離德行傷夏
令則此獄攝之今預修弟子某按靈寳眞乗
遵元始法訓修齋首過傳戒佩符神力護持
神光照耀伏願南方玄眞萬福天尊俯賜慈

悲曲垂鑒映降太丹之梵炁開幽隂之都曹
爲紀善功俾離惡對百年運盡即得返形逕
上南宫不經此獄謹懴南方火翳地獄
　百昌長養沐陽精麗正重明仰化成
　秉禮承天天意合折衡趨地地情生
　靈臺月皎回眞趣火翳雲澄消妄名
　究竟本來無一物青山萬古只青青
　　　福生無量天尊引至西方
九幽之西曰金剛獄衆生心虧兊德行傷秋
令則此獄攝之今預修弟子某按靈寳眞乗

遵元始法訓修齋首過傳戒佩符神力護持
神光照耀伏願西方太妙至極天尊俯賜慈
悲曲垂鑒映降太素之梵炁開幽夜之㝠曹
爲紀善功俾離惡對百年運盡即得返形逕
上南宫不經此獄謹懴西方金剛地獄
　西靈髙爽氣涵秋萬寳登成大火流
　獄號金剛縁底事性虧玉㓗致來由
　義天澄湛眞機露覺地虚圓妄翳收
　妙體如如何所似一輪明月照神州
　　　福生無量天尊引至北方

九幽之北曰溟泠獄衆生心虧坎德行傷冬
令則此獄攝之今預修弟子某按靈寳眞乗
遵元始法訓修齋首過傳戒佩符神力護持
神光照耀伏願北方玄上玉晨天尊俯賜慈
悲曲垂鑒映降太玄之梵炁開幽酆之隂曹
爲紀善功俾離惡對百年運盡即得返形逕
上南宫不經此獄謹懴北方溟泠地獄
　歸藏妙化統玄冥御智司權萬品凝
　天復一陽來潤澤地張六極號溟泠
　虧成妄境招非相權實眞凝本不生

　珍重玄珠涵定水舟行雲駃任縱横
　　　福生無量天尊引至東北
九幽東北曰鑊湯衆生心虧艮德行傷仁政
則此獄攝之今預修弟子某按靈寳眞乗遵
元始法訓修齋首過傳戒佩符神力護持神
光照耀伏願東北方度仙上聖天尊俯賜慈
悲曲垂鑒映降始青之梵炁開幽都之隂曹
爲紀善功俾離惡對百年運盡即得返形逕
上南宫不經此獄謹懴東北方鑊湯地獄
　泰交萬物始還終九炁開光駕木龍

　山配東維承聖日春回北闕布慈風
　鑊湯外假根塵攝覺海中涵幻翳空
　了悟人生眞妄想鴈飛影過孰留蹤
　　　福生無量天尊引至東南
九幽東南曰銅柱獄衆生心虧巽德行傷禮
政則此獄攝之今預修弟子某按靈寳眞乗
遵元始法訓修齋首過傳戒佩符神力護持
神光照耀伏願東南方好生度命天尊俯賜
慈悲曲垂鑒映降始丹之梵炁開幽冶之隂
曹爲紀善功俾離惡對百年運盡即得返形

逕上南宫不經此獄謹懴東南方銅柱地獄
　炁交木火物欣榮風約南薰鼓渤溟
　銅柱威章開地濁瓊臺靈澤本天清
　性眞自悟秋蟾瑩情妄誰招曉露輕
　欲究因由無所着如如法界自圓明
　　　福生無量天尊引至西南
九幽西南曰屠割獄衆生心虧坤德行傷義
政則此獄攝之今預修弟子某按靈寳眞乗
遵元始法訓修齋首過傳戒佩符神力護持
神光照耀伏願西南方太靈虚皇天尊俯賜

慈悲曲垂鑒映降始素之梵炁開幽關之隂
曹爲紀善功俾離惡對百年運盡即得返形
逕上南宫不經此獄謹懴西南方屠割地獄
　金行初御蓐收威屠割名揚煥地維
　天德豈分憂樂事人心多昧妄眞機
　到頭五藴心纔悟廻首三途迹已非
　畢竟虚空難繫縳江涵秋影碧漣漪
　　　福生無量天尊引至西北
九幽西北曰火車獄衆生心虧乾德行傷智
政則此獄攝之今預修弟子某按靈寳眞乗

遵元始法訓修齋首過傳戒佩符神力護持
神光照耀伏願西北方无量太華天尊俯賜
慈悲曲垂鑒映降始玄之梵炁開幽府之隂
曹爲紀善功俾離惡對百年運盡即得返形
逕上南宫不經此獄謹懴西北方火車地獄
　九關虎豹鎮玄綱下映乾維耀八方
　隂御火車司地暗陽昭水網發天光
　回眞不染情雲變逐妄難隨性日常
　㑹得中虚涵萬象庭前花草自榮芳
　　　福生無量天尊引至中央

九幽中央曰普掠獄衆生心虧厚德行傷信
政則此獄攝之今預修弟子某按靈寳眞乗
遵元始法訓修齋首過傳戒佩符神力護持
神光照耀伏願上方玉虚明皇天尊俯賜慈
悲曲垂鑒映降太玄之梵炁開幽酆之隂曹
爲紀善功俾離惡對百年運盡即得返形逕
上南宫不經此獄謹懴中央普掠地獄
　土含厚德法陽翹御炁中和冠八遥
　生物施仁融版幅禔身立信契層霄
　雲臺月映眞元寂普掠雲隨妄景消

　珍重髙堂懸寳鑑含虚寂照物奚逃
向來祝燈功德並巳周圓伏願圓穹錫羡方
厚開祥无私覆无私載之恩方來雲萃不在
大不在小之咎巳徃氷消道炁襲其精神祥
光融其歩武即俾弟子某福源若水壽址如
山了八識虚妄之塵心無罣礙超一㸃眞實
之相性頓圓通運應滅度之期神證超凌之
願南宫紀字生生出入於福郷北府銷名劫
劫周旋於道域永无衰謝克遂逍遥爲如上
縁志心稱念

　　　福生無量天尊
　　　和不可思議功德


靈寳領教濟度金書卷之一百七十四





