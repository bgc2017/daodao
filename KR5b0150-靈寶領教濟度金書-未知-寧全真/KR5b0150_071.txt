










靈寳領教濟度金書卷之七十一殷二
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(九天生神齋)
開啓變壇儀
歩虚啓白
慶雲騰瑞凝玉彖於虚玄霏霧呈祥噴金紋
於空碧龍篝杳藹猊鼎氤氲先焚名香供養
三界符使四直功曹鑒察靈祇里域主宰願
迂靈馭肅鑒凡誠以今奉爲齋主某人崇建

靈寳生神妙齋開度亡故某人上登陽景當
乞奏聞三境敷告九霄命魔攝氛招眞御景
俾幽㝠感應内外肅清齋福周圓法輪興轉
先亡受度見在蒙恩稽首皈依無極大道
九天生神天尊
具位奉行靈寳九天生神大齋小兆(臣)某謹
焚寳香䖍誠上奏
祖師虚皇上帝元始天尊太上玉晨玄皇大
道君太平金闕後聖玄元太上老君玄穹髙
上昊天玉皇上帝眞師洞眞天寳帝君洞玄

靈寳帝君洞神神寳帝君三寳文人九天應
元雷聲普化天尊自然生神鬱單无量天帝
上上禪善无量壽天帝梵監須延天帝寂然
兠術天帝波羅尼宻不驕樂天帝洞玄化應
聲天帝靈化梵輔天帝髙虚清明天帝无想
无結无愛天帝太上髙空九天文人道君髙
上玄靈九天眞王道君髙上空洞混元九天
元父道君髙上虚空自然九天眞毋道君玄
和九天聖母元君九天无量三昧太乙元君
九天元皇帝眞元君九天金籙无量壽生神

君九天魄靈丞相帝君九天魂精司命帝君
五靈五老上帝南極長生大帝玄中大法師
靜老天尊三天大法師六合髙明大帝九天
玉輔上宰四恊侍宸好生韓君丈人度人不
死尊神廻骸起死監生大神十方无極飛天
神王長生大聖无量度人君九天諸司眞君
天地水三官大帝九天尚父佐翊上輔遊奕
四聖眞君九天列位眞人九天司命府主執
靈官五百靈官九天侍僊玉郎典禁靈妃玉
童玉女直事符吏三洞四輔流傳至教經籍

度師列位眞人名山洞府靖廬治化得道眞
仙東嶽天齊仁聖帝北隂玄天酆都大帝東
霞扶桑丹林大帝城隍社令里域廟貌地水
官屬三界眞靈仗此寳香普同供養香乃玉
華散景九炁含煙香雲宻羅徑衝九天侍香
金童傳言玉女爲(臣)通奏上聞帝前令(臣)所
啓咸賜如言(臣)聞三洞流光紫笈著修齋之
典九清布化丹章垂懴謝之科徼帝渥於圓
清霈天休於方厚霓輪夙駕星蹕傾光非由
九陛之崇嚴曷混萬眞而慶㑹以今奉爲入

意其諸情悃巳録奏聞今當率勵衆官清虚
一念按威儀而莅事遵憲令以關盟慮下土
之塵寰非上方之道境運神合景莫格虚无
降眞召靈靡通寥廓欲望洪慈廣布玄貺潜
孚流祖炁以輝華鍚靈光而照耀變凡爲聖
企碧玉之蕭臺以人格天現紫金之黼座鼓
節麾幢而扈翼執籙把籍以班朝梵炁周廻
想玄之又玄之微妙流精洞煥同上極无上
之希夷遂微(臣)奏對之忱副齋主勤拳之請
蒙如丹禱仰荷天恩清衆運誠皈依讃詠

九天生神天尊
法師行持伏地如儀
道衆誦呪
一炁宗祖元鴻濛天地先眞精運太虚
五劫開先根玄炁生天寳龍漢木劫先
混洞太无炁玉清胤三天鬱單凝始青
禪善太青連東南始丹境天傾號須延
元炁生靈寳赤明火劫傳赤混太无炁
上清胤三天太丹兜術位始素驕樂端
應聲无色界太素映西昆始炁生神寳

上皇土劫存㝠寂玄通炁太清胤三天
始玄號梵輔情明合太玄无愛延眞上
中拱虚皇尊延康金劫石二炁分乾坤
經緯流陽精仙眞握化權水劫開皇初
隂陽奠山川九壘應九霄嶽瀆胤鬼神
繁炁化動植冲和育人民皆蒙元始炁
凝妙結胚腪玄都裁政令九天賛絲綸
靈寳生神章虚无契自然清齋運金書
九六度劫年學士能升天鬼靈能登仙
幽魂能開度枯朽能發煙嬰孩能言語

死骸能還人大聖慶元吉皈命禮精䖍
逃形天地間永超生死輪太空流梵炁
稽首讃洞文
九天生神天尊
法師三拜起
(臣)今仰位恩光神化壇墠紫煙羅絡蒼靄輪
囷隱然汎景之龍墀中有浮空之獅座金容
玉相凝翠華浩劫之尊緑輦丹輿來碧落空
歌之衆三靈拱極萬聖朝元希誕布於德音
更關宣於眞職三洞官屬九天仙靈城隍里

社之神祇經籙符法之兵馬各効勤而受事
爲宣德以承符明聽誓言翼齋功於終始肅
遵典今敷妙化於幽㝠稽首皈依无極大道
九尊號轉班宣呪
師行持運念如法
九天髙靈受命玉清仙眞森列佐翊皇經
司命設府部領公卿五百靈官雲路天兵
直符直事流金火鈴滅魔檢氛乾清坤寜
上扶運度下提幽扄嚴攝北酆拯䕶死生
大帝敕書制命關盟萬神受事來集彤庭

急急如九天上帝律令
九天生神天尊
金光呪
天地玄宗萬炁本根廣修萬劫證吾神通
三界内外爲吾獨尊體有金光覆映吾身
視之不見聽之不聞包羅天地養育群生
受持萬遍身有光明三界侍衛五帝司迎
萬神朝禮役使雷霆鬼祅䘮膽精怪亡形
内有霹靂雷神隱名洞慧交徹五氣騰騰
金光速現覆護璮庭

宣總召萬靈符
龍章露布旣仰行於萬程鳯馭星馳諒㑹歸
於一處願停鹵簿各肅威儀恭對道前聽宣
戒誓
宣誓將榜
九天令甲書勲守衛於齋盟諸部神丁受任
備殫於職守想㑹道運元之妙敦監眞度生
之功朱表有𢑴丹章九隱敬鋪陳於清酌庸
旌列於微忱
三獻

三獻旣周一忱畢露所有牒文合對披宣
宣牒
牒文備悉神聽周回伏冀駐景玄壇承流紫
禁旌旄爍爍翼祖炁以嚴恭鉦鉞昭昭掃祅
氛而肅穆左右羅列内外廵遊俟恪著於威
靈當精酬於效信稽首皈依无極大道
向來頌
頒赦儀
歩虚上香
具位(臣)姓某誠惶誠恐稽首頓首再拜上言

(臣)聞造化宻移鼓衆形而罔測玄黃廣運陶
萬𩔖以无私永爲九壘之深沉莫痛三途之
流浪陽光弗覩隂暗常覊自非大霈於天恩
曷使頓開於地禁哀矜眞切敷奏勤渠以今
奉爲齋主某崇建
靈寳九天生神妙齋開度亡故某猶慮劫垢
紛紜客塵滓滯銅關鐡壘𢦙體魄之拘囚火
翳氷池或形魂之維縶有機悔過无路求生
㝠心獄吏之尊委命隂關之䆳億齡展轉萬
劫彷徨乞依三洞无極隱書請頒

玉皇寳號曲赦期超罪性返生福郷重念(臣)
學道望洋探玄入谷獅頭獨對𦍒慶㑹於風
雲龍尾承流盍昭宣於雨露况兹亡爽尤軫
宸衷三業六纏易顚㝠其正性五慾八識多
陷溺其良心致四大之各離遂九幽之倐墮
悽悽夜壑杳杳寒庭靖惟祖炁之分靈忍使
生根之永絶匪蒙陶冶實累生成擬存注於
靈壇即頒宣於曲赦欲望丙觀衷悃申錫恩
言敕下五帝四司三官九府十宫六洞五苦
九幽嶽瀆山川城隍社令遵依典格承受奉

行庶得㝠路風清圜扉日赫地除簡對无拘
留逼合之憂水絶盟言有侍衛送迎之喜拳
拳伺命切切祈恩(臣)下情无任瞻天望聖激
切屏營之至謹伏案左恭俟天恩潜垂報應
三拜伏地運念如儀
誦宣誥九遍塡赦
移班向地户講席賛云
上清靈寳玄壇恭準
道旨頒行
玉皇寳號曲赦三官九府百二十曹三界十

方九幽九壘五嶽四瀆城隍社令㝠關幽路
一切主者各宜恭肅拱聽宣布
宣赦宣簡
飛空歩虚頌
德音鼓動下玄都三極皈依賛寳符
湛露泠泠遊爽樂慈雲靉靉罪魂蘇
羅酆不閉陽春到泉曲常開畫景敷
從此亡靈登福舍翶翔萬劫任歡呼
九天生神天尊
具位小兆(臣)某重誠上啓

三境至尊九天上帝无邊法界有位眞靈冀
運慈悲僉垂鑒映(臣)向來奉爲齋官某請頒
玉皇寳誥曲赦仰蒙霄軫俯遂微衷驛吏風
馳勒地祇而禀命㝠曹雷動承天政以廻骸
亡故某乗此提携獲除考責拜如天之福北
鬱銷名悟若水之機南宫受化若爲銘鏤莫
鏧戴衘更願一炁无私八圓有慶飛潜動植
均鼓舞於天光人鬼龍仙普夷猶於帝化(臣)
下情不勝感荷之至謹稽首再拜稱謝以聞
向來頌



靈寳領教濟度金書卷之七十一


















