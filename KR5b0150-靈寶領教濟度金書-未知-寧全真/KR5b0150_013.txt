










靈寳領教濟度金書卷之十三(十四同卷)伐四
洞微髙士開光救苦眞人𡩋全眞授
靈寳通玄弘教水南先生林靈眞編
科儀立成品(祈禳開度通用)
進拜朱表儀
歩虚洒淨
焼香頌
各禮師
宣衛靈呪
九天有命奉命玉清召集萬神俱㑹帝庭

太乙下觀𩀱星翊形監察萬邪理炁攝生
青帝之道整𩛙神兵七神乗鉞天戈右征
威劒前驅煥擲火鈴檄命甲騶武卒天丁
風火齊戰斬伐邪精上威六天下攝魔靈
仙皇秉節莫敢稽停赤書符命萬神咸遵
鳴法鼓二十四通
各稱法位
具位(臣)某與臨壇官衆等謹同誠上啓
太上无極大道虚无自然元始天尊太上虛
皇玉晨大道君萬變混沌玄元老君玄都玉

京上帝髙眞萬天上帝東華上相木公道君
西靈太妙金母元君太上丈人天帝丈人九
氣丈人上相丈人太陽上皇道君太隂聖后
元君南辰六闕上眞道君北極九府上眞道
君三元三官帝君五老五靈帝君玄中大法
師三天大法師玉清上相大羅無極神公泰
玄上相天機内相天機上相天樞使相天樞
左相天樞右相天曹諸司眞君天曹門下上
官典者引進仙官上章詞表靈官三天門下
上仙上神上靈眞君十方至眞飛天神王五

嶽眞君太平下教二十四眞人三洞三乗經
籙法中神仙將吏流傳至教經籍度師得道
眞人正一嗣師系師眞人太歳尊神土地主
執三界官屬一切威靈臣聞丹谷凝虚耀金
光於絳日玄峯回妙混玉彩於朱霞黄庭流
偃月之輝紫戶煥靈烟之景英元内拱羅九
室以珠聮儀璘旁昭㑹三宫而璧合上契虚
无之聖境下符妙有之神廬飛歩乗飈精思
御炁臣以遊心塵外寄跡寰中七經騰碧玉
之輪鬱羅日近八緯運玄珠之駕華蓋雲開

佩師渥於丹圖膺帝恩於紫䇿兢兢寡過切
切立功緬惟下教以騰芳盍賛上乗而毓秀
今有某人伏爲某事乞進朱表仰瞻碧落上
煥玄虚七寳瓊臺金闕貫清微之界三華琅
座玉京凝紅映之區靈光燦而鬱勃通明眞
景旋而彌羅長耀輝輝炁運拱劫仞以虚圓
朗朗神交御泥丸而妙宻伏願紫關洞徹黄
道昭回九靈飛鳴玉之聲奔飛浩炁八威振
流金之武嚴攝罡風乗霏霧以髙躋登長虹
而直上流珠御景拱獅座之威顔金華乗晨

綴螭坳之班列階升奕奕几奏依依遂微臣
造請之忱副齋主皈依之願(臣)下情不勝激
切望恩之至謹稽首再拜
重鳴法鼓
謹出臣身中玉門紫戶三十九闕上眞靈官
三部八㬌二十四眞五體眞君丹元眞人上
清虚无自然左右領仙玉郎飛仙玉虚侍郎
各二十四人出五帝五色元皇太眞飛龍功
曹上元功曹飛行功曹各二十四人出玉虚
飛仙使者太仙使者神仙使者各二十四人

出玉虚金童玉女飛行金童玉女八節直言
直事各二十四人出某治䢖節監功大將軍
前部効功後部効殺驛庭令驛庭丞四部監
功謁者上仙上靈二官直使正一功曹左右
官使者隂陽神訣吏科車赤符吏剛風騎置
吏驛馬上章吏飛龍騎吏各二人出出者嚴
裝顯服冠帶垂纓整其威儀領仙玉郎冠飛
玄玉冠衣九色龍文虎衣執命魔靈幡立左
玉虚侍郎冠元晨玉冠衣五色飛仙羽衣執
九色靈幡立右飛龍功曹冠九德通天之冠

衣九色鳳衣腰帶虎書執召神之符在上飛
仙功曹冠九德通天之冠衣五色羽衣腰帶
金鈴執攝煞之律在下飛仙使者冠飛天玉
冠衣五色斑文之衣手執金符䢖節在前神
仙使者冠朱陽玉冠衣九光飛仙之衣手執
玉版持幢在後玄黄太眞功曹使者冠帶羽
服金眞鳳章豁落七元手執玉案對立(臣)前
正一功曹弁朱陽之幘冠通天之冠衣皁紈
單衣腰帶龍頭之劒捧持謁簿二官使者弁
玄隂之幘冠九德之冠衣絳章單衣腰帶虎

符齎執玉版䢖節持幢立(臣)前後狼吏虎賁
察姧勾騎都官僕射天騶甲卒天丁力士治
正執正吏収神食神吏収鬼食鬼吏収炁食
炁吏収毒食毒吏収邪食邪吏収精食精吏
某靖侍靖仙官玉童玉女主將副將護道監
壇諸大元帥諸省府院司仙靈官吏在時用
事一切威靈一時嚴裝羅列鹵簿屯駐圍繞
受臣詞語分别關啓玄壇土地四面真官三
洞威神三寳官屬三五功曹左右官使者侍
香金童傳言玉女五帝直符直日香官左右

龍虎君侍衛靈官三天承受玉女十天承受
玉女三十二天承受玉女三天上奏靈官諸
天傳奏靈官左右繡衣二使者十方飛天使
者傳言奏事飛龍騎吏在時受事應感仙靈
道上二玄三元四始甲子諸官君將吏並乗
玉輿緑轅雲軿瓊輪羽蓋飛虬之乗飛行紫
虚上登三天之上金闕玉殿瓊房丹室爲臣
同誠上啓
太上无形无名虚无自然至眞大道无上玄
尊金闕玉陛下臣以下愚𡨋昧上聖提携奉

天章以蓊藹回風膺帝圖而光明流日六天
辟斥乗紫極之靈威九地朗披藉清微之妙
炁承符佐運金石徼盟生德開光丹青證誓
今有某人進拜某表祈三天之惠澤宏九地
之慈恩臣謹依元降祕典謄箋𩛙函依科操
進伏望功曹使者受事仙靈洞覽翹勤對臣
料理務契玄格上詣金門龍刀瑶環金魚玉
鴈舒鎭洞案請省表文
宣表封表遣表
謹遣臣身中三十九眞三部八景五體眞官

小吏書佐功曹使者神吏衆官顯服嚴裝整
其威儀爲(臣)護持某人某表一通操詣三天
分别進對若有謬誤尋文註攺母令上官典
者有所譴卻速逹俓詣
太上无極大道无形无名虚无自然金闕玉
陛下愼勿稽停當令所請者下所濟者度若
有下官故炁於道路雲霧中斷截臣表文使
不得上逹者攝付天一北獄依玄都鬼律治
罪以明天憲臣伏在案前須待玄恩報應
焚詞頌操伏畢

重稱法位
具位臣某謹重誠上啓
太上无極大道三清上聖十極髙眞玄都玉
京萬天上帝東華西靈道君南辰北極上眞
道君三官五老大帝玄中大法師三天大法
師泰玄樞機三省上相天君三天門下三元
眞君飛天神王三界官屬一切眞靈臣聞靈
光圓映於崑崙十華普照道炁回旋於玄牝
七覺丕彰雖玄元始之分靈實精炁神之混
景青房紫戶衛雌一之重扉玉室金樓超函

三之宻徑淵乎徼妙微矣希夷臣以玄雲流
明眞風披扇飛丹元於豁落覲玄極於虚无
曲荷慈觀俯垂睿聽塵冐寛女青之律宣揚
煥空碧之綸澤被圓方福覃幽顯更願三靈
化育萬物生成日重暈月重輪開旋圖之瑞
伐四六
象書同文車同軌耀金鏡之祥符泰階平而
玉字飛浮端門闢而金書煥耀虚靈四啓湛
然昭出有之功定慧𩀱圓寂爾返又玄之妙
臣无任瞻戀皈依之至謹稽首頓首再拜以
聞

十二願
一願乾坤明素二願氣象清玄
三願聖人萬夀四願化洽八埏
五願天垂甘露六願地發祥烟
七願四時應候八願萬物生全
九願家多孝悌十願國富才賢
十一願齋功廣被十二願善瑞日臻
復爐
香官使者左右龍虎君侍香諸靈官當令臣
上表之所自然生金液丹碧芝英百靈衆眞

交㑹在此洞案爐前令臣體耀金輝斬伐胞
根七玄㧞擢百關備仙解除死籍宴坐泥丸
東華紀字䇿景虚玄十方仙童玉女接侍香
烟傳臣向來所啓之言速逹俓詣
太上无極大道无形无名虚无自然金闕玉
陛下
出堂頌
靈寳領教濟度金書卷之十三

