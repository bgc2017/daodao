










靈寳領教濟度金書卷之二百五十四育十
洞微髙士關光救苦眞人寗全眞授
靈實通亥弘教水南先生林靈眞編
科儀立成品禳熒成齋用
禳熒設醮儀
歩虚燒香頌
各禮師存念如法
宣衛靈呪
五星列照煥明五方水星却災木德致昌
熒惑消禍太白辟兵鎭星四據家國利亨

名刋玉簡字録帝房乗飈散景飛騰太空
出入㝠無遊㝠十方五雲浮蓋招神攝風
役使萬靈上衛仙翁(和)與道合眞
鳴法鼓二十四通
无上三天玄元始三炁太上道君召出(臣)身
中三五功曹左右官使者侍香金童傳言玊
女五帝直符直日香官各三十二人出出者
嚴裝關啓玄壇天帝神君當召此間土地里
域眞官正神急上關啓(臣)今奉爲入齋意以
今陞壇設醮願得

玊清道炁靈寳妙光下降流入(臣)等身中即
使玄壇清淨内外成眞天无氛穢地絶妖塵
琳琅振響十方肅靜萬魔不干眞誠上徹令
臣所啓速達俓御
太上无極大道至眞玉皇上帝御前
謹稱法位
具位(臣)某與臨壇官衆等謹同誠上啓
玊清聖境元始天尊上清眞境靈寳天尊太
清仙境道德天尊太上昊天玉皇上帝中天
北極紫微大帝勾陳星宫天皇上帝神霄眞

王長生大帝東極青玄上帝后土皇地祇九
天上帝三十二天上帝五老上帝上清十一
曜星皇君南斗六司星君北斗九皇星君二
十八宿星君南方熒惑火德星君爟星星君
五星所變五彗星君太乙月孛星君齋官家
某等各人本命元辰星君九天諸司眞君天
曹諸司眞君三元三官帝君北極四聖眞君
靈寳五師眞君泰玄樞機三省眞君十方無
極飛天神王五天三界大魔王二天門下三
元眞君上章詞表靈官三洞四輔經籙法科

髙眞上聖五嶽五帝眞君五天聖帝洞天福
地靖廬治化得道仙官本派祖玄眞師列位
眞人經籍度師列位眞人北隂玄天酆都大
帝水府扶桑丹林大帝地水二司曹僚掾吏
城隍社令里域司命三界官屬一切眞靈(臣)
聞聖籥參調極三靈而宰制神樞鼓動涵五
太以綱維隱淪凝妙於鴻鈞混沌斡旋於鰲
極上無復祖光明敷玉字之餘中有度人煒
燁粲金書之表妙哉鳯篆至矣龍章凡九拜
以皈依必三思而控告(臣)等楓梧弱質蒲柳

微資窻下烏馳莫皎皎於霞外磨中蟻轉惟
逐逐於塵中驚皓首之倐臨悵朱顔之易邁
今醮官某等倐聆星變僉謂火殃赦過消災
諒荷玄穹之昭格修齋設醮希祈皇昊之潜
通兹輅飈游恭陳瀹祭伏望霓旌晻藹羽葆
流明緑輦丹輿縹緲齊臨於碧落瓊輪羽蓋
翩翻均下於紫虚十華之月駟參陪八極之
雲龍混合不違懇欵恪副道場(臣)與醮官不
勝拳切祈俟之至謹稽首再拜奉請
聖駕

請聖𥘉獻
重稱法位
具位(臣)某與臨壇官衆等謹同誠上啓
三清上聖十極玄尊圓穹之帝后仙眞方域
之曹僚主執醮筵内外一切威靈(臣)聞天監
下民盡福善禍淫之道民事上帝究避凶趨
吉之方惟淫善恪意以精祈故吉凶隨心而
昭應鼓桴有契影響無遺今醮官某等桑梓
連隂枌榆自適忽耳剽於星變繼自逆於火
殃勢如栲栳之圓狀若筲箕之大飛流電速

無頃刻而莫究從來奔歴矢過未須㬰而難
原所始近逾旬浹逺邁歲時必興炎炎之災
結連井落共起赫赫之釁綿亘里閭化棟宇
爲灰燼之場變簷楹作雲煙之氣徒庸哭以
流涕莫撲滅以斷除深慮民居或遭天譴或
三光之䙝慢或四炁之斥呵或屠殺以祀邪
神或姦淫而敗正俗或貪財輕義或挾悵淩
人或千二百之戒行弗遵或百八十之科條
罔究陽多過咎隂結司存致回禄之肆威而
鬱攸之召變自匪籲天而請命曷繇伏地以

皈神是以練吉齋明懴方行道羅鳯繒於五
鎭奠龍璧於十華旌葆翩翻旛花縹緲願曲
旌於素悃爲直降於丹綸提漿水神制伏火
曜函回分次母流委於方隅固守封疆免肆
災於郷井濡毫染赤舒櫝鋪青爰有青詞謹
當宣奏
宣詞
青詞控露玄監昭回陳庸敬於絲毫蘋蘩可
薦享克誠於綿蕝黍稷非馨雲鏞傳九奏之
音月磬藹五靈之韻伶華朗徹符寳衛嚴伏

願日監多儀時歆庶品尊彛鏤玉飛羽葆以
流明籩豆鋪金舞天花而揺曵敷心眞切拜
手勤渠(臣)不勝䖍切俟命之至
亞獻
重稱法位
具位(臣)某與臨壇官衆等謹同誠上啓
三清上聖十極玄尊圓穹之帝后仙眞方域
之曹僚主執醮筵内外一切眞靈(臣)聞三洞
流光瓊笈保生根之粹九清布化瑶圖扶命
蒂之華皆帝尊垂惠於蒼生而仙聖施恩於

黄混奉幣以告旣首謝於過尤設禮以陳諒
申錫於福慶伏冀醮官某等自今其始惟居
之安天災不作於閭閻賞心比屋人火莫聞
於庭廡樂事宜家春風㝠飲以夷猶秋月澄
明而昭晏景星多耀卿雲蒨粲於玄虚湛露
朝濡霏霧輪囷於碧落福地之一塵不染壷
天之萬福來臻椿桂敷榮芝蘭恱茂文憲英
華而𥙿後琴書潤澤以光前六藝箕裘永享
萱堂之奉百工陶冶常歡庭桂之榮在在絃
謌人人詩禮倉箱日積金帛富而榖粟饒庫

肆時増貲貨盈而藏貯盛簾櫳多暇院宇長
新子子孫孫式樂熈朝之日月夫夫婦婦相
歡暮景之春秋夜吠而鑚宂無聞晝動而徙
薪預設蒙監傾葵之禱允臻采菲之忱上願
圓蓋髙澄方輿晏謐日星朗照風雨均調川
后呈祥澤不逢於蛟蜃山靈廌瑞林勿際於
虎狼亭亭而草木蕃鮮芁芁而稻𥹭豐茂惠
周方域出宫女之三千恩浹圜扉及獄囚之
四百有歸馬放牛之樂無號狸舞鱔之憂五
道停輪三途罷對(臣)不勝䖍切之至

終獻
重稱法位
具位(臣)某與臨壇官衆等謹同誠上啓
三清上聖十極玄尊圓穹之帝后仙眞方域
之曹僚主執醮筵内外一切威靈(臣)聞事天
以實幸圓奠獻之儀饗帝必誠嘉頼監觀之
造以今投醪情罄設醴忱殫璧月玲瓏覺雲
杓之欲下珠星璀璨恍宵漏之將中諸天復
位於紫虚十極回光於碧漢雲龍俯邁月駟
髙征(臣)等控挽無從瞻戀徒切下情不勝皈

依翹領之至謹稽首再拜奉送
存神燒香
香官使者左右龍虎二君侍香諸靈官當令
臣設醮行道之所自然生金液丹碧芝英百
靈衆眞交㑹在此香火爐前令(臣)學道得道
求仙得仙熒惑消滅民物安全十方仙童玉
女侍衛蘭煙傳(臣)向求所啓速達俓御
太上無極大道至眞玉皇上帝御前
回軿頌
焚燎



靈寳領教濟度金書卷之二百五十四


















