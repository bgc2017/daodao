










靈寳領教濟度金書卷之二百
　　　洞微髙士開光救苦眞人寗全眞授
　　　靈寳通玄弘教水南先生林靈眞編
　科儀立成品(安宅/齊用)
　　弧矢燈儀
　　　歩虚灑淨
　　　祝香
伏以雲藹三宫寳篆散玲瓏之彩煙凝九府
瓊篝飄鬱勃之華來和炁於玄虚襲祥光於
碧落先𤑔寳香遙瞻供養

太上无極大道三清上聖十極髙眞瑶天星
主紫微大帝周天三垣列宿星君北方玄武
營室星君危宿星君雲雨星君雷電星君土
公星君土公土吏星君南方朱雀井宿弧矢
第一星回煌星君弧矢第二星上參星君弧
矢第三星正艮星君弧矢第四星妙用星君
弧矢第五星内濟星君弧矢第六星大豐星
君照臨土府无鞅聖衆地下九宫八卦十二
宫辰十干四維方隅禁忌造作干犯一切神
司仗此寳香普同供養

伏聞經緯雲羅成象昭昭於碧落隂陽星粲
流形奕奕於黄垓上參瑶曆之常下察瓊維
之變若稽乾象申究坤躔張弧矢以陸離土
工是職握爐錘而橐籥地煞攸司翕張枝榦
之縱横網紀竒儀之進退熒煌鶉度照耀龜
圖凡激切以皈誠必殷勤而請命今齋主某
經營作室卜築克家百堵皆興慮畚鍤或驚
於原隰五材並用虞斧斤有冐於山林或掘
鑿昧穀旦之差或塡塞背嘉辰之建或籌維
袤亘扺禁方而罔知或時日延長歷衰期而

莫覺易興災眚曷迓禎祥惟卒歳懷淑後之
圖拊躬切切而卜年衍光前之䇿省已皇皇
冝干主宰之玄曹庸輅裁成之洪貺科宣玉
範燈列銀缸爍幽翳之隂氛振鬱汙之滯炁
五宅明煥九室輝華伏願齋主某隂煞潜蔵
陽靈隲相上棟下宇巋然消無女之災東垣
西墉展也萃有孚之慶公私迪吉中外和平
稽首皈依无極大道
　　　燈光无盡天尊
　(臣)衆等志心皈命无上辟土宫弧矢第一

　回煌星君星中神仙(和)諸靈官
伏聞威光麗天耀華芒於六合靈輝垂地騰
神景於四時有象皆瞻無幽不燭恭惟弧矢
第一回煌星君禀七尺之玉相舒萬道之金
光頂建七寳玲瓏衣冠衛士羅列衣垂九色
雲霞之帔從仙成群司艮寅甲卯之方正天
地隂陽之位今有醮官某量徒築室授役興
工切慮運甓搆材搬木掘土觸犯寅卯二宫
太歳太隂黄旛豹尾黄道黒道歳德歳刑弔
客喪門奏書愽士金神獨火病符官符身黒

身黄撞命定命一百二十坐凶神惡煞流年
流月流日流時弔替報壓臨犯寅卯方一切
災星匪賴玄恩曷臻洪貺恭依蘂簡鋪設芝
壇備香花燈燭之儀布弧矢星辰之象皈命
辟土宫弧矢第一回煌星君伏願休徴天開
慶符神錫鼓琴鼓瑟六淫母撓於精神吹壎
吹篪五炁常資於歩武䕃芝蘭而挺秀合桑
梓以凝華稽首皈依䖍誠讃詠
　　信禮无上辟土宫弧矢第一回煌星君
回煌輝燭萬物更生肅清四海寧謐八紘

上調綱紀下總權衡无幽不察无願不成
神功罕測妙道難明辟除土炁品物咸亨
和願得長生
　　　燈光无盡天尊
　(臣)衆等志心皈命无上辟土宫弧矢第二
　上參星君星宫神仙(和)諸靈官
伏聞垂象森羅耀金經於碧落結精輝煥騰
玉緯於清都上賛天工下霶帝化恭惟弧矢
第二上參星君聳身蘂珠之闕展臂河漢之
維頂正一盟威之冠追呼六甲衣太上絳綃

之服役御百靈司乙辰巽巳之方正天地隂
陽之位今有醮官某量徒築室授役興工切
慮運甓構材搬木掘土觸犯辰已二宫太歳
太隂黄旛豹尾黄道黒道歳德歳刑弔客喪
門奏書愽士金神獨火病符官符身黒身黄
撞命定命一百二十坐凶神惡煞流年流月
流日流時弔替報壓臨犯辰巳方一切災星
匪賴玄恩曷臻洪貺恭依蘂簡鋪設芝壇備
香花燈燭之儀布弧矢星辰之象皈命辟土
宫弧矢第二上參星君伏願道炁常臻魔煙

永滅疇推五紀卿雲蒙藹於家庭體備四時
霽月輝流於眷序極潤屋潤身之樂耀學詩
學禮之風稽首皈依䖍誠讃詠
　　信禮无上辟工宫弧矢第二上參星君
上參次宿光映八門流輝七政照耀三元
功同日月威被乾坤周旋三界護翊帝軒
消災散禍屏穢滌氛辟除土炁普降珠恩
和願得長生
　　　燈光无盡天尊
　(臣)衆等志心皈命无上辟土宫弧矢第三

　正艮星君星宫神仙(和)諸靈官
伏聞垂耀上玄散靈光於紫界流芒下土挹
華景於玄虚勢列南樞位尊東井恭惟弧矢
第三正艮星君朝上帝於玉室禮元皇於金
墉頂七靈大梵之冠開宏七部佩三台太微
之服濟度羣迷司丙午丁未之方正天地隂
陽之位今有醮官某量徒築室授役興工切
慮運甓構材搬木掘上觸犯午未二宫太歳
太隂黄旛豹尾黄道黒道歳徳歳刑弔客喪
門奏書愽士金神獨火病符官符身黒身黄

撞命定命一百二十坐凶神惡煞流年流月
流日流時弔替報壓臨犯午未方一切災星
匪賴玄恩曷臻洪貺恭依蘂簡鋪設芝壇備
香花燈燭之儀布弧矢星辰之象皈命辟土
宫弧矢第三正艮星君伏願正炁旁敷靈光
下映室家相慶雲聮冨溢於萬鍾閭里均懽
風動貴尊於九鼎建髙門而啓旦處大厦以
生春稽首皈依䖍誠讃詠
　　信禮无上辟土宫弧矢第三正艮星君
弧矢列曜星維正艮名標上籍位正中方

職司出處功佐行蔵輝同翼軫光徹氐房
克消災變宻迓吉祥辟除土炁壽命延長
和願得長生
　　　燈光无盡天尊
　(臣)衆等志心皈命无上辟土宫弧矢第四
　妙用星君星中神仙(和)諸靈官
伏聞列曜垂光隨升沉而示象衆星煥彩由
隱顯以流輝作帝權衡司民禍福恭惟弧矢
第四妙用星君上離水木之炁外孕風火之
災頂捲雲垂露之冠神威莫測衣伏虎降龍

之帔聖力難窮司坤申庚酉之方正天地隂
陽之位今有醮官某量徒築室授役興工切
慮運甓構材搬木掘土觸犯申酉二宫太歳
太隂黄旛豹尾黄道黒道歳德歳刑弔客喪
門奏書博士金神獨火病符官符身黒身黄
撞命定命一百二十坐凶神惡煞流年流月
流日流時弔替報壓臨犯申酉方一切災星
匪賴玄恩曷臻洪貺恭依蘂簡鋪設芝壇備
香花燈燭之儀布弧矢星辰之象皈命辟土
宫弧矢第四妙用星君伏願家納蕃釐門消

幽沴百千萬事懽聲日擁於椿容三十六旬
喜炁雲凝於桂宇麗天光之樂意消地累之
非心稽首皈依䖍誠讃詠
　　信禮无上辟土宫弧矢第四妙用星君
妙用眞星不肅而成書名仙籍道備生靈
清輝下燭祅恠潜形威嚴土府澤潤寰瀛
和風舒暢瑞炁薫蒸辟除土炁萬福來并
和願得長生
　　　燈光无盡天尊
　(臣)衆等志心皈命无上辟土宫弧矢第五

　内濟星君星中神仙(和)諸靈官
伏聞流景徘徊著徽名於金井凝精混沌垂
美象於銀河髙御天網俯司土政恭惟弧矢
第五内濟星君手執長生之柄心蔵大道之
根頂靈威五嶽之冠神蔵指甲衣師寳九光
之服教隱彈丸司辛戍乾亥之方正天地隂
陽之位今有醮官某量徒築室授役興工切
慮運甓構材搬木掘土觸犯戍亥二宫太歳
太隂黄旛豹尾黄道黒道歳德歳刑弔客喪
門奏書博士金神獨火病符官符身黒身黄

撞命定命一百二十坐凶神惡煞流年流月
流日流時弔替報壓臨犯戍亥之方一切災
星匪賴玄恩曷臻洪貺恭依蘂簡鋪設芝壇
備香花燈燭之儀布弧矢星辰之象皈命辟
土宫弧矢第五内濟星君伏願流慶尤淵降
祥如嶽乾龍坤馬天開壽域於門䦨坎兎離
烏地闢福庭於姻族艷綺羅而天與饒絲粟
以春融稽首皈依䖍誠讃詠
　　信禮无上辟土宫弧矢第五内濟星君
内濟司耀嘉炁同流所禱如願善應所求

清輝有象祅孽潜收或終或始主春主秋
上翊帝廬下振羣謀辟除土炁與神同遊
(和)願得長生
　　　燈光盡天尊
　(臣)衆等志心皈命无上辟土宫弧矢第六
　大豐星君星中神仙(和)諸靈官
伏聞照地東流奮威光於芒角隨天西轉耀
靈彩於鉤淩奕奕東升拳拳北拱恭惟弧矢
第六大豐星君起煙雲於掌上致風雨於目
前頂七炁琴尾之冠心懸壽鏡衣八彩寳霞

之服身處福庭司壬子癸亥之方正天地隂
陽之位今有醮官某量徒築室授役興工切
慮運甓構材搬木掘土觸犯子丑二宫太歳
太隂黄旛豹尾黄道黒道歳德歳刑弔客喪
門奏書博士金神獨火病符官符身黒身黄
撞命定命一百二十坐凶神惡煞流年流月
流日流時弔替報壓臨犯子丑之方一切災
星匪賴玄恩曷臻洪貺恭依蘂簡鋪設芝壇
備香花燈燭之儀布弧矢星辰之象皈命辟
土宫弧矢第六大豐星君伏願正炁扶持靈

光照耀冝家冝室五福川至於行蔵肯構肯
堂三壽山齊於動靜衮衮耀堆牀之笏熈熈
華挿架之籖稽首皈依䖍誠讃詠
　　信禮无上辟土宫弧矢第六大豐星君
弧矢之中星尊大豐莫測神變孰識神功
靈光所臨斷滅邪兇位居第六權主正束
安人護物道德日隆辟除土炁下扇眞風
和願得長生
　　　燈光无盡天尊
向客關祝辟土弧矢神燈並已周圓伏以衆

星拱北辰之尊熒熒化育六曜近南極之𨗉
奕奕統臨雖名弧矢以宣威實顯權衡而輔
德仰觀俯察興家旣藉於天光後築前營考
室冝消於地禁(臣)向來奉爲齋主某人某事
關祝弧矢星燈伏願明星煥彩暗曜韜輝七
煞三刑毋犯福德之位九良五鬼免臨吉慶
之方定命撞命以收威金神匱神而斂暴即
使齋主某千災電掃萬福雲臻舉案齊眉周
澗克符於樂事扶牀坐膝謝庭永紹於芳猷
合桑梓以熈熈㑹松蘿而穆穆狼星息警坐

觀倉庫之山崇鶉曜收威永絶門庭之原燎
公无九横私有千祥爲如上縁請聖明證念
三清无上天尊福生无量天尊五龍安鎭天
尊
　　　向來


靈寳領教濟度金書卷之二百













