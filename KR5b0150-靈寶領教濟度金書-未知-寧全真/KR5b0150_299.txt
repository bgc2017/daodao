










靈寶領敎濟度金書卷之二百九十九𦍑
洞微髙士開光救苦眞人𡩋全眞授
靈寶通玄弘敎水南先生林靈眞編
表榜規制品(青玄齋合用)
十方救苦表
東方
具位臣某
上言今月某日爲某修建某道場轉經念
號開度亡過某靈魂謹具表奏
聞者

臣伏以炁煥青林凝始陽於淑景光騰蒼
極分簇律於和音東華端妙嚴之庭方諸
耀長樂之界仰瞻聖闕俯控愚衷臣誠惶
誠恐稽首頓首伏念亡過某心織𡨚機身
縈業網五賊顚倒誰操欲海之舟六鑿搶
攘孰鼓愛河之棹一朝失足九夜寒心匪
由提奬之功曷遂超凌之願恭惟
東方玉寶皇上天尊(御前)
華林髙拱惠靜端凝賛圓昊以儲仁太無
孕粹䕃方垓而布德妙有垂精俯燭羣靈

洞觀萬有伏願頒龍符於震域降鳳詔於
東郷即俾亡過某登解脫山到逍遥境千
愆解釋俓登碧落之墟一性圓明永離黒
單之野不經苦惱長處懽愉臣下情無任
激切之至謹奉表奏以
聞謹言
年月日具位臣姓某上表
南方
具位臣某
上言今月某日爲某修建某道場轉經念

號開度亡過某靈魂謹具表奏
聞者
臣伏以絳綵丹霞應朱明之九鳳黄旗紫
蓋配碧落於三鶉南陵騰受書之玄東極
耀鍊形之妙仰瞻聖闕俯控愚衷臣誠惶
誠恐稽首頓首伏念亡過某心織𡨚機身
縈業網五賊顚倒誰操欲海之舟六鑿搶
攘孰鼓愛河之棹一朝失足九夜寒心匪
由提拯之功曷遂超凌之願恭惟
南方玄眞萬福天尊(御前)

梵天髙拱妙化端凝仁浹卿雲子九幽而
蕩蕩恩流湛露母五道以熈熈正位先天
垂光太極伏願頒龍符於離域降鳳詔於
南郷即俾亡過某永脫隂郊俓登陽境心
無染着悟聲色之俱空神即超凌掃𡨚愆
之盡散永辭輪轉常處逍遥臣下情無任
激切之至謹奉表奏以
聞謹言
年月日具位臣姓某上表
西方

具位臣某
上言今月某日爲某修建某道場轉經念
號開度亡過某靈魂謹具表奏
聞者
臣伏以祖炁流明企羅浮於玉國靈光彌
絡擁崑苑於金門少隂御纎阿之庭太素
應廣寒之界仰瞻聖闕俯控愚衷臣誠惶
誠恐稽首頓首伏念亡過某心織𡨚機身
縈業網五賊顚倒誰操欲海之舟六鑿搶
攘孰鼓愛河之浪一朝失足九夜寒心匪

由提奬之功曷遂超凌之願恭惟
西方太妙至極天尊(御前)
金光髙拱利益端凝澤霈北單飛玄雲而
覆䕃位崇西閬降膏雨以霑濡萬物雍熈
九幽鼔舞伏願頒龍符於兊域降鳳詔於
西郷即俾亡過某九地超凌三天游宴空
消五藴心熏道德之香證妙三元身味玄
元之化永依玉樹常處騫林臣下情無任
激切之至謹奉表奏以
聞謹言

年月日具位臣姓某上表
北方
具位臣某
上言今月某日爲某修建某道場轉經念
號開度亡過某靈魂謹具表奏
聞者
臣伏以碧落空歌應地綱於廣野紫虚鬱
秀耀天紀於玄㝠朔雲騰神武之區黄鍾
肇始陽之度仰瞻聖闕俯控愚衷臣誠惶
誠恐稽首頓首伏念亡過某心織𡨚機身

縈業網五賊顚倒誰操欲海之舟六鑿搶
攘孰鼔愛河之棹一朝失足九夜寒心匪
繇提拯之功曷遂超凌之願恭惟
北方玄上玉晨天尊(御前)
眞靈髙拱救度端嚴撫料兆民棹慈航於
道岸雍和萬化流慧日於康衢布德東華
垂恩北朔伏願頒龍符於坎域降鳳詔於
北郷即俾亡過某定水泓澄業山摧毀三
生垢瑩浴秋瀣於蟾輝一㸃塵無迎朝㬢
於霽色不經苦惱常享太平臣下情無任

激切之至謹奉表奏以
聞謹言
年月日具位臣姓某上表
東北方
具位臣某
上言今月某日爲某修建某道場轉經念
號開度亡過某靈魂謹具表奏
聞者
臣伏以彩暈扶桒企始青之麗日光舒若
木耀空碧之卿雲蒼精騰九炁之輝碧靄

冠三辰之運仰瞻聖闕俯控愚衷臣誠惶
誠恐稽首頓首伏念亡過某靈魂心織𡨚
機身縈業網五賊顚倒誰操欲海之舟六
鑿搶攘孰鼓愛河之棹一朝失足九夜寒
心匪由提拯之功曷遂超凌之願恭惟
東北方度仙上聖天尊(御前)
周匝髙拱長樂端凝寶月池清鼓玉潢而
浴爽騫林𣗳宻澄金景以提魂極地歌謡
終天鼓舞伏願頒龍符於艮域降鳳詔於
東維即俾亡過某斷迷惑根出煩惱網惡

根消化等閑離夜以無憂善蘂羅敷迅速
乗晨而有喜髙躋陽域永脫隂郷臣下情
無任激切之至謹奉表奏以
聞謹言
年月日具位臣姓某上表
東南方
具位臣某
上言今月某日爲某修建某道場轉經念
號開度亡過某靈魂謹具表奏
聞者

臣伏以氣耀九門麗丹天於丹界道標三
秀對玄景於玄阿太微拱三光之庭祝融
御六陽之運仰瞻聖闕俯控愚衷臣誠惶
誠恐稽首頓首伏念亡過某心織𡨚機身
縈業網五賊顚倒誰操欲海之舟六鑿搶
攘孰鼓愛河之棹一朝失足九夜寒心匪
由提拯之功曷遂超凌之願恭惟
東南方好生度命天尊(御前)
碧霞髙拱妙寂端凝服御黄華鍊死魂而
不死卷舒絳彩提生魄以長生朱火陶眞

黒垓霈澤伏願頒龍符於巽域降鳳詔於
南維即俾亡過某沐清淨光破煩惱暗業
障報障猶日耀於秋空惡根毒根若露晞
於暁霽天光常被地禁永離臣下情無任
激切之至謹奉表奏以
聞謹言
年月日具位臣姓某上表
西南方
具位臣某
上言今月某日爲某修建某道場轉經念

號開度亡過某靈魂謹具表奏
聞者
臣伏以金虎凌空浴咸池之寶瀣玉龍騰
景鼓瑶沼之清飈少隂開中吕之庭始素
冠蓐收之野仰瞻聖闕俯控愚衷臣誠惶
誠恐稽首頓首伏念亡過某心織𡨚機身
縈業網五賊顚倒誰操欲海之舟六鑿搶
攘孰鼓愛河之浪一朝失足九夜寒心匪
由提拯之功曷遂超凌之願恭惟
西南方太靈虚皇天尊(御前)

耀眞髙拱善救端凝雨集眞光廓八圍於
壽域風清妄暗提六洞於福郷恩契春生
德符暁潤伏願頒龍符於坤域降鳳詔於
西維即俾亡過某萬業消鎔千愆削落迴
骸起死無拘留逼合之憂監眞度生有侍
衛送迎之喜俓辭鬱絶克證森羅臣下情
無任激切之至謹奉表奏以
聞謹言
年月日具位臣姓某上表
西北方

具位臣某
上言今月某日爲某修建某道場轉經念
號開度亡過某靈魂謹具表奏
聞者
臣伏以五炁徘徊企清㣲之寥廓八靈縹
緲拱紫極之髙張玉杓旋閶闔之墉瓊盖
儼玄㝠之衞仰瞻聖闕俯控愚衷臣誠惶
誠恐稽首頓首伏念亡過某心織𡨚機身
縈業網五賊顚倒誰操欲海之舟六鑿搶
攘孰鼓愛河之棹一朝失足九夜寒心匪

由提奬之功曷遂超凌之願㳟惟
西北方無量太華天尊(御前)
眞仙髙拱妙道端凝俯軫黎元布靈風於
九壘仰提爽魄流湛露於六宫宇宙春臺
幽明夏屋伏願頒龍符於乾域降風詔於
北維即俾亡過某業垢澄清𡨚氛披散削
名北鬱亘萬劫以陶形紀字東華後三光
而御炁永躋廣漠式宴虚無臣下情無任
激切之至謹奉表奏以
聞謹言

年月日具位臣姓某上表
上方
具位臣某
上言今月某日爲某修建某道場轉經念
號開度亡過某靈魂謹具表奏
聞者
臣伏以炁融無色巍巍深聳於浮黎景覆
有垠緲緲環參於劫仞森騫樹翠葩之影
茂琪林絳實之華仰叩慈顔俯攄愚悃臣
誠惶誠恐稽首頓首伏念亡過某心織𡨚

機身縈業網五賊顚倒誰操欲海之舟六
鑿搶攘孰鼓愛河之浪一朝失足九夜寒
心匪繇提奬之功曷遂超凌之願恭惟
上方玉虚明皇天尊(御前)
玄都髙拱紫霄端凝恩配生成俯丁宫而
潤澤德該化育提六洞以超凌庶物咸熈
羣靈克遂伏願頒龍符於陽界飛鳳詔於
隂關即俾亡過某身沐祥光心消塵暗六
因十習除地累於地中五苦三途樂天和
於天上精神玉瑩歩武氷清臣下情無任

激切之至謹奉表奏以
聞謹言
年月日具位臣姓某上表
下方
具位臣某
上言今月某日爲某修建某道場轉經念
號開度亡過某靈魂謹具表奏
聞者
臣伏以炁稟沖和承玄虚於五億景涵光
大融黄混於三千八遐極后土之區九野

正軒轅之御仰瞻聖闕俯控愚衷臣誠惶
誠恐稽首頓首伏念亡過某心緘𡨚機身
縈業網五賊顚倒誰操欲海之舟六鑿搶
攘孰鼓愛河之棹一朝失足九夜寒心匪
由提拯之功曷遂超凌之願恭惟
下方眞皇洞神天尊(御前)
氷蓮髙拱淨土端凝霏霧輪囷覆寒庭而
雷動祥烟紛郁䕃夜壑以風行天地歡顔
隂陽樂意伏願頒龍符於下界飛鳳詔於
圜扉即俾亡過某乗功德光脫塵劫暗善

心玉潔永辭黒朔之都惡性氷清飛歩黄
華之野神郷寧肅鬼域澄清臣下情無任
激切之至謹奉表奏以
聞謹言
年月日具位臣姓某上表


靈寳領敎濟度金書卷之二百九十九













