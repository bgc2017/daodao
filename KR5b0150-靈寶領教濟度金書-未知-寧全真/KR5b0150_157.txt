










靈寶領敎濟度金書卷之一百五十七道四
　　　洞微髙士開光救苦眞人𡩋全真授
　　　靈寳通玄弘敎水南先生林靈真編
　科儀立成品(祈禳黄/籙用)
　　六上轉經儀
　　　第一日早朝
　　　歩虚燒香頌
　　　按人各恭敬
　　　三皈依
　志心皈依

十方道寶當願衆生起心回向一切信禮
　志心皈依
十方經寶當願衆生心開悟解受持轉誦
　志心皈依
十方師寶當願衆生普上法橋無有障礙
　　　啓白
具位奉行黄籙大齋法事小兆臣某爐焚寶
香遥瞻供養
太上无極大道虚无自然元始天尊太上玉
宸大道君金闕後聖玄元老君十方靈寶天

尊髙上玉皇巳得道大聖衆至眞諸君丈人
三十二天帝君東華南極西靈此眞上宰上
相上保上傳日月星宿北斗南辰周天眞宰
十方无極无量品至眞大神飛天神王長生
大聖无量度人君妙行眞人天眞皇人三十
六部尊經玄中大法師靈寶玄一經籍度師
侍經五帝玉童玉女歲德尊神土地主執三
界應感一切眞靈臣聞黍珠入妙昭回騰勝
之天碧玉凝玄洞煥浮黎之土獅座端臨而
瑞光御世虬輪肆㑹而靈寶開圖道冠一乗

漙幽明之慧露敎敷十極宏經緯之慈雲聽
之者如細雨宻霧而來悟之者則凌空歩虚
而去巍巍大梵赫赫深功今齋主某崇建黄
籙大齋乞於齋次升壇行道轉誦
太上洞玄靈寶无量度人上品妙經期輅洪
恩曲符丹禱臣等澄清五體䟽㵸一心端劒
履以御芝圖肅簮紳而開蕋笈琅琅嘯咏遵
三籙之威儀侃侃宣揚按七眞之條律以此
功德上獻
太上无極大道三寶上帝三境至尊髙上玉

皇十方巳得道大聖衆至眞諸君丈人三十
六部尊經侍經仙公仙侯仙卿仙伯玉童玉
女飛天典禁翊衞眞靈玄中大法師三寶官
屬無邊聖衆恭望靈光羅絡祖炁回旋道紀
峩峩玉字垂芒於五億玄綱蕩蕩金書耀景
於三千眞風舒萬葉之華祖日發千燈之熖
回禄齋主某靈源秋瑩覺海氷澄歩武髙華
自毓觀順之樂精神回潤相期視履之榮洗
𡨚累於多生削愆尤於宿劫祖玄超度眷序
安寧臣無任䖍祝之至

　　　宿命賛
　　　開經呪
雲篆太虚浩劫之初乍遐乍邇或沉或浮
五方徘徊一丈之餘天眞皇人按筆乃書
以演洞章次書靈符元始下降眞文誕敷
昭昭其有㝠㝠其無沉痾能自痊塵勞溺可扶
幽明將有頼由是升仙都
今當開啓琅函敷宣瓊藴恭願玄霄流響紫
禁飛華特爲齋主某黒簡除名青編紀字尊
經三十六部翼翼陶鎔道炁百千萬重昭昭

覆育固金花而益茂潤玉樹以長新稽首皈
依无極大道
　　　平坐賛靜念如法
　　　玄藴呪請轉寶經
　　　聞經結經
仰惟三寶髙尊十華上聖俯回洪造願賜證
明今爲齋主某崇建
无上黄籙大齋乞於齋次升壇轉誦
太上洞玄靈寶无量度人上品妙經上獻
太上无極大道三寶上帝三境至尊髙上玉

皇十方巳得道大聖衆至眞諸君丈人三十
六部尊經侍經仙公仙侯仙卿仙伯玉童玉
女飛天典禁翊衞眞靈玄中大法師三寶官
屬無邊聖衆並巳周圓伏願妙道宏開眞經
流演三炁啓圓方之旦九垓開夷夏之春然
慧燭於昏衢駕法橋於彼岸即使齋主某三
彭落滅六賊摧停壽域宏開長糿耀光風之
被福基肆闢門庭賔愛日之臨消注訟以無
憂普𡨚親而共樂生生逢吉世世繁昌爲如
上縁志心稱念九天錫慶天尊和不可思議

功德
　第一日午朝
　　　歩虚燒香頌
　　　按人各恭敬
　　　三皈依啓白
具位奉行某齋法事小兆臣某爐焚寶香遥
瞻供養
太上无極大道三寶上帝三境至尊髙上玉
皇十方巳得道大聖衆至眞諸君丈人三十
六部尊經侍經仙公仙侯仙卿仙伯玉童玉

女飛天典禁翊衞眞靈玄中大法師三寶官
屬無邊聖衆臣聞碧落空歌煥十迴之隱韻
紫虚鬱秀昭萬合之靈音數周天地以生成
澤貫隂陽而化育乗晨御景神光洞煥於七
經照夜開幽道炁敷羅於四譯萬聖擁空霄
之座諸天臨校録之軒功德難量禎祥可冀
今有齋主某崇建黄籙大齋乞於齋次升壇
行道轉誦
太上洞玄靈寶无量度人上品妙經期輅洪
慈曲符丹禱臣等肅襟登陛攝袵升壇扣玉

磬以和鳴擊金鐘而振響威儀具舉雲層縹
緲以聲聞科範宣揚風澤幽寥而韻徹以此
功德上獻
圓穹玉帝大羅髙尊九霄十華五靈四梵諸
天上帝三十二天帝君欲界色界無色界四
種民天天中之尊天中之靈賛化執法無鞅
數衆恭望神功流布梵炁彌羅撫妙有而子
羣生宻承道德御太無而母萬物光賛玄元
恩提綱紀於春生仁斡權衡於秋殺回禄齋
主某爲善最樂與道合眞天錫蕃釐溢歡聲

於德宇帝資純嘏萃喜炁於髙門祖玄接武
以超凌𡨚累和顏而慈愛普資萬彚均證一
乗臣無任䖍祝之至
　　　宿命賛
　　　開經呪
今當開啓琅凾敷宣寶藴恭願慈恩日鑒仁
聞時歆特爲齋主某定䇿東華閱圖南極劫
塵風散熈熈似樂於春臺幻垢氷清渠渠若
懽於厦屋發天光而泰定消地翳以咸寧稽
首皈依无極大道

　　　平坐賛靜念如法
　　　玄藴呪請轉寶經
　　　聞經結經
仰惟三寶慈尊十華上聖俯垂洪造願賜證
明以今奉爲齋主某崇建
无上黄籙大齋乞於齋次升壇轉誦
太上洞玄靈寶无量度人上品妙經上獻
太上无極大道三寶上帝三境至尊高上玉
皇十方巳得道大聖衆至眞諸君丈人三十
六部尊經侍經仙公仙侯仙卿仙伯玉童玉

女飛天典禁翊衞眞靈玄中大法師三寶官
屬無邉聖衆並已周圓伏願天聽旁敷帝心
宻簡紫綍華頒於閶闔丹綸輝煥於鬰單廓
八極以皆春提九遐而不夜即使齋主某六
淫不染五藴皆空心悟昨非蕩千愆於業海
性趍今是來萬福於眞元隂無塚訟之憂陽
絶𡨚親之累慶流今世福衍他生爲如上縁
志心稱念道經師寶天尊和不可思議功德
　　　出壇
　　第二日早朝

　　　歩虚燒香頌
　　　按人各恭敬
　　　三皈依啓白
具位奉行某齋法事小兆臣某爐焚寶香遥
瞻供養
太上无極大道元始天尊太上大道君太上
老君玉皇大天尊玄穹髙上帝三十二天上
帝五靈五老上帝十方靈寶天尊三寶丈人
三寶帝君太陽太隂五星五斗璇璣玉衡一
切眞宰諸天聖衆天眞大神上聖髙尊諸天

丞相南昌上宮韓司主録監生大神度人不
死尊神度世司馬大神好生韓君丈人南上
司命司録延壽益筭度厄尊神迴骸起死無
量度人五帝護魂侍魄養氣通血中主君五
天三界大魔十方無極飛天神王長生大聖
无量度人君三十六部尊經玄中大法師妙
行眞人天眞皇人太極太虚眞人太極左宫
仙翁冲應眞人玄都玉京金闕七寶瓊臺紫
微上宮侍經玉郎玉童玉女神仙靈官靈寶
領仙監齋飛龍騎吏玄壇受事香官使者左

右龍虎君虚空下降應感眞靈仗此眞香普
同供養恭望洪慈俯垂省録臣聞始青御極
風雲彰藏靜之符空碧開圖山林昭緬平之
應赤明恢張於道運清微煥耀於神機中有
度人振琅音而回靈萬炁上無復祖嘯金章
而混景百神契圖靈遥唱之玄感髙聖下觀
之妙敎尊三洞義冠九清今有齋主某崇建
黄籙大齋乞於齋次升壇行道轉誦
太上洞玄靈寶无量度人上品妙經期輅洪
恩曲符丹禱臣等齋明潔巳練吉澄心宣揚

瞻劫仞之崇嘯朗企鬱羅之峻寶華天雨遵
威儀於三元鈞樂霄鳴肅科範於四極以茲
功德上獻
日宫月府五星四曜南辰六闕北極七元上
眞道君紫微太微勾陳華盖天市大火帝座
星君五斗三台二十八宿周天分野列曜乾
象齋主本命元辰運炁驛馬旁臨正照一切
眞宰恭願靈芒耀彩眞炁流華垂象昭昭賛
紫虚而布政秉陽赫赫提黄混以司衡無私
帝鑒以覆盆久照民懹而奠枕回禄齋主某

惟人最貴與天爲徒三百六旬有福壽康寧
之襲遝一十二紀無飛流彗孛之照臨命身
日闢於福田運限雲臻於慶祉祥籠椿桂芳
襲芝蘭臣無任䖍祝之至
　　　宿命賛開經呪
今當肅啓琅凾數宣瓊藴恭願瑶光委照瓊
彩流明特爲齋主某芒歛威𨇠光騰福耀萃
門庭之樂事慶雲朝凝映眷序之祥光景星
夕燦慶益調於經緯㓂自殄於隂陽稽首皈
依無極大道

　　　平坐賛靜念如法
　　　玄藴呪請轉寶經
　　　聞經結經
仰惟三寶慈尊十華上聖俯垂洪造願賜證
明以今奉爲齋主某崇建
无上黄籙大齋乞於齋次升壇轉誦
太上洞玄靈寶无量度人上品妙經上獻
日宮月府五星四曜南辰六闕北極七元上
眞道君紫微太微勾陳華盖天市大火帝座
星君五斗三台二十八宿周天分野列曜乾

象齋主本命元辰運炁驛馬旁臨正照一切
眞宰並巳周圓伏願諸天紀名萬眞護善陽
昱晝隂昱夜體道施仁北注死南注生憲天
布惠赦多生之黒業蠲宿世之丹𡨚即使齋
主某千𡨚解悟萬罪清夷日爍氷山廓業情
於覺地月㴠定水融慧性於靈臺玉杓轉而
天禄鼎來銀漢飛而帝釐常注五福攸萃三
壽作朋爲如上縁志心稱念萬福護身天尊
和不可思議功德
　　　出壇

　　第二日午朝
　　　歩虚燒香頌
　　　按人各恭敬
　　　三皈依啓白
具位奉行黄籙大齋法事小兆臣某恭焚寶
香遥瞻供養
太上无極大道三寶上帝三境至尊髙上玉
皇十方巳得道大聖衆至眞諸君丈人三十
六部尊經侍經仙公仙侯仙卿仙伯玉童玉
女飛天典禁翊衞眞靈玄中大法師三寶官

屬無邊聖衆悉仗眞香普同供養恭冀洪慈
俯垂省覽臣聞百魔隱韻龍文宏空洞之尊
諸天内音鳯篆煥飛玄之妙紫金相空浮於
碧漢白玉毫霄映於黄垓監眞度生檄羣仙
而嚴校迴骸起死敕萬聖以齊臨道彰五太
之鴻濛敎演十華之汗漫功加天地惠逮幽
明今有齋主某崇建
无上黄籙大齋乞於齋次升壇行道轉誦
太上洞玄靈寶无量度人上品妙經期輅洪
恩曲符丹禱臣等恭遵科律肅按威儀滌慮

澄神肅鵷班而玉立潔身㵸志鏘鳯𥵂以金
聲歌揚上徹於寥陽嘯朗下開於鬱絶以此
功德上獻
諸天省府四輔上宰保傅公卿天曹諸司執
法眞衆三元四聖傳經授法靈寶五師十方
飛天神王五天三界大魔王風雨雷霆玄虚
受事佐天行化无量眞靈恭願神威制地聖
澤昭天翼玄都而槖籥三靈慈悲爲主賛清
微而範圍十極道德攸宗操權賔愛日之春
布政啓慶雲之旦回福齋主某四和内省三

惑外消緑字回年削罪編於北鬱赤書保劫
注眞籍於南昌臻福禄壽以雲從廓身口心
而氷潔祖玄離夜眷序乘晨臣無任䖍祝之
至
　　　宿命賛開經呪
今當肅啓琅凾宏披寶笈恭願經聲髙應梵
唱旁敷特爲齋主某奏善紫微降禧黄混合
完羙以居室駟馬迎祥篤睦和以肥家八龍
衍慶公私應蕩蕩平平之樂興居迓穰穰簡
簡之榮稽首皈依无極大道

　　　平坐賛靜念如法
　　　玄藴呪請轉寶經
　　　聞經結經
仰惟三寶慈尊十華上聖俯垂洪造願賜證
明以今奉爲齋主某崇建
无上黄籙大齋乞於齋次升壇行道轉誦
太上洞玄靈寶元量度人上品妙經上獻
諸天省府四輔上宰保傅公卿天曹諸司執
法眞衆三元四聖傳經授法靈寶五師十方
飛天神王五天三界大魔王風雨雷霆玄虚

受事佐天行化无量眞靈並巳周圓伏願德
闢生門威權死户德如天而昭昭覆育善若
水而滚滚涵濡賛上帝之仁恩敷下民之德
政即使齋主某三元錫福五老延齡罪花飄
落以無塵風行水靣性蕋羅敷而有耀月到
天心上提玄祖於億年下衍雲仍於萬紀佗
生基衍今世圖培爲如上縁志心稱念度人
無量天尊和不可思議功德
　　　出壇
　　第三日早朝

　　　歩虚燒香頌
　　　按人各恭敬
　　　三皈依啓白
具位奉行无上黄籙大齋法事小兆臣某恭
焚寶香䖍誠上奏
太上无極大道元始天尊太上大道君太上
老君玉皇大天尊玄穹髙上帝三十二天上
帝五靈五老上帝十方靈寶天尊三寶丈人
三寶帝君太陽太隂五星五斗璇璣玉衡一
切眞宰諸天聖衆天眞大神上聖髙尊諸天

丞相南昌上宫韓司主録監生大神度人不
死尊神度世司馬大神好生韓君丈人南上
司命司録延壽益筭度厄尊神迴骸起死無
量度人五帝護魂侍魄養炁通血中主君五
天三界大魔十方无極飛天神王長生大聖
无量度人君三十六部尊經玄中大法師妙
行眞人天眞皇人太極太虚眞人太極左宫
仙翁冲應眞人玄都玉京金闕七寶瓊臺紫
微上宫侍經玉郎玉童玉女神仙靈官靈寶
領仙監齋飛龍騎吏玄壇受事香官使者左

右龍虎君虚空下降應感靈司仗此眞香普
同供養恭望洪慈俯垂省録臣聞經尊靈寶
二章藏妙於紫微道冠眞常三篇傳宗於碧
落赤城闡十玄之旨丹淵昭八緯之功符雌
雄而奕奕聚烟混合祖炁企儀璘而輝輝停
景還返靈光中凝則功滿德就之可期外運
則災消厄禳之克冀修行有翼應感無遺今
有齋主某崇建黄籙大齋乞於齋次升壇行
道轉誦
太上洞玄靈寳无量度人上品妙經期輅法

恩曲符丹禱臣等恪遵齋戒恭按威儀異口
同音閱瓊房之妙韻調聲正炁誦瑶室之靈
音徼玉虚以輅龍光開金剛而敷鴻渥以茲
功德上獻
洞天福地治化靖廬名山大川五嶽五鎭羅
酆鬱絶泉曲河源九壘九幽四海四瀆五湖
七澤主宰仙眞地水二司曹僚案掾城隍社
令五道溟泠㝠路幽關無鞅數衆恭願仁齊
元始功佐虚玄承天符而職簡書春回筆下
握帝章而典録籍陽布寰中雖操憲網以凛

如毎運德機而蔚若回福齋主某道心開發
德性回融善紀玄圖受福衍如川之潤惡消
黒簡延齡培維岳之崇超玄祖於隂關䕃子
孫於陽舍松茂柏秀桂挺椿榮臣無任皮祝
之至
　　　宿命賛開經呪
今當肅建瑶壇宏披玉藴恭願聞經了悟體
道慈悲特爲齋主某提擢種親齊同慈愛九
五箕疇之志願蔚若珠圓十三羲象之經營
煥乎璧合襲箕裘而自樂恱筦簟以居安稽

首皈依无極大道
　　　平坐賛靜念如法
　　　玄藴呪請轉寶經
　　　聞經結經
仰惟三寶慈尊十華上聖俯垂洪造願賜證
明以今奉爲齋主某崇建
无上黄籙大齋乞於齋次升壇行道轉誦
太上洞玄靈寶无量度人上品妙經上獻
洞天福地治化靖廬名山大川五嶽五鎭羅
酆鬰絶泉曲河源九壘九幽四海四瀆五湖

七澤主宰仙眞地水二司曹僚案掾城隍社
令五道溟洽㝠路幽關無鞅數衆並巳周圓
伏願九壘書勤八靈奏善暖律嘘陽於寒谷
曦輪騰景於幽都慰下愚扣地之恩沛上聖
昭天之澤即使齋主某六根清淨三業陶澄
百室盈而父子寧門庭春滿五榖熟而民人
育閭里陽迴俱超塵表之風波悉宴壷中之
日月福釐永被苦惱不經爲如上縁志心稱
念諸天證果天尊和不可思議功德
　　　出壇

　　第三日午朝
　　　歩虚燒香頌
　　　按人各恭敬
　　　三皈依啓白
具位奉行黄籙大齋法事小兆臣某恭爇寶
香䖍誠上奏
太上无極大道三寶上帝三境至尊髙上玉
皇十方巳得道大聖衆至眞諸君丈人三十
六部尊經侍經仙公仙侯仙卿仙伯玉童玉
女飛天典禁翊衞眞靈玄中大法師三寶宫

屬無邊聖衆臣聞赤文鳳檢赤明開微妙之
章玉曆鸞圖玉隆煥希夷之品參謡歌而萬
遍道備勤嘯咏則十轉飛仙保迎送迎湛露
普濡於隱韻受度開度仁風周拂於幽㝠靈
音振響以琳琅梵炁彌羅而流演福德立降
喜慶難言今有齋主某崇建
无上黄籙大齋乞於齋次升壇行道轉誦
太上洞玄靈寶无量度人上品妙經期輅洪
慈曲符丹禱臣等威儀身𩛙戒律心膺寶軸
空歌感鳳唱鸞鳴之瑞琅凾朗詠符龍吟虎

嘯之祥下激響於神郷上流明於帝所以此
功德上獻
玄壇侍衞玉童玉女功曹使者直符香官左
右龍虎君四直功曹三界符使虚空鑒察城
隍里域逺近廟貌應感靈祇本靖諸省府院
司仙靈官吏守衞内外無鞅數衆恭願神威
翊善聖德扶玄遏魔試於六天丹忱上御導
蕃禧於九地洪貺旁敷奏善而丹表雲馳宣
德而玄符風迅回福齋主某游功德海入智
慧林三惡五累之氷清性天澄湛十習六因

之風靡幻境消鎔絶注訟於祖玄衍福禧於
孫子澤滋枽梓惠藹松蘿臣無任䖍祝之至
　　　宿命賛開經呪
今當肅啓琅凾宏披玉藴恭願經聲洞闢齋
悃遐敷特爲齋主某謄紀善功昭宣道力玉
符定命今生克享於期熈金籙升神佗世永
培於純嘏門庭日暖閭里春融稽首皈依无
極大道
　　　平坐賛靜念如法
　　　玄藴呪請轉寶經

　　　聞經結經
仰惟三寶慈尊十華上聖俯垂洪造願賜證
明以今奉爲齋主某崇建
无上黄籙大齋乞於齋次升壇行道轉誦
太上洞玄靈寶无量度人上品妙經上獻
玄壇侍衞玉童玉女功曹使者直符香官左
右龍虎君四直功曹三界符使虚空鑒察城
隍里域逺近廟貌應感靈祇本靖諸省府院
司仙靈官吏守衞内外無鞅數衆並已周圓
伏願護正齋功翊扶道果體上帝歛福錫福

之惠副下民趍善樂善之忱爲告成於圓霄
普流恩於版幅即使齋主某知白守黒出青
入玄善心月瑩於玄穹雍容德履仁聞雲舒
於方域瀟洒靈襟普三極以生春等十華而
不夜凡該品彚均被恩榮爲如上縁志心稱
念寶華圓滿天尊福生無量天尊無邊法藏
天尊和不可思議功德
　　　向來頌出壇

靈寶領敎濟度金書卷之一百五十七
