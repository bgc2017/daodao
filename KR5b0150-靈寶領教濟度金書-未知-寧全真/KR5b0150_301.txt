










靈寶領敎濟度金書卷之三百一𦍑三
　　　洞微髙士開光救苦眞人寗全眞授
　　　靈寶通玄弘敎水南先生林靈眞編
　表榜規制品(玄靈經懴/九晨表)
　　　第一表
　具位臣姓某
　上言今月某日爲弟子某崇䢖玄靈經懴
　道場祈恩請福保命延生謹具表奏
　聞者
　臣伏以仰青城玉樓之䆳望峻中垣企據

　斗眞人之尊位崇太尉敢皈神於璇極爰
　請命於瑤樞臣誠惶誠恐稽首頓首再拜
　伏念臣昌運欣逢慶基夙植豁落應五三
　之變莫究希夷飛登履九六之常未臻玄
　妙徒陟鴛班而綴武曷敡鳳渥以承流恭
　惟
北斗第一天英貪狼玉皇君(几前)
　太上髙凝靈華端拱執玄圖而布政總制
　九霄書玉格以宣符雍和萬化願垂
　慈造俯錫隆恩頒延生之眞符降元皇之

　正炁即俾弟子某禎祥雲委厄難風清筭
　衍八千等𢘆嵩而介壽疇推九五並溟渤
　以開祥緑鬢増新朱顔留潤常沐眞風之
　被永依化日之長臣下情不勝激切懇祈
　之至謹奉表陳啓以
　聞臣誠惶誠恐稽首頓首再拜謹言
　　年月日具位臣姓某上表
　　　第二表
　具位臣姓某
　上言今月某日爲弟子某崇建玄靈經懴

　道場祈恩請福保命延生謹具表奏
　聞者
　臣伏以仰五色玉樓之邃望峻中垣企攀
　魁眞人之尊位崇上宰敢皈神於璇極爰
　請命於瑶樞臣誠惶誠恐稽首頓首再拜
　伏念臣昌運欣逢慶基夙植豁落應五三
　之變莫究希夷飛登履九六之常未臻玄
　妙徒陟鴛班而綴武曷敡鳳渥以承流恭
　惟
北斗第二天任巨門玉皇君(几前)

　中元髙凝神華端拱執羽節而敦化爕理
　隂陽垂玉漢以流光裁成經緯願垂
　慈造俯錫隆恩頒度厄之眞符降元皇之
　正炁即俾弟子某業山摧秀定水流輝梨
　棗無塵樂壷天而不夜蓬茅有耀融福地
　以長春玉液延年金丹駐景常沐眞風之
　被永依化日之長臣下情不勝激切懇祈
　之至謹奉表陳啓以
　聞臣誠惶誠恐稽首頓首再拜謹言
　　年月日具位臣姓某上表

　　　第三表
　具位臣姓某
　上言今月某日爲弟子某崇建玄靈經懴
　道場祈恩請福保命延生謹具表奏
　聞者
　臣伏以仰黄臺玉樓之䆳元輔權隆企履
　斗眞人之尊斗君望峻敢皈神於璇極爰
　請命於瑶樞臣誠惶誠恐稽首頓首再拜
　伏念臣昌運欣逢慶基夙植豁落應五三
　之變莫究希夷飛登履九六之常未臻玄

　妙徒陟鴛班而綴武曷敡鳳渥以承流恭
　惟
北斗第三天柱禄存玉皇君(几前)
　眞元髙凝玄皇端拱執青録而布政萬品
　裁成御黄精以書名三靈化育願垂
　慈造俯錫隆恩頒保命之眞符降元皇之
　正炁即俾弟子某天開壽域帝闢福郷業
　障氷消圖無爲之戒行塵根烟滅洗有漏
　之塵勞龜鶴長新椿松益茂常沐眞風之
　被永依化日之長臣下情不勝激切懇祈

　之至謹奉表陳啓以
　聞臣誠惶誠恐稽首頓首再拜謹言
　　年月日具位臣姓某上表
　　　第四表
　具位臣姓某
　上言今月某日爲弟子某崇䢖玄靈經懴
　道場祈恩請福保命延生謹具表奏
　聞者
　臣伏以仰朱臺玉樓之䆳望峻中垣企歩
　斗眞人之尊位崇游擊敢皈神於璇極爰

　請命於瑶樞臣誠惶誠恐稽首頓首再拜
　伏念臣昌運欣逢慶基夙植豁落應五三
　之變莫究希夷飛登履九六之常未臻玄
　妙徒陟鴛班而綴武曷敡鳳渥以承流恭
　惟
北斗第四天心文曲玉皇君(几前)
　紐幽髙凝華皇端拱執命靈之玉節權統
　八圓司伐逆之金圖威彰六合願垂
　慈造俯錫隆恩頒益筭之眞符降元皇之
　正炁即俾弟子某金芝孕秀玉體留英庭

　宇無塵䕃生根而永固門䦨有喜滋命蔕
　以長芳三壽霞明五福月瑩常沐眞風之
　被永依化日之長臣下情不勝激切懇祈
　之至謹奉表陳啓以
　聞臣誠惶誠恐稽首頓首再拜謹言
　　年月日具位臣姓某上表
　　　第五表
　具位臣姓某
　上言今月某日爲弟子某崇建玄靈經懴
　道場祈恩請福保命延生謹具表奏

　聞者
　臣伏以仰素臺金樓之䆳元輔權隆企躡
　紀眞人之尊斗君望峻敢皈神於璇極爰
　請命於瑶樞臣誠惶誠恐稽首頓首再拜
　伏念臣昌運欣逢慶基夙植豁落應五三
　之變莫究希夷飛登履九六之常未臻玄
　妙徒陟鴛班而綴武曷敡鳯渥以承流恭
　惟
北斗第五天禽廉貞玉皇君(几前)
　綱神髙凝元皇端拱執青元之録籍主宰

　圓方總蒼禁之圖書紀綱幽顯願垂
　慈造俯錫隆恩頒消災之眞符降元皇之
　正炁即俾弟子某精神耀彩歩武流華霏
　霧絪緼永庭中之日月卿雲磅礴息門外
　之風波百順加臨千災辟斥常沐眞風之
　被永依化日之長臣下情不勝激切懇祈
　之至謹奉表陳啓以
　聞臣誠惶誠恐稽首頓首再拜謹言
　　年月日具位臣姓某上表
　　　第六表

　具位臣姓某
　上言今月某日爲弟子某崇建玄靈經懴
　道場祈恩請福保命延生謹具表奏
　聞者
　臣伏以仰玄臺玉樓之邃元輔權隆企歩
　罡眞人之尊太常望峻敢皈神於璇極爰
　請命於瑶樞臣誠惶誠恐稽首頓首再拜
　伏念臣昌運欣逢慶基夙植豁落應五三
　之變莫究希夷飛登履九六之常未臻玄
　妙徒陟鴛班而綴武曷敡鳯渥以承流恭

　惟
北斗第六天輔武曲玉皇君(几前)
　紀明髙凝中皇端拱執玉䇿而莅政宰制
　八遐御金圖以宣威統臨六合願垂
　慈造俯錫隆恩頒扶衰之眞符降元皇之
　正炁即俾弟子某珠星澄潤璧月涵清浩
　浩福源㵼銀河於碧漢亭亭壽址摩翠岱
　於青冥百事無憂四時有喜常沐眞風之
　被永依化日之長臣下情不勝激切懇祈
　之至謹奉表陳啓以

　聞臣誠惶誠恐稽首頓首再拜謹言
　　年月日具位臣姓某上表
　　　第七表
　具位臣姓某
　上言今月某日爲弟子某崇建玄靈經懴
　道場祈恩請福保命延生謹具表奏
　聞者
　臣伏以仰九層玉樓之邃望重中垣企乗
　龍眞人之尊位崇上帝敢皈神於璇極爰
　請命於瑶樞臣誠惶誠恐稽首頓首再拜

　伏念臣昌運欣逢慶基夙植豁落應五三
　之變莫究希夷飛登履九六之常未臻玄
　妙徒陟鴛班而綴武曷敡鳳渥以承流恭
　惟
北斗第七天衝破軍玉皇君(几前)
　關㑹髙凝眞皇端拱執神章而御政運㑹
　攸司提靈䇿以施權災祥旁統願垂
　慈造俯錫隆恩頒散禍之眞符降元皇之
　正炁即俾弟子某壽基日闢福樹春融陶
　八景之靈輝門庭穆穆茂四時之佳炁眷

　序熈熈碧簡書名青編紀字常沐眞風之
　被永依化日之長臣下情不勝激切懇祈
　之至謹奉表陳啓以
　聞臣誠惶誠恐稽首頓首再拜謹言
　　年月日具位臣姓某上表
　　　第八表
　具位臣姓某
　上言今月某日爲弟子某崇建玄靈經懴
　道場祈恩請福保命延生謹具表奏
　聞者

　臣伏以仰紫炁玉樓之䆳望重中垣企二
　命眞人之尊位崇玉帝敢皈神於璇極爰
　請命於瑶樞臣誠惶誠恐稽首頓首再拜
　伏念臣昌運欣逢慶基夙植豁落應五三
　之變莫究希夷飛登履九六之常未臻玄
　妙徒陟鴛班而綴武曷敡鳳渥以承流恭
　惟
北斗第八天内外輔玉皇君几前
　帝席髙凝洞明端拱執火鈴而賛理權御
　三靈典神䇿以裁成恩周萬𩔖願垂

　慈造俯錫隆恩頒解厄之眞符降元皇之
　正炁即俾弟子某碧霄錫慶紫府書名道
　炁彌羅䕃門庭而清靜景星照耀護起處
　以安寧運限消災命身介壽常沐眞風之
　被永依化日之長臣下情不勝激切懇祈
　之至謹奉表陳啓以
　聞臣誠惶誠恐稽首頓首再拜謹言
　　年月日具位臣姓某上表
　　　第九表
　具位臣姓某

　上言今月某日爲弟子某崇建玄靈經懴
　道埸祈恩謝過保命延生謹具表奏
　聞者
　臣伏以仰紫舘玉臺之䆳望重中垣企三
　陽眞人之尊位崇大帝敢皈神於璇極爰
　請命於瑶樞臣誠惶誠恐稽首頓首再拜
　伏念臣昌運欣逢慶基夙植豁落應五三
　之變莫究希夷飛登履九六之常未臻玄
　妙徒陟鴛班而綴武曷敡鳳渥以承流恭
　惟

北斗第九天蓬内弼玉皇君(几前)
　上尊髙凝隱元端拱執帝章而統濟旁御
　八紘定神籙以周回下聮庶職願垂
　慈造俯錫隆恩頒定命之眞符降元皇之
　正炁即俾弟子某天形毓素道貌凝丹祥
　衍方來耀華芒而鬱勃災消旣徃迎紫炁
　以籠葱四象安平五靈扶翊常沐眞風之
　被永依化日之長臣下情不勝激切懇祈
　之至謹奉表陳啓以
　聞臣誠惶誠恐稽首頓首再拜謹言

　　年月日具位臣姓某上表
　璇璣齋啓幕表
　　　中天法師幕
　具位臣姓某
　上言今月某日爲弟子某崇建璇璣齋幾
　晝夜保佑平安以今宿啓吿齋者
　臣伏以運啓赤明仰九晨之瑞彩杓明碧
　落提七政之靈光孰扶齋律之崇亶藉
　師垣之貴敢依眞造輙控愚衷臣誠惶誠
　恐稽首頓首再拜伏念臣縁藉慶基生逢

　昌運佩河圖之祕範莫究希夷混世綱之
　迷機未隆利濟冐領班聮而奏對懼貽罪
　戾以凌兢亶藉
　髙明曲垂提軫恭惟
中天大法師元惠眞君(聖前)
　右垣胤粹中極凝精參賛璇樞澤八紘於
　壽域主張瓊韞翼三洞於福郷願運慈悲
　曲迂飈馭運元㑹道謄丹素以迎釐錫慶
　流恩匝玄黄而被澤圓成齋福流演
　宸恩臣下情不勝激切懇祈之至謹奉表

　陳啓以
　聞臣誠惶誠恐稽首頓首再拜謹言
　　年月日具位臣姓某上表
　　　天師幕
　具位臣姓某
　上言今月某日爲弟子某崇建璇璣齋幾
　晝夜保佑平安以今宿啓告齋者
　臣伏以永壽傳經啓函三之聖化混元設
　敎垂正一之明科孰扶齋律之崇亶藉
　師垣之貴皈依眞造輙控愚衷臣誠惶誠

　恐稽首頓首再拜伏念臣縁藉慶基生逢
　昌運佩河圖之祕範莫究希夷混世網之
　迷機未隆利濟冐領班聮而奏對懼貽罪
　戾以凌兢亶藉
　髙明曲垂提軫恭惟
三天大法師元素眞君(聖前)
　稟資玄粹分氣魁靈爲道法之根宗位崇
　五府作人天之模範光煥十華願運淵慈
　俯迂飈馭運元㑹道謄丹赤以迎釐錫慶
　流恩匝玄黄而被澤圓成齋福流演

　宸恩臣下情不勝激切懇祈之至謹奉表
　陳啓以
　聞臣誠惶誠恐稽首頓首再拜謹言
　　年月日具位臣姓某上表
　謝二幕表
　　　中天法師幕
　具位臣姓某
　上言今月某日爲弟子某崇建璇璣齋幾
　晝夜祈恩請福保命延生以今解壇散齋
　者

　臣伏以梵炁彌羅擁玉垣之鸞馭卿雲䝉
　靄輅金闕之鴻禧幸圓齋律之嚴亶籍
　師垣之重朝儀旣罄野悃重敷臣誠惶誠
　恐稽首頓首再拜伏念臣誤紹玄宗濫承
　宏化科崇存念莫神運於内觀經備威儀
　或心馳於外用冐領對揚之首職懼貽校
　録之深文仰兾
　慈悲俯垂援拯恭惟
中天大法師元惠眞君(聖前)
　同仁流演厚德允周勲紀丹書命眞靈而

　遷賞功標玄格普班著以承恩諒返靈光
　倐旋上景碧霞縹緲益垂惠露於三千紫
　霧徘徊願扇仁風於五億善功昭著至敎
　流通臣無任激切感戴之至謹奉表陳謝
　以
　聞臣誠惶誠恐稽首頓首再拜謹言
　　年月日具位臣姓某上表
　　　天師幕
　具位臣姓某
　上言今月某日爲弟子某崇建璇璣齋幾

　晝夜祈恩請福保命延生以今解壇散齋
　者
　臣伏以蒼璧攄誠幸依光於聖日玄圭錫
　慶誕流景於眞風幸圓齋律之嚴亶藉
　師垣之重朝儀旣罄野悃重敷臣誠惶誠
　恐稽首頓首再拜伏念臣誤紹玄宗濫承
　宏化科崇存念莫神運於内觀經備威儀
　或心馳於外用冐領對揚之首職懼貽校
　録之深文仰冀
　慈悲俯垂拯援恭惟

三天大法師元素眞君(聖前)
　大鈞有造小物不遺含垢匿瑕曲提携於
　班著論功行賞普酬奬於眞靈諒返靈光
　倐旋上景道非常道矜萬𩔖以提携玄之
　又玄澤十方而遍滿善功昭著至敎流通
　臣無任激切感戴之至謹奉表陳謝以
　聞臣誠惶誠恐稽首頓首再拜謹言
　　年月日具位臣姓某上表
　　　玄靈解厄表
　具位臣姓某

　上言今月某日爲修齋弟子某崇建某齋
　幾晝夜以今謝過解厄保命消災謹具表
　奏
　聞者
　臣伏以金闕雲開散神光於三極玉垣日
　近耀聖彩於九靈典隂陽化育之權斡經
　緯裁成之柄雍和萬化五行順序以迎祥
　撫料兆民七政飛𨇠而薦瑞皆
　帝車之中御參聖瑟以旁調生意無垠仁
　聲有赫敢馳神於地靣庸皈命於天心臣

　誠惶誠恐稽首頓首再拜伏念齋主某幸
　覩玄機欣逢昌運立功立德罔知隨力以
　修崇謀身謀家多致逐情而流蕩每省吾
　而惕若懼臨汝以昭然肘歩膝行期罄解
　厄消災之懇目馳心遡願殫延生注福之
　忱冀雨露之無私煥日星而有赫恭惟
中天大聖北斗玉晨九皇上眞道君(几前)
　權衡圓盖綱紀方輿宻駕法橋壽域永提
　於赤子拓開邪徑福郷常闢於蒼生願矜
　激切之祈俯鑒駢蕃之禱

　勑降璇璣眞屬敷一十五應驗於家庭宣
　告道徳官君解二十四厄難於身命即俾
　某吉祥止止慶泰熈熈景星卿雲固精神
　而容與光風霽月融歩武於髙華四時騰
　夏屋之歡萬事恊春臺之樂芝蘭茂恱松
　桂敷榮臣下情無任激切之至謹奉表陳
　啓以
　聞臣誠惶誠恐稽首頓首再拜謹言
　　年月日具位臣姓某上表
　　　七曜齋禳禬凶星表

　具位臣姓某
　上言今月某日爲某崇建某齋幾晝夜禬
　禳凶曜延迓祥釐以今具表奏
　聞者
　臣伏以六甲推移燦金經於紫極五行變
　化麗玉緯於青冥孰非碧漢之照臨永頼
　清微之宰制九靈御地七政巡天期消潜
　匿之迍庸輅蕃釐之被敢瞻華盖荐扣眞
　靈臣誠惶誠恐稽首頓首再拜伏念齋主
　某賦性一元陶形四炁數分枝榦徃來輪

　轉於鴻鈞精耀隂陽進退循環於鳳曆慮
　威芒之麗彩或福景之韜光莫兆禎祥易
　形厄難匪藉禬禳之庸敬曷符應感之眞
　忱恭惟
日宮太陽鬱儀帝君
月府太隂結璘皇君
東方木德歲星星君
南方火德熒惑星君
西方金德太白星君
北方水德伺辰星君

中央土德鎭星星君(聖前)
　臨制八紘主張三極仁風鼓動有生孰外
　於陶鎔德雨霑濡無物不歸於統御願矜
　愚賤俯察懇祈
　勑流年三元之星辰勒本命五紀之眞聖
　命身守照來德曜而五福天開運限飛臨
　斥刑星而三壽日闢即俾某精神茂恱歩
　武髙華緑鬢朱顔慶風雲於竇桂厖眉皓
　髮宴日月於莊椿蓬蓽生輝松蘿䝉潤臣
　下情無任激切之至謹奉表陳啓以

　聞臣誠惶誠恐稽首頓首再拜謹言
　　年月日具位臣姓某上表
　　　玄靈璇璣齋言功表
　具位臣姓某
　上言今月某日爲奉齋法弟子某就某處
　崇建某齋幾晝夜祈恩謝過請福延生以
　今解壇懴罪爲將吏言功者
　臣伏以玉垣中御敷化雨以周迴璇極旁
　張散慶雲而流演經緯悉陶於丹簡隂陽
　均囿於玄綱德貫十華道舒三際爰露言

　功之請庸殫謝過之勤臣誠惶誠恐稽首
　頓首再拜伏念臣慶運欣逢昌基夙挺九
　靈制命齋修幸徹於瑶壇萬炁昇神奏對
　冝陳於玉陛猶慮識淪象罔跡渉紛葩宣
　德鴛班妄指靈曹而召役承符鳳扆濫稱
　主職以關宣昧齋戒而慢威儀冐科條而
　乖俯仰行神布炁慮存念之周章操表呈
　詞易語言之顚倒凡諸過咎悉是愆瑕願
　敷雨露之恩爲息雷霆之譴恭惟
中天大聖北斗九皇玉晨道君几前

　帝車臨制化瑟參調斡運一元仁廣周於
　髙厚雍和萬化惠普洽於顯微亶冀
　隆慈恪垂矜宥其有建齋之日上請三寶
　官屬三洞威神璇璣仙曹玄靈眞衆侍經
　衞法護道監齋擎羊直符陀羅直事繡衣
　使者通事舍人運神㑹道功曹掌式觧厄
　靈官左右龍虎君三炁正神九皇上奏靈
　官中天承受玉女本靖侍靖仙官主將副
　將某監壇某主壇某諸省府院司効職宣
　勞官君將吏監臨翊衞某廟某王本州城

　隍司本縣城隍司某郷某里里域眞官土
　地正神三界符使四直功曹齋家土地司
　命六神在壇守職備著勤勞並各顯服嚴
　裝隨臣所進表文上詣
　北極眞靈殿乞依玉格校功遷賞不負効
　信臣敢不銘心濟度誓已裁成庶令霄壤
　之間均被元皇之炁䟽恩北極削故誤以
　長新領敎西靈邁劫年而有永臣下情無
　任激切之至謹奉表奏以
　聞臣誠惶誠恐稽首頓首再拜謹言

　　年月日具位臣姓某上表
　　　雷霆齋言功表
　具位臣姓某
　上言今月某日爲某修建某齋幾晝夜祈
　求雨澤巳沐感通以今解壇懴罪爲將吏
　言功者
　臣伏以甘雨應時生意充周於十極祥風
　播物仁恩流演於九垓幸嵗事之將成荷
　齋功之告備天人欣慶田野交懽敢殫謝
　過之私爰露言功之請臣誠惶誠恐稽首

　頓首再拜伏念臣偶縁宿慶獲奉明科濫
　厠清班格未諳於俯仰冐揚玄敎材莫備
　於威儀飛牋奏而輕瀆眞靈䇿符章而忤
　違仙聖承顔奏對謬誤言詞綴武班聮觸
　突忌諱召役混殽於曹局指呼錯雜於文
　移凡所運爲動罹罪咎恪祈
　慈造俯賜赦原恭惟
太上无形无名虚无自然至眞大道无上元
尊金闕玉陛下
　扶植千官權衡三極宥過無大溥推覆育

　之仁盛德有容均拜涵濡之澤凡茲黎庶
　總被恩榮其有建齋之初上請三洞兵馬
　靈寶仙曹雷霆九司承符宣德諸部將吏
　三界都部帥欻火律令鄧大神狼牙猛吏
　辛判官報事直符張使者玉樞斬勘司蔣
　畢華雷陳五使者五方蠻雷馬郭方鄧田
　五使者大洞飛捷雷司鄧劉鄧三將軍太
　乙碧玉内院朱謝周三使者各部合屬將
　吏兵馬玄虚鑒察今年掌某季風雷雨部
　聖衆雷公電母風伯雨師某潭洞龍神本

　州本縣城隍司主者里域眞官當境土地
　三界符使四直功曹本靖主副將某監壇
　某主壇某諸省府院司効職宣勞官君將
　吏監臨翊衞某廟某王在壇受事委有功
　勤並各顯服嚴裝隨臣所進表文上詣
　三天曹乞依玉格校功遷賞不負効信臣
　敢不仰酬
　帝力俯軫民情日徃月來克遂豐登之願
　天覆地載誓堅祈報之忱臣下情無任激
　切之至謹奉表陳謝以

　聞臣誠惶誠恐稽首頓首再拜謹言
　　年月日具位臣姓某上表
　　　祈晴言功表
　具位臣姓某
　上言今月某日爲某修建某齋幾晝夜祈
　求晴霽已沭感通以今解壇懴罪爲將吏
　言功者
　臣伏以萬寶成功仰天時之有喜百神受
　職昭地利之無私𢘆暘克慰於穡人霽日
　允符於饁婦懽騰梓里恩浹楓壇臣誠惶

　誠恐稽首頓首再拜伏念齋主某東作方
　興西成有望淹淹積雨乃彌旬而不開隱
　隱疾雷倐連朝而未巳田疇盡毀塍岸俱
　摧匪哀籲於
　玄穹曷晴明於黄混月壇露奏雲檄風馳
　未須㬰而紅日陸離無頃刻而絳霞蒨粲
　服田欣恱省歛怡愉皆
　帝造之垂矜俾民情之克遂重念臣夙膺
　餘慶忝綴朝班宣德依光格未諳於俯仰
　弘道佐理科首亂於威儀進章表而謬誤

　言詞誦經卷而䙝瀆忌諱飛符走印妄召
　神眞逹信傳誠混通曹局無一功之可紀
　有萬過之堪書凡所運爲悉罹罪咎仰頼
　慈悲之覆俾令應感之眞恭惟
太上无形无名虚无自然至眞大道无上元
尊金闕王陛下
　小物不遺大鈞無外願曲提於後學許盡
　赦於前非其有建齋之初上請三洞仙曹
　諸部兵馬靈寶官屬九司吏兵三界都部
　帥欻火律令鄧大神狼牙猛吏辛判官報

　事直符張使者玉樞斬勘司蔣畢華雷陳
　五使者五方蠻雷馬郭方鄧田五使者大
　洞飛捷雷司鄧劉鄧三將軍太乙碧玉内
　院朱謝周三使者各部合屬將吏兵馬玄
　虚鑒察今年掌某季風雷晴雨部聖衆雷
　公電母風伯雨師本靖主副將某監壇某
　主壇某諸省府院司効職宣勞官君將吏
　監臨翊衞某廟某王本州本縣城隍司主
　者里域眞官當境土地三界直符四直功
　曹在壇効職並著功勤巳凖太眞玉格隨

　臣表文上詣
　都玄宫言功遷賞以爲効信臣敢不殫忱
　齋戒竭志修爲時雨時暘果遂三農之樂
　意承天承地願敷一炁之良心臣下情無
　任激切之至謹具表陳謝以
　聞誠惶誠恐稽首頓首再拜謹言
　　年月日具位臣姓某上表


靈寶領敎濟度金書卷之三百一











