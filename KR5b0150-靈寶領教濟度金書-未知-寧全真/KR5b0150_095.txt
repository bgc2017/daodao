










靈寳領教濟度金書卷之九十五湯五
　　　洞微髙士開光救苦眞人𡩋全眞授
　　　靈寳通玄弘教水南先生林靈眞編
　科儀立成品(青玄黄/籙齋用)
　　錬度醮儀
　　　歩虚
　　　呪水行淨
　　　某上啓
青玄黄籙錬䰟司朱陵火府火錬大將軍火
錬靈官南昌上宫錬度大將軍錬度靈官火

錬童子火錬玉女黄華冶錬玉女童子黄華
錬質玉女童子黄華蕩形玉女童子黄華明
眸玉女童子黄華光容玉女童子黄華瑩身
玉女童子黄華清神玉女童子黄華發光玉
女童子水火交光大將軍水火合形大將軍
水火聚炁大將軍水火聚神大將軍金木錬
形玉女金木仙衣玉女金木仙帶玉女金木
仙車玉女黄籙監察司命司左通和太寜玉
女右通和太定玉女左玄靈太素玉女右玄
靈太素玉女左右崇正靈官黄籙領録功司

領䰟領功主吏提舉太平玉女飛雲正吏飛
吏靈官黄籙持符告命玉女司證考問玉女
通玄符令玉女八方隨化玉女察訪檢㑹大
魔王掌籍仙官玉女眞人功曹主簿小吏黄
籙仙䰟司仙䰟逍遥快樂自然清靜仙人童
子道士靈官黄籙專度曲度漙度司太玄靈
官功曹玉女主簿太玄上奏引度靈官玉女
功曹主簿左右押隊神吏太玄引領使者覆
勘功曹九天普度院火府度亡眞人水宫拔
亡眞人火錬丹界眞人水濟無邊眞人水火

交錬眞人守雄抱雌二大將錬度司合屬官
吏伏以運啓青玄御獅頭而凝妙班崇黄籙
羅龍尾以飛玄參朱陵槖籥之機翊清微彌
綸之化憲天弘道仁風鼓動於東吳制地承
符法雨涵濡於北鬱天人共仰今古攸宗今
齋主某人崇建某齋開度某人扣沐眞光幸
超妄暗實離虚坎期神庭變錬之功出坤入
乾遂聖力超淩之願匪仗神光曷昭靈貺宻
扣蘭閽曽煥金符而請命諒辭蓮幕巳飛瑤
佩以遨遊輙殫禴祭之儀小效曝忱之獻伏

願靈光煒燁梵炁彌羅鑒翼翼之小心俯歆
菲薦敷巍巍之大▲仰賛楓嚴法衆運誠䖍
伸奉請
　　　請神
青玄黄籙錬䰟司錬度靈官將吏朱陵火府
火錬大將軍火錬靈官南昌上宫錬度大將
軍錬度靈官南昌火錬童子火錬玉女黄華
冶錬蕩形玉女童子黄華錬質明眸玉女童
子黄華光容瑩身玉女童子黄華清神發光
玉女童子錬䰟水火交光大將軍錬䰟水火

合形大將軍錬䰟水火聚炁大將軍錬䰟水
火聚神大將軍金木錬形合炁玉女金木仙
衣仙車仙帶玉女黄籙監察司命司左右通
和太寧太定玉女左右玄靈太素太仙玉女
左右崇正靈官黄籙持符告命飛雲通遊移
籍司神王功曹察訪檢㑹大魔王玉清察符
保舉告令玉女玉清察符引證考問玉女玉
清察符通玄符令玉女玉清察符八方隨化
玉女掌籍仙官玉女眞人功曹主簿小吏掌
籍佐書功曹主簿小吏黄籙領䰟録功司録

功主吏提舉太平玉女飛雲正吏飛吏靈官
黄籙仙䰟司逍遙快樂自然清靜靈官黄籙
專度司太玄靈官功曹玉女主簿黄籙溥度
司太玄靈官功曹玉女主簿黄籙曲度司太
玄靈官功曹玉女主簿太玄上奏引度靈官
功曹玉女主簿左右押隊神吏太玄引領使
者覆勘功曹九天溥度院火府度亡眞人火
錬丹界眞人水宫拔亡眞人水濟無邊眞人
水火交錬眞人守雄抱雌八大神將仙吏本
靖主將副將護道監壇諸大將帥

　　　初奠茶酒
某上啓
青玄黄籙錬度官吏合㑹威靈伏以帝德好
生闡慈悲於長樂民情趨死昏智慧於朔單
自日鑒混沌之玄斯風靡洪厖之妙天地爲
爐隂陽爲炭徒瞻逝▲以興悲乾坤爲輿日
月爲輪誰念藏舟而▲性故東諸煥龍光之
籙而南丹垂鳯炁之圖開夜提䰟乘晨錬𩲸
風清五道永無弔影之悲日麗九華斯赴尋
聲之樂今齋主某人伏爲亡故某人生生塵

路劫劫𡨚都三界推心同植鎖猿之▲六根
由意莫操䇿馬之鞭罪花旣録於神郷死蒂
斯淪於鬼域陽光煥爛幸離地禁以超淩隂
垢縈羅盍扣天和而灌錬爰冐裁成之局普
干爕理之司願鑒愚衷爲敷聖澤建華池於
西坎崇炎沼於東離俾承陶冶之玄功均沐
提擕之洪貺照覆盆而燦燦側耳詢蕘不掩
豆以兢兢傾心采菲不勝䖍祝之至
　　　亞奠
某上啓

青玄黄籙錬度官吏合㑹威靈伏以道本太
乙凝祖炁於青林仁妙函三散神光於黒鬱
二府啓同仁之旦九司開宣德之春軫被陽
靈夙罹隂幻方圓超迹旣霓望以勤渠水火
陶形宜日宣而煥燿降鬱儀於玉井混結璘
於金門參虎流精沛壬癸之玄液角龍孕粹
流丙丁之炎輝黄華灌而情性珠圓王質錬
而形神金瑩鑒察靡絲毫之漏紀録無纎芥
之遺小善必甄大愆悉宥移姓名於眞籍登
䰟𩲸於仙階地戸永離藉專度曲度之宏績

天門直上賴保度監度之良功即俾亡故某
夙垢清夷劫塵瑩徹登騫林而御景身䕃慈
輝覲蓮座以依光神歸慧耀永宴蒼靈之境
常依青極之郷丹禱無遺洪恩有造某不勝
䖍祝之至
　　　三奠
以今翠藹彌羅蒼華煥映獅御傾光於碧落
鳯班駐景於玄虚起死恩隆度生仁切神功
妙宻形形旣脫於隂塵靈德希竒炁炁頓符
於陽耀願副潜昭之禱悉符應感之機九錬

功圓别當奉迷
　　錬度儀
　　　歩虚
　　　金闕化身天尊
　　　法師升座
　　　超度頌
超度三界難地獄五苦解悉歸太上經
靜念稽首禮
具位臣某恭焚寳香遥瞻啓奏
青玄祖炁无極道師清微天中妙无上帝虚

无自然元始天尊禹餘天中妙有上帝虚无
玉晨大道君大赤天中至眞大帝萬變混沌
玄元老君東極天中青玄老君運明保元上
帝太乙救苦天尊十方分身應化无量救苦
天尊三夭化主玄中大法師靜老天尊三天
大聖都天大法天師六合髙明大帝大慈大
悲救苦眞人大惠眞人香林㑹中法解眞人
十華眞人普救眞人東華注生宫眞人朱陵
火府南昌上宫主宰髙眞東華領教祖玄眞
師列位眞人經籍度師列位眞人名山洞府

地水職司城隍社令無鞅聖衆願運慈悲俯
從懇禱臣聞碧落開光騰勝御黍珠之座青
玄應化妙嚴端騫翠之輿流法雨於黄垓䕃
慈雲於黒壘經宣五苦揚蕩蕩之慈名道貫
三華仰巍巍之慧力九司星列二府雲連開
生塞死而北鬱提䰟返隂還陽而南丹錬質
無所不度有感皆通凡屬範圍之中孰出甄
陶之外伏念臣玄基天啓聖域師參日旋月
奔啓子午無形之始雲藏風靜符乾坤未畫
之先宜宴坐以凝眞敢經行而翊教九思補

過三省立功清微之玉律昭然合提無間玄
元之金書爛若宜度有情禆化化以同仁輔
生生之大德今齋主某人崇建
青玄妙齋幾晝夜開度某人仰希聖造俯軫
愚衷玉龍之清籙風行九幽度命金馬之朱
輪雷迅三極宣符巳攝䰟於隂郷獲超神於
陽境然念惡根業葉結習縈迷寒庭多昬霧
之蒙莫澄覺地夜壑積隂霾之染難復靈天
須憑變錬之功方契生成之妙欲望丙觀哀
素申飭眞曹流東井之華泉方諸委炁燄南

閻之朱火陽燧流形爲陶萬劫之根塵盡瀹
九京之客垢精神冰潔歩武風清錬形成神
妙如如之法體錬神成炁還奕奕之靈光永
移籍於青華即受書於紫府拳拳懇禱切切
皈依臣下情不勝䖍切之至再拜謹言
　　　太乙救苦天尊
　　　睿號一遍
焚香關召青玄黄籙左右府仙䰟錬䰟司官
吏領䰟録功司官吏專度曲度溥度司官吏
九天普度院官吏守雄抱雌二大將錬度合

屬官吏願遵玉敕克赴玄壇應感分輝宣通
役使竊以青玄開度符經緯以同仁黄籙設
官統隂陽而宣德上籍三天之聖澤下提九
地之迷䰟劒佩蟬聮侍赫奕獅頭之座旌旄
鷺立環陸離龍尾之班元勲夙著於三靈宏
業久彰於萬劫凡伸召役必沐感通以今奉
爲某人開度亡故某人提䰟北鬱巳承帝渥
之羅敷錬𩲸南宫更賴神功之妙宻玄壇日
近朱表風馳諒上乗於德音爲曲憐於哀悃
欲望慈悲廣運智慧彰施建流火庭錫金膏

而錬質立黄華沼注玉醴以澄神運東西離
坎之樞機發南北乾坤之槖籥陶鎔翳累鋼
百錬而愈精䟽瀹昏塵金屢陶而始瑩察其
良性録其善功移名眞籍之崇定字仙班之
峻專度曲度永超離於神郷送迎保迎實飛
翔於帝所遂齋主皈依之悃副慈悲開度之
誠玄敕即頒神功速應某不勝䖍祝之至
　　　焚降眞召靈符
謹請水池眞靈將吏隨我神運變現水池蕩
滌亡䰟

　　　焚青玄建水池符
東井眞精天乙生靈寳光霞映洞朗八㝠
𣺌渺御運神輝髙明羅絡鬱燠黄華降澄
經緯交并金池方盈雲眸玉質飛玄聚英
急急如青玄老君律令
　　　太乙救苦天尊
謹請火池眞靈將吏隨我神運變現火池冶
錬亡䰟
焚青玄建火池符
陽明煥赫髙化炎輝丹陽寳耀朱陵羅機

流光炎烈紫金熾熺絳霞萬道瓊宫鬱儀
丙丁行事萬炁敷施南昌上宫炎帝之居
急急如青玄老君律令
　　　太乙救苦天尊
挹玄液於月庭素華流潤降炎光於日闕朱
火輝煌仙靈之冠佩雍雍眞聖之節幢濟濟
雖化城於玄陛實移境於丹宫所宜䇿將提
䰟運神入錬恭依祕㫖次第宣行謹召守雄
抱雌二大將追䰟攝𩲸一行官將各按所部
部衞形䰟前來受錬

今日大慶大道吉辰諸天降鍳萬眞齊臨
三界共㑹八景合并地司列職拔度幽㝠
衞部主者拘䰟至庭引導亡爽受錬身形
各整威儀疾速來臨齊證妙果上登朱陵
急急如青玄老君律令
　　　黄華蕩形天尊
　　　清衆移旛揷於水火二池間
謹召水池眞人玉女童子官吏隨我神運引
導亡故某赴水池濯質蕩形滌除隂穢
　　　焚普度水官拔亡錬形符

元始運明保元天尊隂陽合眞水火精英
飛靈結炁水精液君北方黒帝水府將軍
司功濟苦聚𩲸度䰟水光流形臭穢爲塵
驅除惡炁炁灌身形䰟𩲸全備超昇朱陵
三十六眞人三十六將軍玉女擒伏眞人度䰟
紫液炁聚水灌亡人六壬六癸北坎大神
追䰟攝𩲸八大神君引亡攝付北隂水宫
水鈴扶桑汞水調津手執水枝光炁錬形
眞人法水錬度亡䰟急急如青玄老君律令
坎落北帝水眞水君主水使者扶桑大神

眞人降水入于池中錬𩲸蕩䰟解穢聚形
䰟𩲸全備隨誥徃生朱陵火府南昌上宫
急急如青玄老君律令
　　　太乙救苦天尊
　　　焚青玄上仙聖光水錬符
　誦青玄右府華蓋玄靄眞凝炁章
　幽微蘂宫爲仙宅道貫樞靈圓景白
　飛根散葉翳翠條妙炁三華貫幽徹
　鬱靈杳淑眞人墟雲景眸奔通烜赫
　泥丸三五合靈芝結珠固精神炁活

　飛煙妙靄却殘兇錬獲飛仙去否厄
　太玄太和左右府紫清眞人道爲主
　沖虚恬淡自怡然返老還胎導玄圃
　知雄守雌資天機廻返乾坤鎭中主
　飛玄神炁合青玄含蘂吐芳明子午
　錬養靈根不復枯萬靈朝㑹群隂覩
　琅音玉霜灌死骸徘徊沈黙須周普
　擒龍捉虎坐飈輪隱韻流音遨妙府
　黄華朱醴濯陽精萬道炁爲群仙舉
　　　火錬丹界天尊

謹請火池眞人玉女童子官吏隨我神運引
導亡故某人赴火池錬質返陽仙化成人
　　　焚漙度炎帝度亡錬形符
元始至眞運明保元乾坤合道日月精英
至液炁津紫霞盈凝南方炎帝擲大大神
司命保嬰聚䰟錬形帝炁神符火光度䰟
南斗六君𦔳我符中三十六眞人三十六將軍
守定䰟𩲸度上南宫六丙六丁炎帝侍形
追䰟拘𩲸玉女大神引亡攝付火府朱陵
朱陵火鈴主火火文手執火劒三昧火光

眞人寳鈴離坎錬䰟燒諸塵垢臭穢爲塵
急急如青玄老君律令
離昧赤帝火神炎君擲火玉女南斗將軍
火劒火炁降入池中錬䰟度𩲸冶錬身形
形影周備清爽生津接引亡䰟隨誥超昇
朱陵火府南昌上宫急急如青玄老君律令
　　　太乙救苦天尊
　　　焚青玄上仙聖光火錬符
　　　誦青玄左府妙英飛爽集玄炁章
　道貫青玄集素瑞靈寳飛眞瓊妙炁

　生䰟育𩲸返金容五藏生華凝景翠
　三田飛鬱映華峯寳耀玄黄端拱㑹
　提擕日月運璇璣九炁發春揚拆地
　含和吐蘂耀金蓮驪龍吐珠呈彩翅
　鸞鳴鳯翔對上賔虎嘯虚巖華曲麗
　洞觀三界百關明六緯七經齊天地
　飛靈煥景擲炎靈東井天河灌幽渭
　九龍奔躍騫寳林圓景燦煒總翹轡
　飛霞採集咀玉根景景胎仙生萬彚
　十災劫消摧兇殘幽室光明何所繫

　紫華混合青玄宫電掣雷奔絳霞閟
　雲臺碧落黍米珠導達光玄煥二炁
　注念左府悟玄機反覆隂陽成上位
　　　朱陵度命天尊
錬質蕩形隂累巳消於地域復神返炁陽靈
方證於天衢假五行混合之功成二景參同
之妙謹召青玄水火交光合形聚炁聚神大
將軍金木錬形合炁玉女九天普度院水火
錬形眞人隨我神運交錬亡䰟合炁聚神全
形受度

　　　焚太乙注生錬䰟生肝符
東極帝君日月精英三台流光芝英素生
雷電使者甲乙將軍韓君丈人萬物重榮
肝膽受炁炁血通眞亡靈受錬超昇上清
眞人濟世六甲守䰟甲乙爲本庚辛作形
五行造化日月光臨眞人布化九陽灌身
永脫輪廻注生超昇蕩除穢臭黒簿消名
　　　焚太乙注生錬䰟生心符
東極帝君太乙至眞南方赤炁朱雀飛騰
炎火光迸金昇丹元金光輝照萬物發生

中凝七𩲸上結三䰟心膓紫戸隨炁而生
外内光照返䰟歸嬰萬神皈室中宫黄庭
準依帝命法水生心太乙守命五藏生津
騁落炁聚中有至眞白元无英紫葆神公
　　　焚太乙注生錬䰟生脾符
東極老君日月精英九天降炁炁化成形
五藏六腑脾胃命門三焦聚炁泥丸絳宫
太微洞照内含乾坤千關百門天精液君
五色化散流布成形龍虎潜伏四正神寧
塵凡臭穢禀質成身水火旣濟符法錬形

聚䰟集𩲸妙道長存萬孽俱斷一性眞宗
三田周備四肢生津
　　　焚太乙注生錬䰟生肺符
東極老君運明至眞西方白炁仙化金精
炁海下運炁血結凝紫液流滿玉戸絳宫
肺腸生離乃及心胷已枯再榮已滅復生
九天上仙返復成嬰臭穢蕩流表裏洞清
三光垂明眞人灌形仙人吐潤錬度亡䰟
百節骨肉肝肺心生金光降炁内外朗清
變化自然六腑通靈

　　　焚太乙注生錬䰟生腎符
東極青玄太乙老君北方黒炁化生命門
丹田兩腎膀胱下分太乙守䰟司命守𩲸
飛靈眞炁炁入心中死源斷絶惡根沈零
五英交㑹三時停輪咸散罪名注生宮庭
陽䰟隂𩲸二炁來迎神入玉戸百關生津
五行炁造造錬眞形大明蕩質玉眸詵詵
去除塵垢濟䰟奉行五臓六腑開化重亨
　　　焚太乙注生錬䰟全形符
東極帝炁五方降眞六甲爲肝六庚肺成

丙丁心主壬癸腎門戊己脾胃三焦命中
精朝玉戸炁在絳宫百骸七竅萬神化生
正炁來罩日月灌身四肢具足廻骸返嬰
靈寳上章溟泠玉文三十六神追度亡䰟
九天降炁太乙虚靈開化自然形影合眞
太眞錬尸好生丈君八將玉女无極度人
眞人度䰟驅除穢塵水火旣濟隂陽運成
五帝助法萬神咸聞
　　　焚九天普度亡䰟成形符
九天上帝元始至眞太乙召亡眞人度䰟

一炁成十百千萬人清水入形一一還嬰
五臓六腑四肢皆成臣憑符呪玄上玉文
三宫昇降徃來無窮五苦咸解萬神保明
飛光昱昱普告萬靈助吾大道太乙内經
符到爲形注生凡塵玉文符召普度亡人
玉女守戸眞人化身日月精炁隂陽乾坤
萬象合道䰟𩲸成形萬邪潜伏百關生津
北隂嶽神稽首上清
百神混景旣化錬以成人萬炁齊仙可回靈
而入妙合嚴冠帶用整威儀謹召青玄錬䰟

金木仙衣玉女仙帶玉女仙車玉女神化攝
化速俾已錬亡䰟冠帶身形莊嚴受度
　　　誦青玄錬䰟章
　太上初炁混隂陽水火旣濟方玄黄
　錬質玉容合仙品飄飄飛歩遊仙郷
　滓穢消除神明清霞衣錦佩光琳琅
　靈寳通玄无上聖開度功德不可量
　一聲玄梵徹三界綿綿道德生仙郷
服六銖而映三光幸嚴容止尊五靈而超二
景將返神形惟陽景之久離慮隂關之乍脫

性天幽鬱罔知解脫之機心地䝉迷莫認逍
遥之路倘不受持於經戒曷能保度於劫輪
仰三途五苦之慈尊實萬類群靈之慧徑將
依玉笈肆演金科當恭肅以披宣宜勤拳而
聽受
　　　移旛來法座前
　　　智慧頌
智慧起本初朗朗超十方結空峙玄霄
諸天挹流芳其妙難思議虚感眞實通
有有竟不有无无无不无

智慧常觀身學道之所先渺渺任玄肆
自然録我神天尊常擁護魔王爲保言
晃晃金剛體超超太上前
智慧生戒根眞道戒爲主三寳由是興
髙仙所崇授泛此不死舟倐歘濟大有
當此說戒時諸天皆稽首
　　　億劫化身天尊
我聞元始天尊昔在香林園内與無極聖衆
演說玄一了達希微於九色微妙光明照十
方無極世界上下洞徹瑠璃乃見九幽地獄

受苦衆生倐忽之間萬生萬死報盡輪迴化
形畜生或得爲人身相不具奴婢下賤孤露
貧寒億劫不休實堪慈愍時有法解眞人上
白天尊言如此罪䰟受苦無巳前生今世何
因何縁天尊答曰世末時訛人民澆僞爲善
者少爲惡者多營造罪根結諸惡業自作自
受猶響應聲終劫說之亦難句盡畧舉其要
名曰三途五苦八難此等罪趣出離最難非
我法門無由超度三途者一曰地獄考對前
非二曰畜生償酬徃業三曰餓鬼苦對最深

渴飲火精飢食灰炭五苦者一曰刀山二曰
劒𣗳三曰銅柱四曰鑊湯五曰漣汲溟波八
難者一曰得生人道難二曰去女爲男難三
曰形骸完全難四曰得生中土難五曰值有
道君父難六曰禀性慈善難七曰值國太平
難八曰與三寳相遇難如此諸苦流浪不還
展轉漂沉與道長隔耽淫五濁執滯六情外
觸内浸殃纏禍染一失人路堕地獄中長夜
㝠㝠無由解脫過此境界東極天中有尋聲
救苦天尊大慈仁者發弘誓願普救衆生億

億劫中度人無量但能回向一念皈依注想
尊容稱揚名號尋聲赴感應念垂慈一切苦
中無不救護天尊又曰若有衆生三業淨者
不墮三途五毒淨者不經五苦修八行者超
度八難與道合眞亡故某人籍東極之慈光
形䰟受錬離北都之幽暗歩武登眞可謂萬
劫遭逢夙生慶幸尚慮貪嗜禀性顓蒙一有
背道忘眞坐使前功頓廢我今遵依經㫖宣
示戒條希三寳以證明仗衆眞而監度願歸
道化證立本心保護受持勤拳皈命先稱三

寳次演戒文清衆運誠人各恭信
　　　按人各恭信
宣告亡靈皈依无上道寳元始天尊
　　　道寳讃
稽首皈依道大羅元始尊杳㝠開祖劫
混沌立天根願垂清靜法開度此亡靈
和往生神仙界
宣告亡靈皈依无上經寳靈寳天尊
　　　經寳讃
稽首皈依經靈寳洞玄君錬金成鳳篆

揉玉寫龍文願垂清淨法開度此亡靈
和往生神仙界
宣告亡靈皈依无上師寳道德天尊
　　　師寳讃
稽首皈依師神寳洞神君先天傳大教
浩劫指迷津願垂清淨法開度此亡靈
和往生神仙界
宣告亡靈皈依青玄救苦太乙天尊
　　　太乙讃
稽首皈依玄尋聲救苦尊九幽蒙惠澤

億劫度沉淪願施慈惠力接引此亡靈
和往生神仙界
向來所說三寳上帝睿號東極慈尊徽稱生
於自然隱乎空洞兩儀籍以覆載萬物賴以
生成宜堅尊禮之誠永奉玄元之化今當敷
妙戒開昏迷夫戒者智慧昭彰圓通無礙受
持之後即有虚空鑒察上聖天眞照映行藏
絲毫不漏宜勤諦受道不負人倘或懈怠身
心終勤異向再淪隂景善果難逢伏願專意
靜心肅容端巳誓勤持奉勿敗眞功必得劫

劫長存世世受福不經苦惱身有光明永侍
仙官常依正道請端容止恭聽宣傳
　　　大慈說戒天尊
　　　北帝頌
善哉元始尊衆生慈父母傾光紫微宫
曲映九幽戸峩峩丘寒庭回照廓冰浦
炎炎烈火獄沛然洒法雨圓通大哀智
常善濟衆苦拔度長夜䰟今得稽首禮
天尊言欲免三途當淨三業淫殺偷盜是名
身業嗔貪癡愚是名心業綺語妄言兩舌惡

罵是名口業此十惡根障蔽善縁滋生罪惱
若能清淨永免三途和惟願亡靈持心受聽
天尊言欲離五苦當淨五毒眼觀五色耳聽
五聲鼻嗅五香舌知五味心生五欲此五毒
根終劫纏綿無由解脫若能清淨永除五苦
和惟願亡靈持心受聽天尊言欲超八難當
修八行一曰孝行二曰仁慈三曰貞廉四曰
忠信五曰善忍六曰尋和七曰奉戒八曰持
齋㝠心大道平等接物無有𡨚親以此熏修
善功克滿身超八難永契眞階和惟願亡靈

持心聽受
　　　慈悲證戒天尊
　　　奉戒頌
道爲無心宗一切作福田立功無定準
本願各由人虚已應衆生注心莫不均
大聖崇至教亦猶雨降天髙陵靡不周
常卑故成淵海爲百川王是能含龍鱗
萬劫保智用豈但在厥年奉戒不暫虧
世世善結縁精思念大乘㑹當體道眞
天尊告法解曰此上法門修行要義轉麤入

妙證道登眞三界天尊十方大聖皆修此行
超入无爲伏以慈悲憫念羣品應當敷演宣
示未聞俾苦海愛河咸知修奉出煩惱網斷
疑惑根登解脫山到逍遥境身心清靜深入
法門天音琅琅幽明仰慕是以依憑經法傳
受戒文請萬聖以監臨徼千眞而護衞所宜
書紳諦聽端履靜恩一話一言戒爲標準三
重四昧戒爲津梁便可抖擻世塵翶翔仙梵
永爲道種不墮迷途勿生懈怠之心自速沉
淪之歩以今眞光鬱勃妙炁敷羅碧磬音清

促俓登於道岸天球韻合催髙歩於法橋然
念割籍紀功有玄曹之主宰登眞度命籍列
職之護持合遍欵謁以告䖍庶可超淩而飛
化守雄抱雌二大將部衞亡䰟先詣監察司
命司肅恭參謁
　　　太乙救苦天尊
　　　引旛詣監察司命司(男用守雄/女用抱雌)
某上啓
黄籙監察司命司仙靈官吏竊以玄極流恩
甦沉淪之苦惱青曹賛化垂提拯之仁慈合

罄皈依恪祈應感以今奉爲亡故某人靈䰟
受錬功圓發遣昇度惟願鑒察在世之業保
舉合生之方夙屬貴司敢忘皈告謹部亡䰟
扣首祈恩欲望上體好生下矜趨死監舉公
正俾生善道以乘晨校察詳明盡落惡根而
宴樂眞符昭告聰聽無違某不勝䖍祝之至
　　　宣符宣牒
　　　吟偈
　定生察業屬權衡宻佐慈尊妙化明
　今日亡䰟承聖力萬縁清淨返仙扄

　　　太乙救苦天尊
　　　引䰟詣領䰟録功司
守雄抱雌二大將部衞亡䰟詣領䰟録功司
肅恭參謁
某上啓
青玄黄籙領䰟録功司仙靈官吏竊以仁藹
青華振慈風之浩蕩職承丹極輔化雨之涵
濡合罄皈依恪祈應感以今奉爲亡故某人
受錬功圓發遣昇度顧惟引領登眞之逕紀
録作善之功夙屬貴司敢忘敷告謹部亡爽

扣首祈恩欲望上體好生下矜趨死部衞超
邁俾登福境以夷遊詮擇奏聞盡釋業縁而
削落眞符昭告聰聽無違某不勝䖍祝之至
　　　宣符宣牒
　録功引度峻玄班體道興慈煥夜關
　今日亡䰟承聖力一塵不染近天顏
　　　太乙救苦天尊
　　　引旛詣通遊移籍司
守雄抱雌二大將部衞亡䰟詣通遊移籍司
肅恭參謁

某上啓
青玄黄籙持符告命飛雲通遊移籍司仙靈
官吏竊以化瑟恢張仰青林之大德玄綱參
賛昭黄籙之眞曹盍罄皈依恪祈感應以今
奉爲亡故某人受錬功圓發遣昇度顧惟移
割鬼録之字登書仙籍之名夙屬貴司敢忘
敷告謹部亡爽和首祈恩欲望上體好生下
矜趨死疾除黒簿無留蹤蹟於北都俓紀丹
編即躍精神於東府眞符昭告聰聽無違某
不勝䖍祝之至

　　　宣移籍劵宣狀
　　　宣移籍狀宣關
　移名割籍秉天機太乙玄生帝澤輝
　今日亡䰟承聖力等閑歩武上彤墀
　　　太乙救苦天尊
　　　引旛詣仙䰟司
守雄抱雌二大將部衞亡䰟詣仙䰟司肅恭
參謁
某上啓
青玄黄籙仙䰟司仙靈官吏竊以帝闕慈隆

憫重泉之積苦靈曹望峻待蒼極之深仁合
罄皈依恪祈感應以今奉爲亡故某人受錬
功圓發遣昇度顧惟解脫輪廻之苦俓登極
樂之郷夙屬貴司敢忘敷告謹部亡爽扣首
祈恩欲望上體好生下矜趨死拔出地戸俾
皈依妙炁以成眞無拘天門得俓陟仙階而
御景眞符昭告聰聽不違某不勝䖍祝之至
　　　宣仙䰟劵宣牒
　　　發仙䰟狀宣關
　登眞證品出重泉珍重慈悲握化權

　今日亡䰟承聖力飛空俓上碧虚天
　　　太乙救苦天尊
　　　引旛詣專度曲度普度司
守雄抱雌二大將部衞亡䰟詣專度曲度普
度司肅恭參謁
某上啓
青玄黄籙專度曲度普度司仙靈官吏竊以
號尊救苦仰青極之眞光職賛同仁昭玄班
之聖澤合罄皈依恪祈應感以今奉爲亡故
某人靈䰟受錬功圓發遣昇度顧惟專特普

度之功委曲舉遷之力夙屬貴司敢忘敷告
謹部亡爽扣首祈恩欲望上體好生下矜趨
死開度五戸䰟超明檢以飛遊上開八門帝
所遨遊而快樂眞符昭吿聰聽無違某不勝
䖍祝之至
　　　宣普度劵宣牒
　　　宣給付諸符
　昇仙保舉籍眞曹昭奕青玄啓夜牢
　今日亡䰟䝉聖力精神縹緲玉華髙
　　　太乙救苦天尊

　　　引旛詣部衞司
守雄抱雌二大將部衞亡故某人詣部衞司
肅恭參謁
某上啓
九天普度院守雄抱雌二大將本壇主副神
將衛護亡靈超度一切官吏竊以拔領提擕
仰隆名之救苦送迎侍衞籍眞職之同仁合
罄皈依恪祈感應以今奉爲亡故某人受錬
功圓發遣昇度顧惟翊導昇度之德戒嚴護
衞之恩夙屬貴司敢忘敷告謹部亡爽扣首

祈恩欲望上體好生下矜趨死法橋駕景扶
持俓上於朱陵雲路流金保衞疾登於碧落
眞符昭吿聰聽無違某不勝䖍祝之至
　　　宣功德牒宣天門牒關
　　　宣護送牒
　扶持引送上層空都是威靈變化中
　今日亡䰟蒙聖力扶輪御景歩天風
亡故某人夙植慶根欣逢昌運籍慈光於東
極脫幽暗於北酆禮道禮經禮師一眞呈露
錬形錬神錬炁萬業澄清刋名仙籍之中證

品玄階之上八鸞唱轂九鳯翼轅御籙膺圖
幸受書於朱府合符佩劵即證品於青宫拜
清微莫大之恩受妙嚴非常之德自此凝眞
入妙與二炁以同存見性回靈亘三光而不
老流芳胤嗣衍慶宗親更祈委炁以飛浮少
伺運神而發遣所冝恭肅拱俟昇仙
　　　寳華圓滿天尊
臣聞空洞非迹神交而經緯潜孚恍惚无形
炁運而玄元黙契内外混心珠之妙顯微符
性玉之眞匪去匪來奚升奚降臣等奉爲亡

故某仰依玄澤喜遂釐功諒雜遝於塵葩莫
稽留於法從仰瞻碧漢巳傳翠蹕之音俯罄
丹悰曷挽瓊輿之景臣不勝攀戀之至謹稽
首再拜奉送
　　　回軿頌
亡故某人承恩青華返䰟黒朔琅梵導登仙
之駕瓊章華汎景之輿寳節寳幢飛霄衢而
接引花臺花蓋舞空際以邀迎俓昇天上之
天獲離地中之地遊神長樂御炁妙嚴永依
蓮座之光常預騫林之㑹好去好去母忘道

恩
　　　執旛送亡如儀


靈寳領教濟度金書卷之九十五















