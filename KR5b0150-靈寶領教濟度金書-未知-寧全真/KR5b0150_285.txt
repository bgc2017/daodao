










靈寳領教濟度金書卷之二百八十五伏三
　　　洞微髙士開光救苦真人𡩋全真授
　　　靈寳通玄弘教水南先生林靈真編
　存思玄妙品(祈禳用)
　　　玄靈黙朝内誦
真人在赤天中鍊穢變神歩罡畢即以舌拄
上腭化爲虹橋五臟真炁化爲五色祥雲捧
此橋直接天上遂結六真訣呪曰
謹請四直玉文功曹左右繡衣使者引我朝
謁中天門下急急

即存四直功曹四人左青右白左紅右黒牟
冠大袖佩符繍衣使者二人繡衣錦裙大袖
執節凡六人成三對前引四直前行次二使
者遂剔訣閉炁存引真人乗雲炁自絳宫歷
重樓度虹橋覺如歷數萬里之逺望橋外有
崇臺乃鼻根近眼處有金牌玉字云中天門
下紫雲交暎見擎羊使者陀羅使者狀如玉
女直日直宿星官一員狀如世間所畫星官
之服皆在門裏立真人既到中天門下四直
及繡衣不入真人遂望天門祝曰

謹上請中天門下斗中直符擎羊使者斗中
直事陀羅使者斗中直宿星官今爲某事朝
謁北極靈真殿伏乞聖慈俯賜俞允
即見二人引真人入門裹皆瑠璃爲地祥雲
紫霧照徹内外有一大殿即北極靈真殿也
殿内羅列七宫一如斗星之狀七位星君各
坐殿上在金光紫霧之中真人在殿前仰望
星君再拜長跪具奏云臣今謹爲某人某事
朝謁誦經乞賜報應
即黙誦北斗九宸呪經七徧存七位星君亦

同真人誦經經聲琅然金石之聲光輝灌沐
真人之身内外光明誦畢然後懴罪祈恩不
過十六字祝畢再誦見金光奕奕七位星君
乗金光倐然混合爲一身坐真人本命宫内
金光煥發誦經不輟真人亦誦即登本命宫
乗光左旋九帀忽然與星君混合爲一體口
誦真經身駕金光彩雲出中天門下度虹橋
歷重樓至絳宫再誦經一徧咽液三過行神
光大定之法寂無遺響
此黙朝璇璣之法也若不與星合形則懴罪

祈恩畢伏在殿墀下以俟報應存七星降紫
金光下灌得報應訖又再拜謝恩而退出中
天門下辤二使者一直宿至門外見功曹及
繡衣使者欣躍前引度虹橋歷重樓至赤天
次誦經扣齒咽液而退巳上係在靈真殿内
遥望七宫朝謁誦經之法若欲徧詣七宫則
陽日起左目次左鼻次右鼻次右目次右耳
次口次左耳七星各在其宫内隂日則起右
版本
 |       HFL|【正統道藏・涵芬樓版】|
 |      ZTDZ|【正統道藏・三家本】|
目次右鼻次左鼻次左目次左耳次口次右
耳爲七宫若欲徧朝則先詣中天門下朝二

帝次朝七宫輔星附六宫弼星附第三宫也
　　　神霄黙朝内誦
真人在赤天中作用如前入三天門下俓望
東南巽位青林碧霞飛流繚繞有大宫殿乃
長生大帝所居侍衛儼然一如大羅之儀真
人見金闕森凝有金牌玉字云玉清神霄玉
府真人遂入朝謁跪奏所行事意誦經七徧
畢懴罪祈恩如前再拜辤出三天門下歷虹
橋度重樓歸至絳宫咽液而止所誦之經則
神霄玉章也

　　　預修受度
預修九壇與開度受鍊九壇無異先建玄壇
降寳光然後依科行之第一壇度九祖六親
解𡨚結呪詛須存𡨚親俱至遣將解釋第二
壇削死籍焚罪簿須存官將削落焚毁第三
壇除三業六根解三塗五苦須存官將斷除
業根塗苦第四壇服金液十六符須存官將
隨符拯治第五壇降二十四真神降九天炁
降五帝炁須存官將爲之生神降炁第六壇
降三十二天炁須存各天䕶佑善功第七壇

降日月五星南辰北斗四餘三斗二十八宿
須存官將入身保度厄難第八壇祝四方八
天過度陽九百六之劫第九壇則給符授籙
而巳一壇二壇三壇諸符都焚四壇五壇六
壇七壇八壇諸符並以參棗湯調符度與服
第六壇存無量度人天尊紫帔白玉冠青圭
第七壇存長生䕶命天尊碧帔金冠白圭左
右二真並青衣青冠執圭餘天尊並同開度
之儀
　　　七曜存思

七曜齋作用於開啓時存見太陽太隂五星
真君各衣其色衣乗光自玄虚中下降壇中
流精飛芒照耀壇所各依方而坐然後朝奏
如儀
　　　璇璣存思
建璇璣齋合設八門各有門名與虚皇壇不
同見齋醮須知品其開啓變壇則存青炁白
雲崇樓絳闕内有靈真之殿外有洞淵之門
三台在前華蓋在後瑶林琪樹重重間列鈞
天廣樂在在振響其入壇朝奏則都門用本

靖得力四大神將地戸用斗中金剛神王將
軍力士天門用金童玉女使者功曹備見本
科其召將翊衛則斗中諸將及南北院雷司
諸官吏也惟經懴中解厄宜宣解某厄符念
大聖北斗七元君能解某厄一百二十徧存
凶星惡煞自患人身中而出我即飛天綱躡
地紀内誦洞章三十二徧金光自我口而出
星煞皆離其身乗金光悉皆奔騰而去不知
所在矣
　　　禬禳惡曜

凡人有災危凶星惡曜照臨之者宜憑日者
課筭星辰依璇璣好樂之法設醮奏請每位
一燈一牌先内誦玉清大洞真經多積徧數
然後設醮但以太陽爲主所有醮儀二神化
隨心所變新異不同至上醮存所臨星曜自
天中而降又見所臨星煞自患人身中而出
混合爲一列于醮筵就座三獻畢具狀列獻
儀送聖法師凝神大定存元始玄座浮空五
色獅子之上内誦大經飛天綱躡地紀即歩
子午斗剔子午斗也於每星之前誦經一徧

金書玉字自内天門而降聚爲金光布於口
中即吹其燈乃所立星煞之燈也如一吹即
㓕則災輕至再至三則災重每滅一燈取位
牌以五色錢及代人雲馬裏之次存星煞分
而爲二天中之星復回宫闕身中之星皆乗
雲馬奔飛烈焰之中萬騎擁從我復以此金
光布之諸煞皆去次將合焚之物一發焚化
而散其不可焚者散棄江中
　　　禳災度厄
凡有災厄宜出患身災星解之又攝身中陽

䰟聽受經法然後運式加臨奏告北極則病
自無不退矣法宜以真人在赤天中上朝元
始凝神内觀黙誦大經遂布金光繞於患人
之身攝引身中災星與萬神三䰟七𩲸乗光
而來次誦洞經見金文玉字灌於身中焚玉
字於香爐中聽經受法之後乗光而去身中
萬神七𩲸三䰟復以金光引入其身其災即
除真人遂辤元始歸絳宫中運式如訣其功
立驗
　　　安宅存思

凡修造動土恐有觸犯方隅宜盛一盂淨土
用黙朝内誦之法面東存神上朝元始奏陳
恐有觸犯事意内誦妙經三十二過次加
一國土地山川林木緬平一等無復欹陷土
皆作碧玉無有異色衆真侍座急急如
元始天尊律令敕存見十方衆聖齊聲誦詠
元始降金光下灌無極即剔玉清訣吹布其
上見大地變爲碧玉色真人遂辤元始歸絳
宫止然後以此盂内淨土徧灑動土所作之
處即得萬神安寧災厄不作矣

　　　保命存思
凡疫毒流行法師面東凝神真人上朝元始
奏陳禳瘟事意内誦寳經十徧然後五臟出
五色之光自目出先罩一身次徧虚空光中
有天丁力士百千萬人仗劒擲火見元始在
玉清境以五色神光吐灌真人之身又自真
人孔竅中出光炁化爲千乗萬騎玉清驅瘟
大將軍金甲絳衣腰佩神劒左持金鉞右秉
玉㦸化爲金光火焰在疫家境界之中驅逐
瘟炁元始同千乗萬騎皆誦中篇呪水徧灑

則瘟炁自消然後真人送元始上泥丸方辤
元始歸絳宫止
　　　北帝存思
精邪魔羣神物爲妖法師面東存真人自絳
宫上泥丸朝元始面奏治祟事意見元始居
玉清宫妙行真人侍左飛天無極帝君侍右
三官四聖儼在後列真人與千真萬聖俱朝
禮竟長跪内誦寳經三十二過畢乞爲施行
次辤元始還赤天見天尊吐九色神光自紫
戸出結成九色圓象上耀九天下燭九地中

照一身内外普及十方然後扣齒九通祝曰
黄中䇿炁斬妖宗宻制强精斷邪翁太上有
命太上房急召北帝詣玉宫承受威令宣魔
王五炁蓊鬱與命衝祕藏玉文方就隆三天
運明六天運終賢者哉
呪畢咽液三過存我賢中出黒炁勃勃而升
五靈玄老乗龍侍從萬騎駢羅上朝元始良
久見元始敕曰某人被妖邪下鬼興害侵凌
速降三五將軍天蓬部將十天魔王大力天
丁飛雷掣電威劒神王南斗火神北斗使者

千乗萬騎疾速滅除妖邪使患者安寧一如
所敕畢存北帝聞命再拜廣布雲霧萬神一
時同去至彼收除都盡再回泥丸朝天謝恩
復還賢府咽液扣齒寂無遺響
如此法累遣不去則存真人自赤天中上朝
元始或朝北帝皆可面奏所行詞意遂持念
玉帝衛靈呪曰
大帝降惡醜覃恩出上清九天排仗衛五嶽
列班迎萬里風雲合千山草木平雲頭垂北
海雨脚歇南溟黒炁爲中禁天蓬建御營靈

官持玉節太一捧金鉦在陣騎朱虎先鋒跨
大鯨電光飛空火雷鼓震天廷號令傳諸將
誅伐用六丁素皇飛豁落童子生光明地網
周回布天羅匌帀并火龍紅焰起御蓋碧烟
生擺撼乾坤動翻騰宇宙驚神威徧海表風
馭列林生炁吞滄海竭力扼泰山傾虎應庚
辛白龍隨甲乙青斬滅妖邪怪驅除惡毒獰
狂䰟并下鬼何勞共戰爭羣妖須伏勢萬鬼
敢逃形急急如上清敕命玉帝衛靈律令
念九徧畢真人辤元始歸赤天中良久存見

上帝乗寳轝玉輦部領四聖三十六將千乗
萬騎雷火金光俱八泥丸混而爲一即時下
降傾於黄紙所書呪上(即前/呪)見帝真降魔萬
騎並隨金光在所書呪中即令被祟之家於
中堂如法供養至臨睡時用金錢甲馬焚於
堂中以扇扇之令灰飛紅焰如巳建獄則於
獄中焚之至夜時分法師存自泥丸出隊仗
至患家廣行收捕事竟還宫並玉清訣大有
神驗不可輕用
　　　度星存思

度星滅罪作用與前一同只第三朝禮經後
關燈分線行斷法有異所以度亡人保生人
也其法關五斗燈後真人上朝元始黙奏保
存之意内誦洞經三十二徧存元始金光下
暎我兩眉間有北斗一座天罡星在斗柄前
白衣披髮乗金光直上朝見元始面祝䕶存
事意天罡謝恩下殿化身爲忿怒王三頭六
臂五眼披髮仗劒自三天門而下直至橋頭
執劒揮斥頂中出紅白二炁光射天地先令
受患之家長幼序立地戶外法師立天門上

執紅線一條約留三分之二不撒開其下頭
約三分之一分作若干條令患家長幼悉牽
之每人一條自天門上斜亘地戶外法師遂
念青天魔王呪三徧又念大聖北斗七元君
能解復連厄百二十徧取元始所降金光與
天罡頂中紅炁相交吸三口吹於線上下貫
家人存家人爲紅炁金光所射七𩲸三尸逃
走無餘遂焚斷尸疰符急召玉清斷尸大將
軍斷疰大將軍部領從官吏兵百千萬人金
甲絳衣佩劒秉鉞並乗金光紅炁驅逐姦瘵

勞疰奔走四方一時捕盡即取新剪子將此
線一頭三分之一剪斷每家人各以所剪一
條繫於左手中指上法師將所執上頭棄之
存各人纒中指之線紅炁金光照暎内外一
身五臟四肢無不光耀遂去次存天罡復形
由天門上謝元始歸明堂中次存真人辤謝
元始歸于絳宫寂無遺響
關燈時存五方旺炁下覆患身光芒暎徹即
誦呪曰
職掌虎司位列神宗指揮社令十方悉同以

淨爲潔屏穢除兇四靈周徧百神環攻以火
從陽隂邪勿容天魔外道萬鬼滅踪天罡大
聖神光赫衝以光滅暗以明去濛斯地建壇
真靈所鍾若有傳尸故炁重重屏除不受當
遷神鋒赫火不滅三界潜通急急如律令
又念服符呪曰
日出東方光耀表裏行符敕水老君敕旨真
人直符爲吾走使符中真人甲子諸官當符
者死背符者亡神符保練䰟𩲸同康急急如
律令又呪曰

三尸作禍九蟲爲殃侵食五臟遊走膀胱或
赤或白或青或黄神符入腹搜胃洗腸驅除
百病骨節康强三焦四體六腑五藏符到收
獲敢不消亡急急如律令
次念驅邪呪曰
叱咄六甲六乙鬼疰速出六丙六丁知汝姓
名妖邪疰炁魍魎勞精速去萬里不得留停
須㬰不去吾使天神身長五丈弩目𩀱睛手
持鐵索捕鎖妖靈長鉗拔舌啗食汝形滅汝
尸影萬劫幽㝠急急如律令

次衆念天蓬呪北斗呪天罡呪繞病人身次
行斷法
建齋次日行銅牛鐵簡㔶蓋法蓋藏家人䰟
命以銅鑄成小牛長五寸髙二寸二分以帛
寫生人年命在符中自子文至中指上節十
來徧發訣牛背上竅以符塞之午訣又鐵板
一面長一尺二寸正面寫巳徃人姓名背面
書符選住屋正東淨地掘深二尺巳上以牛
面向東埋之斗訣作用時收生人䰟命入於
牛腹念一𩲸入貪狼呪掐斗訣取斗炁覆之

存生人入金殿内不見人只見金光紫炁罩
之次結罩訣將生人年命入牛肚内以符封
竅念天爲我蓋呪發隂陽斗罩之法師格邪
心以鐵障訣書禁地上禁地即藏牛處也念
四縱五横呪
四縱五横六甲六丁禹王治道𧈪尤辟兵吾
藏弟子於金牛之内周遊天下回復徃返不
見飛尸傳疰應有凶邪並赴魁罡急急如律
令次下土埋之念呪
二象回傾玄一之精七靈護命上詣三清雙

星驅除黒䰟羅兵三十萬兵侍衛神靈毒龍
巨天吐炁攝精揮劒逐邪豁落魔驚靈符到
處千妖㓕形北帝殺鬼不得留停急急如律
令次以紫庭諸官將守護其上此法本出考
召部以朝修後用之故録干此詳悉見于䕶
生玉訣兹不盡述
　　　資福存思
人之病患無邪精無瘟疫而重病不痊者宜
請降天醫治之天醫院在南宫分左右院左
治男右治女須奏申泰玄都省及南天請天

醫下降調治當存真人自赤天中徑升泥丸
上朝元始蜜陳某人病苦請天醫事意内誦
玉清大洞真經不住見天醫官吏自内天門
下降於明堂上以金光爲雲龍送徃病人身
中拯治真人凝神以伺玄報伺吉凶定畢遂
辤元始入赤天咽液止萬病除矣
　　　雷霆存思
祈雨多門不若建九宸雷霆齋一如前法其
要處則真人自赤天中上朝元始面奏某處
旱乾乞降雨澤事意内誦大洞經十徧存見

元始有欣然之容亦隨真人誦經倐然合爲
一體降金光自内天門出徧帀天地光内有
敕專召神霄大帝即長生大帝也良久大帝
部領侍衛數千人乗光而來萬騎如屯駐于
元始殿前元始口敕曰某處旱乾祈求雨澤
速部所𨽻關集歘火律令鄧元帥負風辛判
官捷疾張使者檄起玉樞院蔣畢華雷陳五
使者雷公電母風伯雨師五方蠻雷馬郭方
鄧田五使者名山大川社令土地即爲收捕
妖魃吿示本處神祇潭洞龍神速降雨澤甦

拯民命有違吾命如逆上清畢存大帝欣抃
領命即從内天門而下至絳宫中號召衆聖
見鄧元帥自心出辛利宫自肝出張使者自
膽出蔣畢華雷陳自五藏出雷公電母風伯
雨師自四方玄虚中來五方蠻雷亦自下田
而出與土地神祇及所部千乗萬騎各有形
貌服色所執列在帝前聽命瞬息之間衆聖
飛空歩虚降下雨澤先大風自四方起次黒
雲自四方合次雷聲震次電光射次大雨如
注平地三尺存畢衆聖各回所司大帝自絳

宫直上三天門入殿朝謁元始陳奏降雨事
意訖歸巽宫元始與真人分爲二真人在殿
下拜謝元始復回赤天凝神咽液止
此内朝祈雨感通之法若攪四溟缸則於三
捻香後法師立玄壇上層歩破地召雷罡(先/隨)
(隂陽歩交乾罡次歩北斗七星/次轉歩南斗六星坎歩三台)面巽方依訣
召雷司諸將及四溟大神存至祝以立缸攪
水事意壇衆在第二層左旋念木郎呪攪水
缸中水一人一攪法師獨在壇上黙念諸雷
呪及四溟呪候水湧起則南降矣更有詳悉

屬考召部此不盡載
　　　四溟大神呪
護明元妃素華金天英斗魁玄靈神太一元
君統水兵蓬箂使者都水庭弱水瑩徹無纎
凝總攝河海歸四溟四溟之神太一精太楊
寒水九飲埛中有洞陽玄幽靈玉雷皓師迅
發聲巨乗太華天馬經流精鬱光齊火鈴黒
雲藹藹海炁升下澍百川雨如澠膚寸之澤
咸滿盈雨師元𨽻羅㬋精持命速逹箕畢星
魚龍行天鬛翅興迸濤鼓浪泛長鯨錦鱗毫

竅百萬傾赤龍潜奮騰光英上帝有敕無留
停阿香散花傳天馨逹命使者傳降靈玉杖
擊開瑠璃瓶雲津徧澍羣物生火鈴將軍淮
此律令敕
　存思玄妙拾遺
　　　六真訣
法師歩九靈罡噀水遣宫兩手掐飛神謁帝
訣以兩手第一第三第五指皆直以兩手第
二指第四指爲橋交掐挑開便飛神矣兩手
第一第三第五共六指名以第一指爲使者

或功曹又各第三第五指爲四直存赤天中
六神引登虹橋橋上紅光交暎左右皆有金
龍下有五色之雲直過斗口中天門下見二
使者一直宿却自中天復升虹橋直至三天
門下俓入大殿之玉墀卩奏告祈禱俯伏以
伺帝敕中天門下即口也三天門下在兩眉
間明堂之位祕之祕之不可輕泄
　　　混神三景訣
先凝神大定黙奏詞㫖訖則存真人在下丹
田朝謁神寳君良久上升左旋九帀與神寳

君混合爲一又上升中丹田朝謁靈寳君良
久上升左旋九帀與靈寳君混合爲一又上
上丹田朝謁天寳君良久上升左旋九帀與
天寳君混合爲一左旋九帀直撞出天門駕
五色祥雲而出初出一二丈又回歸依次九
帀分還天寳君又九帀分還靈寳君又九帀
分還神寳君元命真人謝恩回歸赤天扣齒
咽液而止俟出入境漸調熟旋添加逺則大
羅不難升矣
　　　飛章奏訣

凡飛章進表或太上老君或太上丈人或九
炁丈人或九老仙都君承受却送與至尊上
帝又有元始或道君或昊天受章之日法師
飛神朝謁之時於定境中自知也如有三災
之事上帝降旨不許進奏章表則俓拜東極
太一表謄奏以祈感格也
　　　候報應訣
凡進章登橋時忽見隂雪遮閉或人物攔截
或黒雲凝空或鬼神相見當以金光火炁徧
空迫之如即散乃羣魔試人也如不散乃章

中所乞先顯禍福之兆也
　　　入靖候報應訣
凡入靖聞有沉香而香者乃上帝降下青詞
入局聞有檀香香者乃上天降文字下有神
吏入局聞降真香或異花香者乃真聖下降
入局如夢中有紫衣女人乃三官玉女下降
察學者之功過也
　　　設醮降聖訣
凡設醮請聖真臨壇合存所用事舉念即是
或異常時是聖真降也如所存思一則見二

思東則見西乃靈真不降營辦不精則所祈
不應也
　　　變斛筵與醮筵訣
凡變斛筵與醮筵者先取東方淨水一盂誦
大經十徧請金光梵炁於其中以水灑物隨
法師心變神化無盡
　　　拜章表詞奏得字訣
凡進拜章表既巳呈逹神朝玉相炁定神凝
宻扣所祈仰觀文檄紅字自顯宜省記所得
再拜謝恩而退如詣玉几前呈徹見空碧如

天凝神定觀金字自見回壇後如儀
　　　超度祖先訣
凡超度祖先則須先面東焚香啓白畢存元
命真人隨所受法服自赤天中升絳橋上太
極宫朝謁元始黙奏詞旨訖再拜旋轉行上
混太極爲一相自天門降寳光金氣直下爍
破幽隂良久見祖禰先䰟隨所降金光自北
酆都而出詣天門兆當凝神洞觀其境立有
報應然後元命與太極分形再拜謝恩再旋
至絳橋歸赤天扣齒咽液而退天門乃太極

宫酆都乃下曲江也須先毎日誦經至戌亥
時行此祕訣夜夜行之玄報立至若開度三
塗則毎日面東存太一居東極五色雲中侍
衛森然光明洞照先九拜念聖號一念一存
不計其數功德滿就後可薦之須前三日淨
穢畢黙朝元始御前奏陳事意存念分明立
有報應
　　　請真人訣
用黄紙綵畫真人衣靈寳服項有圓象足履
五色慶雲端簡而立側書云謹上請靈寳救

苦拔罪君特爲丘故某持誦太上洞玄靈寳
無量度人上品妙經十過拔度某人出離幽
㝠超升妙境急急如元始天尊律令敕將所
畫真人敷陳凡案面東内誦三十二過掐玉
清訣上請下臨良久見浮空而來金光朗耀
然後吸炁布真人上以金錢焚所畫真人一
十員次立法座依按十方與兆同誦洞經其
應驗如響
　　　念呪積功訣
凡欲念呪積功於毎年歲除之日預於隔宿

沐浴更衣不關人事至日清旦宻室中端坐
面天門持誦三天隱諱使至十二時滿三十
萬徧元正日不語一日自此之後將章表詞
狀念一徧畢吸東方炁吹文字上立致感通
自有曉報三天諱者霐▲▲也九字呪者崔
盧鄧竇急管送言來也十七字呪者羊車鹿
車大牛車急急如太上老君律令敕
　　　元始祖炁洞經
帝也那盤吒三目般剌(音/賴)悉尼皮俱車
輸西那係都翳曇揚岐羅拔羅彼計

勃陀尼利般利羅獰途藍懴羅都廬
　那陀麼稅多罔伽毗剌那般吒麼
地扇吒屈補雉視多拏虎吽嚧羅
波悉瑟底騰崩伽梵阿弊拔野荼余
荼野擔吉多孕迷咩吒蔽又引吉合
係乾質蔽離藥又烏什伐羅地栗剌
吒瑟只夜那波舍尼甕沙泥釤嚧
呼嗚唵勿底底利那但陀蘇伽俱
知瑟尼勃地支鞞娑合羅婆伽喃嚧
　雞娑羅揭利拖眉抵提離悉勃荼

瑟多卑也奴娑訶(所調内誦祖炁洞經/天台毎以此爲是今)
(不可不曉/姑存之)
　　　書符訣
凡書符篆存身爲元始天尊坐五色獅子之
座頂中泥丸宫亦有元始金容玉相左掐玉
清訣黙誦大梵隱語取東南炁吹然後書符
　　　敕筆呪
溟涬大梵𡪹廓無光赤明開圖運度自然元
始安鎮敷落五篇赤書玉字八威龍文保制
劫運使天長存急急如

元始無量度人律令呪畢取天門炁入再呪
取東南炁入再呪取旺炁入次呪曰
合明天帝日(五/徧)卓筆三下書符
　　　敕墨呪
玉音攝炁靈風聚烟紫虚鬱秀輔翼萬仙千
和萬合自然成真急急如
元始無量度人律令
　　　磨墨呪(自子上輪十二宫至亥入/中指根丑上爲訣却念呪)
梵炁彌羅萬範開張元綱流演三十二天輪
轉無色周回十方旋斗歷箕回度五常三十

五分總炁上元八景㝠合炁入玄玄急急如
元始無量度人律令
　　　研丹砂呪
祖道玄真烜赫正成鬱儀敗質熒惑操形赤
明和陽理禁威靈耀明宗飄帝重光明戊己
之英中央鎮星排蕩邪氣破穢除精水逢之
沸木逢之燼火逢之滅金逢之鎔長離之主
統攝飛行迷離奴那唵唵吽吽唵唵吽吽總
持彌羅東海青童迷尼奴那唵唵吽吽迷離
奴那唵唵吽吽迷尼奴那唵唵吽吽急急如

上帝律令敕
念呪掐玉清訣以鼻引太陽真炁九口存紫
光九芒入朱又念呪掐訣以鼻引太隂真炁
十口存黄光十芒入朱又念呪掐訣引罡炁
七口存赤光七芒入朱然後下筆閉炁書符
凡符篆巳用本符呪訣者則再以玉清大呪
敕之
三十二天三十二帝至列言上清急急如
祖師元始上帝令玉晨道君敕
呪畢又取西北炁吹之

　　　受錬押字呪
疾除罪簿落滅惡根不得拘留逼合鬼羣元
始符命時刻升遷急急如
元始上帝令玉晨道君敕
　　　度䰟呪
億曾萬祖幽䰟苦爽皆即受度上昇朱宫急
急如
元始無量度人律令
　　　封簡呪
敷落神真普度天人今日欣慶受度歷關諸

天急急如
元始無量度人律令
　　　度簡與亡人呪
身得神仙諸天書名黄籙白簡削死上生急
急如
元始無量度人律令
凡書符篆如本符無呪敕者並用大梵隱語
書之
書章關章牒上於年月日邊先寫
二字次於二字上書某日某時急速呈逹次

以霐▲▲三字疊書蓋之口黙念三天諱字
乎剔子午斗存金光布於符上
　　　九靈飛歩
法師煉神畢宻召三天承受玉女運神會道
功曹九天雲路正一功曹流金火鈴大將軍
罡風破敵大將軍飛歩章奏司一行官將本
靖主副將帥翊衛左右並在金光中師宻祝
云以今奉爲某人進拜某章一通上詣
三天金闕玉陛下祈恩請福或開度亡人仰
本靖主副將帥護衛神真速祈感應急急即

見流金火鈴大將擲火在前滅除魔試欻火
雷神次之法師自捧章文天蓬諸將吏兵隨
後真人遂歩九靈罡一座回身遂乗金光道
炁俓上十二重樓度絳橋過中天門下謁斗
中元紀具陳詞旨乞爲引進次謁天曹四司
如前祝仍懴罪乞原宥許容進章次謁司命
丈人只說乞爲進章次謁天師及靈寳三師
亦說通進章丈事次謁三將軍如前祝次過
三天門下到𡪹陽金闕之前立諸將止此屯
駐伺候只有三天玉女㑹道功曹從金光中

引師進歩注目遥瞻光中金色元始法王御
五色獅子之上從以金童玉女旌節旛幢等
項次見大一玄生帝君乞依元降九靈祕㫖
乞爲某人捧章進呈師長跪遥禮以章度與
玄生帝君見帝君捧章進呈於玉几之上真
人再拜長跪誦經凝神俟報應畢隨事宜須
行復歸絳宫如法
　　　聚䰟祕旨
先存自巳刀圭(乃二腎中/間白色)以灌注亡人之二
腎中白炁上升大顛於䰟之下又存脊骨二

十四節上至頭生髓骨以兩腎炁吹之生左
右二腎(男子先左腎炁吹之吹主右/女人先右腎炁吹之次主左)次存腎
炁起生兩眼以肝炁嘘生肝肝生膽以心炁
呵生心心生孔竅通於舌生口以脾炁呼生
脾以肺炁呬生肺肺中藏𩲸也肝中藏䰟混
元三色炁(青黄/白)生手足五藏皮肉筋骨次以
混元正一之炁生目神先天之炁黄吸中黄
之炁吹之混元裏中(自巳鼻炁不取炁/只自鼻炁吹之)三炁
生化成人以華池咽下注潤一身則成人以
神光運益精輪生神運丹田祖炁益通音此

法之妙能使隂䰟見於陽世語話如生也法
師存脾宫黄炁蓋之此亡人枯骨在黄袱内
凝神大定靜看黄袱中枯骨成人只定中自
見亡人形貌如看良久無分曉只是䰟不來
矣須再行前生神法又靜看之


靈寳領教濟度金書卷之二百八十五













