










靈寳領教濟度金書卷之三十七(三十八/同卷)罪九
　　　洞微髙士開光救苦眞人寗全眞授
　　　靈寳通玄弘教水南先生林靈眞編
　科儀立成品(開度/通用)
　　宿啓儀
　　　歩虛
　　　燒香頌各禮師存念如法
　　　宣衞靈呪
　　　東方
九炁青天明星大神煥照東郷洞映九門

轉燭陽光掃穢除氛開明童子號曰玄卿
備衞我軒上對帝君收魔束祅討捕兇群
奉承正道赤書玉文九天符命攝龍驛傳
普天安鎭我得飛仙和與道合眞
　　　南方
三炁丹天煥景流光熒星轉燭洞煥太陽
上有赤精合契虚皇開明童子號曰華芳
緫御火兵備守玉堂斬邪東祅剪截魔王
北帝所承風火衝當流鈴交煥翊衞壇場
正炁流行敢有猖狂我享上功坐運魁罡

億劫長存保天無疆和與道合眞
　　　西方
七氣素天太白流精光耀金門洞朗太冥
中有素黄號曰帝靈保神安鎭衞我身形
斷絶邪源王道正明宫殿整肅三景齊并
道合自然飛升紫庭靈寳符命普衛萬生
元皇正氣來合我身功加一切天地咸寧
北方
北方玄天元始徘徊辰星轉燭洞煥太微
黒靈尊神號曰層威統冠飛天仙𥚑羽衣

備守五門檢精捕非敢有干試豁落斬摧
玉符所告神眞八威邪門閉塞正道流輝
三光映照我身無衰䇿空駕浮舉形仙飛
和與道合眞
　　　中央
黄炁中央調理乾坤陶鎔隂陽緫統玄眞
鎭星吐輝流耀九星開明童子號曰天璘
陽炁燄上朱煥炎精洞照内外運我身形
百邪摧落攝役鬼靈中山神呪普天使聞
五靈安鎭身飛上清和與道合眞

　　　鳴法鼓二十四通
無上三天玄元始三炁太上道君召出臣身
中三五功曹左右官使者侍香金童傳言散
花玉女五帝直符直日香官各三十二人出
出者嚴裝關啓玄壇天帝神君當召此間土
地里域眞官正神以今奉爲入意祈恩
玉闕進拜朱章願得
玉清道炁靈寳妙光下降流入(臣)等身中郎
使紫精鬱勃玉闕開明五老輔根萬帝攝貴
體圓珠映乗景驂宸金光煥赫御炁上清令

(臣)所啓速達俓御
太上无極大道無形無名虚無自然金閑玉
陛下
　　　請稱法位
具位奉行某齋法事小兆(臣)某與臨壇官衆
等今故燒香願以是功德上爲
天子王侯土地官長經師籍師度師及山林
巖棲學眞道士同學門人弟子某所薦亡靈
七世父母九親姻族天下人民蜎飛蠢動跂
行喙息一切衆生今故燒香皈身皈神皈命

十方至眞自然无極大道乞匈原赦前生今
世生死宿罪重過得免離三惡之道五苦八
難九厄之中(臣)身得道眞飛行虚空白曰昇
天侍衞道君逍遥无上金闕七寳自然宫殿
永與道合所啓玄感應聲上御
至眞无極道前
　　　知磬舉禮十方從北爲始衆官每方
　　　一拜
至心皈命禮北方无極太上靈寳天尊
　　　次東方南方西方東北

　　　　東南西南西北上方
　　　　下方並同
　　　舉禮足各長跪皈命䖍誠懴悔
　　　法師長跪宣坐懴衆官各長跪
(臣)法衆等至心皈身皈神皈命
十方无極太上靈寳天尊以今宿啓告齋焚
香懴悔修齋弟子某人及(臣)法衆等自從曠
劫以來至于今曰或身形所犯四肢舉措動
違戒律不依經典或心業所犯志念不專情
浮意動馳騁不息或口業所犯善惡返論綺

言飾非華辭惑衆因今懴悔並乞蕩除皆願
(臣)等及修齋弟子身入至仙㑹道合眞神合
眞寂洞入自然性命合道玄㑹無爲志心稽
首禮謝
无上至眞三寳
　　　三禮
志心稽首禮太上無極大道
志心稽首禮三十六部尊經
志心稽首禮玄中大法師
　　　重稱法位

具位(臣)某與臨壇宫衆謹重誠上啓
虚无自然元始天尊无極大道太上道君太
上老君髙上玉皇十方巳得道大聖衆至眞
諸君丈人三十二天帝君玉虚上帝玉帝大
帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六
部尊經玄中大法師上相上宰上保上傳太
平下教二十四眞人西城緫▲王君太元眞
人東嶽上卿司命茅君定録保命二眞人名
山洞府得道神仙三界官屬一切眞靈(臣)等

杜櫟散材野蓬陋質叨承宿慶獲際眞乗佩
八㑹之金章宅心道域窺九光之玉訣㳺跡
玄關師匠提携天工參賛每棲神於塵路莫
練景於林幽寸進悠悠分隂切切緬惟補過
貴在立功三籙威儀度人炳繁星之訓九幽
科品拔亡垂湛露之恩誓敷暢於玄風庸宻
禆於化日凡有投告盍爲關聞齋主青詞謹
當宣奏
　　　宣詞
按如詞㫖實可矜憐(臣)錬質澄心修齋勵志

遵依黄律羅列玄壇法天象地以三成呼隂
召陽而九奏靈風玉籟旛花蒨粲於玄虚霏
霧金篝寳篆飄翻於碧落鳳繒効欵龍璧投
誠自今月某日爲始爲齋主某修建某齋幾
晝夜燒香行道禮懴轉經降紫闕之靈光開
黒都之幽暗皈神十極請命三元綸綍誕敷
澤潤九原而不夜符章流布涵濡六洞以皆
春沐浴客塵返還祖炁謹依科法宿以啓聞
恩惟
太上三尊十極衆聖垂慈鑒映省覽所陳敕

勒靈寳官僚土地主執虚空監察應感靈祇
恊力同心通天人之影響宣威布武掃内外
之氛葩道炁充▲祅魔滅試令(臣)等百關和
暢五體虚融對咫尺之天顔運神㑹道露方
寸之民欲合景凝眞庶齋福以周圓迓宸思
而覆䕃明晨行道續更啓聞(臣)誠惶誠恐稽
首頓首再拜以聞
　　　十二願
(臣)等一願乾坤明素二願氣象清玄
　　　三願聖君萬壽四願化洽八涎

　　　五願天垂甘露六願地發祥煙
　　　七願四時應候八願萬物生全
　　　九願家多孝悌十願國富才賢
　　　十一願齋功廣被十二願善瑞曰臻
　　　復爐
香官使者左右龍虎君侍香諸靈官當令臣
建齋之所自然生金液丹碧芝英百靈衆眞
交㑹在此香火爐前令(臣)學道得道求仙得
仙齋主受福幽顯沾恩十方仙童玉女侍衞
香烟傳(臣)向來所啓之誠速達俓御

太上无極大道無形無名虚无自然金闕王
陛下
　　　出堂頌

靈寳領教濟度金書卷之三十七
















