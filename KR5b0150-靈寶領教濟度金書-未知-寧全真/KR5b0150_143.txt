










靈寳領教濟度金書卷之一百四十三(一百四十)
(四一百四十五同卷)問九
洞微髙士開光救苦真人寗全眞授
靈寳通玄弘教水南先生林靈眞編
科儀立成品祈禳通用
早朝升壇誦經儀
歩虚灑淨
按人各恭信
三皈依
志心歸依

十方道寳當願衆生起心回向一切信禮
志心歸依
十方經寳當願衆生心開悟解受持轉誦
志心歸依
十方師寳當願衆生普上法橋無有障礙
祝香
具位(臣)某與臨壇官衆等上啓
太上無極大道虚無自然元始天尊太上玉
晨大道君金闕後聖玄元老君十方靈寳天
尊髙上玉皇巳得道大聖衆至眞諸君丈人

三十二天帝君東華南極西靈北眞上宰上
相上保上傅日月星宿北斗南辰周天眞宰
十方無極無量品至眞大神飛天神王長生
大聖無量度人君妙行眞人天眞皇人三十
六部尊經玄中大法師靈寳玄一經籍度師
侍經五帝玉童玉女歳德尊神土地主執三
界應感一切眞靈臣聞浮黎開碧玉之祥八
貟拱御騰勝示寳珠之象十極凝眞傳聖道
於中乗授眞經於上品巍巍大𣑽成眞而混
合百神劫劫長存回靈而齊仙萬炁諸天遥

唱群魔束形大哉二章之竒妙矣三篇之奥
瞻依切切懇請拳拳今有某期仗眞乗導迎
景福臣等祗率清衆恭欵玄壇異口同音調
聲正炁依憑齋戒整勵形神演誦眞經宣揚
妙範伏願靈光煒燁梵響琳琅啓玄都禁典
之藏容其嘯詠開紫陽飛天之衛示以空謌
金罄朗徹於清虚玉字瑞騰於蘂笈禎祥可
冀功德難勝即使齋主某門戶興隆神䰟澄
正瓊音一轉玄雲垂廕於三關隱韻十周甘
露灑飛於百體福德立降災厄潛消七祖九

玄詣朱陵而受度六親三族企紫府以流光
注訟不興𡨚愆普釋天災地厲四時無撓於
含生陽耀隂靈九壘咸超於罪爽圓方有象
陶冶無垠臣等不勝激切屏營俟
命之至謹言
宿命讃啓經
雲篆太虚浩劫之初乍遐乍邇或沉或浮
五方徘徊一丈之餘天眞皇人按筆乃書
以演洞章次書靈符元始下降眞文誕敷
昭昭其有㝠㝠其無沉痾能自痊塵勞溺可浮

幽明將有頼由是升仙都
以今奉爲轉誦寳經請福祈恩消災謝過伏
願萬帝設禮三界侍軒身有光明保生根而
善因赫奕魔無干犯昌世澤而塵障蠲除祖
玄穩駕於法橋幽夜齊登於道岸普熏含識
均被生成稽首皈依平坐如法
平坐讃
道塲衆等執簡當心平坐如法
開經玄藴呪
寂寂至無宗虚峙劫仞阿豁落洞玄文

誰則此幽遐一入大乗路孰計年劫多
不生亦不滅欲生因蓮花超淩三界徒
慈心解世羅眞人無上德世世爲仙家
請轉寳經結經
仰惟無極大道三境至尊十華髙眞二界衆
聖祈垂鑒映同賜證明臣聞洞玄祕典先覆
載以立天根靈寳眞乗貫幽明而歸道紀凡
伸懇切必沐感通向來奉爲某遵金簡之洪
儀開瓊函之寳軸檢攝三業澄寂五神清音
琅琅經巳聞於五過丹衷翼翼誠惟罄於千

重希書功勤庸伸善慶伏願天光煥發梵炁
迴旋家膺作善之祥下禳毒害身有脩眞之
路上契玄元俟經法以周圓按科儀而宣懴
更冀飛濳動植均游泳於恩波人鬼龍仙悉
陶鎔於化治慈悲所被宇宙咸寧稽首皈依
無極大道
七眞讃四首旋行
太上玄虚宗弘道尊其經俯仰已得仙
歴劫無數齡巍巍大眞德寂寂固無生
霄景結空搆乗虚自然征日月爲炳灼

安知樂未央
學仙絶華念念念相因積去來亂我神
神躁靡不歴滅念停虚閑蕭蕭入空寂
請經若飢渇持志如金石保子飛仙路
五靈度符籍
濟我六度行故能解三羅清齋禮太素
吐納養靈芽逍遥金闕内玉京爲余家
自然生七寳人人坐蓮花仰嚼玄都柰
俯酣空洞𤓰靈顔耀朱日奚計年劫多
法鼓㑹天仙鳴鐘徴大魔

靈風扇竒花燦爛開煩襟天眞撫雲璈
衆仙彈靈琴雅謌三天景散慧玉華林
七祖升福堂由此歩玄音前世福未足
斯書𨗿難㝷信道情不書圖飛乃反沉
太上無爲道弘之在兆心
學仙頌
學仙行爲急奉戒制情心虚夷正氣居
仙聖自相㝷若不信法言胡爲棲山林
出壇
午朝升壇誦經儀

歩虚
按人各恭信
三皈依
志心歸依
十方道寳當願衆生起心回向一切信禮
志心歸依
十方經寳當願衆生心開悟解受持轉誦
志心歸依
十方師寳當願衆生普上法橋無有障礙
祝香

具位(臣)某與臨壇官衆等上啓
太上無極大道虚無自然元始天尊太上玉
晨大道君金闕後聖玄元老君十方靈寳天
尊髙上玉皇巳得道大聖衆至眞諸君丈人
三十二天帝君東華南極西靈北眞上宰上
相上保上傅日月星宿北斗南辰周天眞宰
十方無極無量品至眞大神飛天神王長生
大聖無量度人君妙行眞人天眞皇人三十
六部尊經玄中大法師靈寳玄一經籍度師
侍經五帝玉童玉女歳德尊神土地主執三

界應感一切眞靈臣聞雲藏風靜璇璣停七
政之輪鳯唱鸞鳴神聖擁十華之駕啓碧落
傳經之瑞昭清微出教之符監眞度生合天
人而受度執籙把籍普幽顯以蒙恩尊妙而
獨歩玉京轉輪而飛升金闕故誦之者三界
稽首脩之者諸天記名上開八門旁羅萬化
以今奉爲某解厄消災延生保命重徼淨侣
再欵玄壇翻寳藏之希夷光涵蓮炬開琅函
之玄妙瑞藹蘭煙周十迴以度人列五靈而
證誓

宿命讃啓經
雲篆太虚浩劫之初乍遐乍邇或沉或浮
五方徘徊一丈之餘天眞皇人按筆乃書
以演洞章次書靈符元始下降眞文誕敷
昭昭其有㝠㝠其無沉痾能自痊塵勞溺可浮
幽明將有頼由是升仙都
以今奉爲某轉誦寳經請福祈恩消災謝過
伏願天錫純嘏聖擁蕃釐昌熾而與善因縁
家庭衍慶齊同而成親慈愛𡨚債不生滋福
壽以優游超形神而快樂普揚餘慶均沐群

靈稽首皈依平坐如法
平坐讃
道塲衆等執簡當心平坐如法
開經玄藴呪
寂寂至無宗虚峙劫仞阿豁落洞玄文
誰測此幽遐一入大乗路孰計年劫多
不生亦不滅欲生因蓮花超淩三界徒
慈心觧世羅眞人無上得世世爲仙家
請轉寳經結經
仰惟無極大道三境至尊十華髙眞三界衆

聖祈垂鑒映同賜證明臣聞老壯少强天地
顯生成之象金泄玉露隂陽昭竒耦之祥妙
道難量眞經普濟向來奉爲演琅函之微妙
按金籙之威儀精進一忱周迴十過萬靈振
伏天風鼓玉籟之音十方肅清法雨振瓊林
之韻下通風澤上徹雲層召和氣於虚玄靜
妖塵於廣漢伏願某耀景星而分福分壽凝
祥霧而潤屋潤身萬炁長存功德契書名之
妙八景㝠合神眞融保命之玄消災而親屬
懽榮護門而家庭宴喜更冀億曽萬祖歴劫

種親青府升神敕制送迎於地戸朱宫受鍊
飛度監舉於天門九幽無逼合之憂萬𩔖沐
生成之喜堯天舜日四炁朗清禹迹周疆兆
民熈樂無物不歸於梵炁有情悉被於靈光
稽首皈依聞經讃詠
三聞經
聞經巳後唯願衆生深入法門歸依信受
聞經巳後唯願衆生萬罪並消善芽增長
聞經巳後唯願衆生永斷執迷常歸正道
七眞讃四首旋行

學道由丹信奉師如至親挹景伴清虚
孜孜隨日新衆人未得度終不度我身
大願有重報玄德必然信隂德罪至深
對來若轉輪
學道亦甚苦晨夜建福田種德猶植樹
積簣而成山子能耽玄尚飄爾升青天
脩爾無爲道常爲結大縁太上至隱書
名曰智慧篇扶苦由人才超俗以得眞
靈姿世不竒曄若淵中蓮
人行各有本皆由宿世功立德務及時

發願莫不從善惡倶待對倚伏理難窮
賢士奉法言道亦在誠忠解是大智慧
上爲太極翁寳蓋連玉珮命駕御九龍
金華擎洞經捧香悉仙童嘯謌徹玄都
鳴玉扣瓊鐘
竦身淩太清超境逸雲霄保扶持法言
遊玄極逍遥萬劫猶昨夜干春如晨朝
巍峩䕃雲華手攀寳林條香煙自然生
玄階莫扶揺靈旛應時散繁想應時消
滅智弘大混無爲福清謡

學仙頌出壇
學仙絶華念念念相因積去來亂我神
神躁靡不歴滅念停虚閑蕭蕭入空寂
請經若饑渴持志如金石保子飛玄路
五靈度符籍


靈寳領教濟度金書卷之一百四十三


