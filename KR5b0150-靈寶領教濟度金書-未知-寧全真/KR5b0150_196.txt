










靈寳領教濟度金書卷之一百九十六
　　洞微髙士開光救苦眞人寗全眞授
　　靈寳通玄弘教水南先生林靈眞編
　科儀立成品(安宅/齊用)
　　晚朝行道儀
　　　啓堂頌
　　　各禮師存念如法
　　　衞靈
五星髙耀瑞炁飛浮元始集神天地交周
玉符寳節嘯命微幽擲火揚威奸凶無留

萬魔振伏紛葩却消摧怪伐惡道炁周流
神光照夜隂翳俱收萬仙降格扇景乗飊
群生咸遂惠遍神州(和)與道合眞
　　　鳴法鼓二十四通
　　　發爐
无上三天玄元始三炁太上道君太上老君
召出臣等身中三五功曹左右官使者左右
捧香驛龍騎吏侍香金童傳言散花玉女五
帝直符直日香官各三十六人出出者嚴裝
顯服冠帶垂纓關啓玄壇天帝神君當召此

間土地方域神眞臣今晚朝陞壇行道謹奏
爲入意其諸忱悃已録告聞願得
太上十方至眞道炁靈寳瑞光下降流入臣
等身中令臣所啓之誠速達俓御
至眞无極大道昊天玉皇上帝御前
　　　請稱法位
具位奉行五土齋醮法事小兆臣某與臨壇
官衆等謹同誠上啓
太上无極大道虚无自然元始天尊太上道
君太上老君昊天玉皇上帝南極天皇大帝

北極紫微大帝南極長生大帝東極青華大
帝后土皇地祇九天生神上帝三十二天上
帝五靈五老上帝上清十一曜眞皇君南斗
六司眞君北斗九皇眞君二十八宿星君營
室虚危星君土公土吏蓋屋土司空星君辟
土宫弧矢星君泰玄樞機三省諸相眞君北
極四聖眞君三元三官帝君靈寳五師眞君
九天諸司眞君天曹諸司眞君祖師列位眞
君三洞四輔經籙法部諸省府院司仙靈將
吏五嶽五帝眞君五天聖帝洞天福地靖廬

治化仙眞主宰本靖祖玄眞師眞人經籍度
師眞人北隂酆都大帝水府扶桑大帝九壘
土皇君土府五方大帝南離北坎東震西兊
四面方隅禁忌神君本府本縣城隍司主者
當境土地里杜眞官三界官屬一切威靈臣
聞元精混沌生天地以權輿至道杳冥立隂
陽而主宰凝化則亭毒萬有運行則周流六
虚囊括洪纎包羅今古虚无恍惚清微拱御
於網維妙有恢張玄都裁成於政令人列三
才之貴性爲萬物之靈分一炁以胚胎禀生

受命備衆形而變化葆妙凝眞倘未離於塵
居固難潜於野處自乾震彰宫室之制而河
洛昭郊甸之方神實司之帝其鑒矣臣等叨
叅政柄濫握化機佩肘後之金書未明妙道
示嚢中之玉訣誓暢玄宗旣承皈向之勤盍
露懇祈之切爰有青詞謹當宣奏
　　　宣詞
按如詞言情殫懇切齋主某詢謀梓匠經理
蓬居殫作室之辛勤覬克家之暇逸前營後
築五畝之宅巋然俯察仰觀九斗之宫儼若

慮從肇役逮至成功塡鑿有冐於禁方葺構
或干於煞位卜年卜世雖期福衍於春秋練
日練時或恐𤯝彰於歳月惟資天澤可慰民
情庸依空洞之眞編式建虚皇之玉陛風清
龍尾千官之環珮鏘如日近螭頭十極之旌
旄爛若肆覲紫全之相聿嚴碧玉之壇几奏
誠殫簡馳恩霈願降穰穰之百福爲消衮衮
之千災以今晚朝行道請法衆等運兹初捻
上香
願此香煙騰空俓上供養

无上至眞道寳天尊(臣)等皈身皈神皈命首
體投地仰依
太上三尊十方衆聖願以是功德上祝
皇帝陛下伏願聖邁羲炎德髙軒昊六龍飛
蹕混夷夏以提封八駿廵疆統山河而御宇
彤掖著重明之懿青宫禀齊聖之資槐幄論
思榆關決勝均佐半千之運共扶億萬之基
今故燒香自皈依
道尊大聖衆至眞之德得道之後保天長存
和與道合眞

以今晚朝行道請法衆等運兹二捻上香
願此香煙騰空俓上供養
至眞无上經寳天尊臣等皈身皈神皈命首
體投地仰依
太上三尊十方聖衆願以是功德皈流齋主
某伏願玉顔邁俗金骨儲仙三百六旬沸懽
聲而賀夏一十二紀襲喜氣以熈春松蘿之
日月長新桑梓之春秋益茂文獻聿綿於世
澤詩書克著於家聲今故燒香自皈依
經尊大聖衆至眞之德得道之後永保長生

和與道合眞
以今晚朝行道請法衆等運兹三捻上香
願此香煙騰空俓上供養
无上至眞師寳天尊臣等皈身皈神皈命首
體投地仰依
太上三尊十方衆聖願以是功德皈流三塗
五苦六洞十宮苦爽囚徒隂靈滯識伏願地
除簡對冰絶盟言刀化樹而劒爲騫寒庭陽
播水靜波而火息燄夜壑朝明均登快樂之
郷齊脫輪廻之境蛸翹蠢動咸鼓舞於天機

人鬼龍仙普賛襄於帝化今故燒香自皈依
師尊大聖衆至眞之德得道之後昇入无形
和與道合眞
　　　禮方懴方
　　　三啓
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世享大福
又
鬱鬱家國盛濟濟經道興天人同其願

縹緲入大乗因心立福田靡靡法輪昇
七祖生天堂我身白日騰
　　　又
大道洞玄虚有念無不契煉質入仙眞
遂成金剛體超度三界難地獄五苦解
悉歸太上經靜念稽首禮
　　　三禮
　(臣)等志心稽首禮
太上无極大道
　(臣)等志心稽首禮

三十六部尊經
　(臣)等志心稽首禮
玄中大法師
　　　重稱法位
具位奉行五土齋醮法事小兆(臣)某與臨壇
官衆等謹重誠上啓
太上无極大道元始天尊太上道君太上老
君十方无極大道道德衆聖天尊至眞大帝
天帝三十六部尊經玄中大法師土府太皇
太始五帝中央戊已應感眞靈臣聞天尊散

甄陶之化誕布慈風地祇持綱御之權承宣
化雨碧落界羅於五億黄輿機布於三千上
昭星宿之輝下列山川之壯悉根源於元始
祖炁咸宗本於无極眞乗故三洞之玉笈宏
開而九清之金書丕暢濟度幽顯提拯人天
几殫蟻悃以皈依必錫鴻禧而普被無幽不
燭有感斯通今齋主某以積善之家築環堵
之室先猷克紹敢辭徒役之艱辛後業攸基
懼瀆神靈之旁午或因構材陶甓或因窒坎
夷陵形勢所居塡鑿是尚或的煞三元之莫

避或空亡四向之有干或莫明吊替之方或
不辨報壓之位或昧貴人之逆順或觸直使
之飛行或修營有犯於鶴神或造作潜干於
蠶命或符火之禁方興役或刑金之惡位興
工易致災殃曷臻福慶匪上資於帝渥莫下
慰於民情獅座端嚴不避再三之瀆鵷班肆
覲重攄萬一之忱覬鑒愚衷恪垂聖澤頒青
符於土下飛丹詔於地中龍虎鳥蛇之方提
封四正天地山風之象管領八維敕隂煞而
伏藏勒陽靈而效衞太歳爲衆神之主束縛

地祅中黄爲列籌之宗消除土炁方隅安鎭
龍虎承符庭户無塵藹四時之佳景宗祧有
耀延百世之榮觀遂十三羲象之經營圓九
五箕疇之志願公私泰定内外咸和蒙如丹
禱之勤允被洪休之澤上願玄黄清晏海嶽
凝澄同穎呈祥𩀱𡵨薦瑞仁風丕冐無操戈
挾矢之徒化日舒遲免竭澤焚林之役五穀
熟而人民育三光全而寒暑平普及含靈均
陶至化則上明
天尊大慈之化下副小臣皈向之誠謹啓以

聞
　　　發願
一願大道流行溥天懷德
二願一切有生咸皆悟道
三願九夜悲魂一時解脫
四願孤魂無依咸得受生
五願天下太平五榖豐熟
六願臣忠子孝君仁父慈
七願四海㑹同𡨚親和䆁
八願潜胞處卵咸得生成

九願積疾新痾旋即痊愈
十願孤露衆生豐衣足食
　　　存神燒香
香官使者左右龍虎君侍香諸靈官當令臣
晚朝行道之所自然生金液丹碧芝英百靈
衆眞交㑹在此香火爐前令臣等學道得道
求仙得仙齋主䝉福幽顯霑恩十方仙童玉
女接侍蘭煙傳臣向來所啓之誠速達俓御
至眞无極大道昊天玉皇上帝御前
　　　出堂頌

　　　引至幕
　　　謝師


靈寳領教濟度金書卷之一百九十六
















