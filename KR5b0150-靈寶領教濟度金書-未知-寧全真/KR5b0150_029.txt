










靈寳領教濟度金書卷之二十九
淍微髙士開光救苦眞人寗全眞授
靈寳通玄弘教水南先生林靈眞編
科儀立成品(開度通用)
全形儀
歩虚
洒淨
回靈養素天尊
伏以招䰟黒鬱𦍒承帝力之提携濯質黄華
亶敕神功之廣大惟冥關之乆滯恐祖炁之

莫完五體飄揚百關蕩失或生前之疾傷屯
否或死後之形體支離非假攝聚以生全曷
俾和平而快樂德音飛煥威令駿奔恭依召
役之科爲運神靈之化全形復質監眞度生
然後灌沐蘭湯叅朝楓陛玉符所告如律奉
行見前亡靈𡨚親等衆各冝整肅恭俟天恩
回靈養素天尊
準上帝敕謹請天醫功曹一行官吏疾赴壇
前爲係薦亡靈調理精神安全榮衞一如靈
寳玄壇律令

宣治病功曹符
治病功曹承奉九天扁鵲官吏天醫神仙
尚藥童子神應寳玄丹芝療治玉晶延年
萬病速除千災莫干傳尸鬼債邪鬼復連
五蛀速滅病者安然神霄敕下百邪得痊
回靈養素天尊
宣天醫使者符
玉帝至眞玉皇上君太一司命桃康大神
五藏神君各喜安寧神聖功巧敷藥靈官
天醫下降拯救䰟爽五藏元君流鈴大神

香錬汝體制汝神䰟心肝脾肺腎齒耳靈
元皇正炁灌沐汝身四百四病元亨利貞
宣焚亡者生前所患符
準上帝敕謹召玉清玄一六陽混元十二炁
化生大將軍一行官吏疾赴壇前爲係薦亡
靈返隂生陽化生經絡一如靈寳玄壇律令
宣焚生腎生炁精符
以炁之聚神之最靈混神六合生化腎經
身運自水大道生明亡䰟受化又故復生
急急如元始上帝律令

回靈養素天尊
宣焚生心生神生榮生志符
赤帝之宫聚炁爲王散亂無動百神歸降
萬國朝禮一體定康亡䰟受化道相堂堂
急急如元始度人律令
回靈養素天尊
宣焚生肝生䰟生筋骨符
青炁鬱秀輔翼萬仙百骸之首肝府爲先
神精形聚炁化成仙亡䰟受化道德自然
急急如元始度人律令

回靈養素天尊
宣焚生肺生𩲸生胃生毛符
一白之炁混合肺房長意生志父子無忘
玉樓相串金室同堂亡䰟受化反生福堂
急急如元始度人律令
回靈養素天尊
宣生脾生肌肉生意生四肢符
帝君有命敕下中黄安鎭榮衞肢體宣光
安䰟侍鎭使神無藏亡䰟受化反生福郷
急急如元始度人律令

回靈養素天尊
宣焚生膀胱生尿胞符
青黑之炁交結膀胱鎭於靈府毫竅混康
玉清攝景泥丸附旁亡䰟受化聚𩲸神昌
三䰟安泰大道生光
急急如元始度人律令
回靈養素天尊
宣焚生小腸生水道符
赤白之炁二氣交從結成腸腑與胃相通
大腸合度經絡和中亡䰟受化攺體容隆

急急如元始度人律令
回靈養素天尊
宣焚生膽生精生汗符
靈炁所聚神炁混康鎭於膽腑赤書交光
精𩲸自樂䰟形堂堂亡䰟受化玉膽生芒
急急如元始度人律令
回靈養素天尊
宣焚生大腸生谷道符
黒白之炁結生大腸混合表裏一體同堂
光散萬國交樂七廊亡䰟受化攺貌形芒

急急如元始度人律令
回靈養素天尊
宣焚生胃生水源符
黄淡之炁胃管生津安鎭神室一體生光
䰟𩲸歸伏神精效靈亡䰟受化大道同明
急急如元始度人律令
回靈養素天尊
宣生三焦三宫符
淡白之炁三焦無藏生津自然往來混昌
重樓通道骨節開張亡䰟受化更生人郷

急急如元始度人律令
回靈養素天尊
宣生心生胞絡生百脉符
黄白之炁結胞絡生五谷所變一體光明
神寧𩲸淨靈炁䰟清亡䰟受化與道合并
回靈養素天尊
準上帝敕謹請靈寳玄局青帝護䰟君白帝
侍𩲸君赤帝養炁君黒帝通血君黄帝中主
君聚䰟功曹聚炁功曹聚形功曹還䰟功曹
復𩲸功曹合形功曹合靈功曹一行官吏疾

赴壇前爲係薦亡靈中理五氣混合百神一
如靈寳玄壇律令
宣焚全形符
東方紅杏育蒼英南方襪臈養炎精
西方摩眞司瑞澤北方墨黒度玄津
中央靈寳玄元始五炁旋虚妙入神
癱攣跛痾蒙伸曲耳目無聦返慧明
自害自刑俱復體墮胎傷折得回䰟
中毒夭亡皆强體雷嗔暗馘得全靈
青帝護䰟肝木旺赤帝養炁心火亨

白帝侍𩲸生成肺黑帝通血腎玄清
黄帝中主脾土安梵炁彌羅自合眞
起死回骸錬離坎白骨成人萬炁明
濟度垂死无生滅九和十合結胎嬰
五老運靈監受度逍遥變化宴上清
回靈寳養素天尊
金液玉精拯百骸而具體黄房紫户妙一炁
以生神荷帝師曠蕩之恩感仙靈威神之力
心無苦惱身有光明雖形䰟可遂於超騰柰
𡨚累猶懷於執對幸承丹渥均㑹玄壇冝體

道化之慈悲休分秦越共識法門之平等勿
超愛憎三毒波澄六塵烟散無人無我齊登
解脫之郷爲友爲朋均證逍遥之路玉符所
告如律奉行見前亡爽普及𡨚親各冝整肅
恭伺天恩
解𡨚釋結天尊
準上帝敕請靈寳解𡨚釋結靈官五經愽士
能談善說靈官如意萬司解釋𡨚對三大神
疾赴壇前爲係薦亡靈開釋仇讎和同𡨚對
一如靈寳玄壇律令

宣焚解𡨚符
隂景長夜幽幽冥冥億劫天光黒風飄零
元始開化諸天齊明玉符所至萬神敬聽
解𡨚釋結執對和平釁垢消蕩斬絶地根
身乗玉虚開度福庭
宣焚和釋𡨚對符
符命開度大神衍行𡨚仇執對和釋來臨
明承符命不得留停長夜開泰▲覩光明
齊同慈愛異骨成親
宣焚拔臯解𡨚符

靈寳符命焚蕩罪縁𡨚恨消散宿債停輪
解釋𡨚結永滅惡根北司銷籍錬化成人
慈光灌育上升玉庭
百體虚明千𡨚開悟一眞澄寂萬𩔖消鎔回
祖炁以返還滅惡根而容與盍蕩黄華之水
更聽緑字之章克保仙飛永超塵劫見前靈
爽普及𡨚親共赴蘭湯慈悲引導
醫治全形科
伏以成象成形混沖和而立人極善生善死
凝恬淡以葆天常百神羅絡於華房萬炁周

流於玄谷本無虧欠寧有疾傷自業機鑿混
沌之根而塵網溷隂陽之祖寒暑燥濕鼓二
竪以乗危地水火風結三彭而搆釁陽天旣
殞隂景斯覊心未忘於生前病源猶在𡨚復
懷於殁後業海罙深況經絡榮衞之支離有
䰟𩲸精神之蕩失孰伸援手第劇寒心是以
元始法王虚皇教主布慈雲於三洞流法雨
於十華建仙醫天曹運神丹而灌注崇解結
神吏飛聖象以調和降靈寳三八之曹役混
元二六之將爲奔飛於死炁俾返復於生神

澤溥九幽恩沾八極今之夜奉爲齋主某開
度某人巳奉紫宸之命幸提黒鬱之䰟來詣
玄壇將朝玉陛切慮亡故某厭世遘疾雖形
散而神或鬱紆歷劫遭𡨚縱命沉而性猶束
縛五臓六腑之已壞百體九竅之莫完匪藉
神功曷全靈質緑章露奏巳頒降於玄曹丹
篆風行盍昭宣於洪澤兹伸召役宜副翹傾
庶昭息黥𥙷劓之勲毋増續長截短之嘆玄
科煥耀次第頒宣稽首皈依召役如法
還形返生天尊

心爲形主心安而形亦安形乃病都心病而
形亦病倘心病之未愈豈形體之能痊謹召
靈寳玄局天醫尚藥一行官吏普請眞慈隨
我神運以靈丹神芝雲腴玉醴爲亡故某人
醫治疾傷斷除心病急急如靈寳玄壇律令
焚天醫靈官符焚治病功曹符
焚亡人何病身亡符
𡨚由心造心空而𡨚亦空𡨚逐業生心有而
業亦有凡業𡨚之未釋因心𡨚之不忘謹召
靈寳玄局解𡨚釋結靈官一行官吏溥請眞

慈隨我神運以軟言調伏異骨成親爲亡故
某人齊同慈愛解脫心𡨚急急如靈寳玄壇
律令
焚解𡨚釋結三符
心病已除心𡨚復釋慧源瑩徹髙臺凝曉鑑
之輝覺海澄清碧漢掛秋蟾之影猶慮神隨
炁散炁逐神馳形體旣墮於隂冥神炁易全
於陽耀盍召攝其生炁爲整具其形神庶得
神御炁而炁留形可使心藏神而神保命混
元本始無欠無餘謹召十二炁混元化生大

將軍一行官吏隨我神運爲亡故某人攝召
生炁返復靈根急急如靈寳玄壇律令
焚混元十二炁十二符
凝生炁於紫户青房巳全陽質降眞神於金
樓玉室庶化隂靈俾羅絡以成人可飛騰而
御景謹召三部八景二十四神隨我神運爲
亡故某鎭安百體榮固三田急急如靈寳玄
壇律令
焚三部八景符
神炁爲生死之根宗形骸乃神炁之郛廓神

炁和合形乃得生神炁分離形斯趨死今復
𥘉生之神炁可還未死之形骸九竅光華百
▲煥映歩武輕盈而容與精神洞朗以光明
伏願亡故某澄清受病之源䟽瀹結𡨚之本
保合生炁毓養眞神超二極以長存復三元
而不老旣完芝宇請赴蘭湯法衆運誠慈悲
引導
慈悲接引天尊
引旛詣浴堂前
靈寳領教濟度金書卷之二十九











