










靈寳領教濟度金書卷之一百湯九
　　　　洞微髙士開光救苦眞人寗全眞授
　　　　靈寳通玄弘教水南先生林靈眞編
　科儀立成品(青玄救/苦齋)
　　單朝儀
　　　燒香頌
　　　各禮師存念如法
　　　衞靈
五靈列位煥鎭五方始皇護䰟丹老衞形
皓靈侍𩲸黑帝攝生中央黄帝統御萬眞

元皇誥下幽夜開光罪消北府名列南昌
金籙定籍玉字除殃朱陵鍊質飛神大蒼
三官九府无極神郷普受開度上生天堂
和與道合眞
　　　鳴法鼓二十四通
無上三天玄元始三炁太上老君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓玄壇天帝神君當召此間
土地里域眞官正神急上關啓臣今奉爲入

齋意其諸情悃具載狀文以今陞壇行道願
得
東極青玄妙炁百寳光明下降流入臣等身
中令臣所啓之誠速達俓御
東極青玄老君太乙救苦天尊運明保元上
帝御前
　　　請稱法位
具位臣某與臨壇官衆等謹同誠上啓
太上无極大道虚无自然元始天尊太上道
君太上老君東極青玄老君太乙救苦天尊

運明保元上帝十方應化救苦天尊九天生
神上帝三十二天上帝五靈五老上帝上清
十一曜星君三元三官大帝北極四聖眞君
北極九府上眞道君南辰六闕上眞道君二
十八宿星君泰玄樞機三省諸相眞君靈寳
五師眞君九天諸司眞君天曹諸司眞君大
慈大悲救苦眞人大慈大悲大惠眞人妙行
眞人法解眞人太乙玄生府青玄黄籙院主
宰仙官黄籙九司仙靈九天普度院仙眞靈
官三元三官九府主宰五嶽五帝眞君五天

聖帝祖玄眞師眞人本𣲖經籍度師眞人北
隂玄天酆都大帝九壘十洞六宫九幽㝠路
主執神靈本州本縣城隍里域廟貌聖衆三
界應感一切眞靈臣聞蒼極開圖耀眞風於
經緯青華御運弘
聖日於玄黄上承龍漢之靈光下煥鴻鈞之
梵炁巍巍惠澤儛十華而拔領無邊赫赫威
靈燭九幽而提擕有造迹本非迹名豈常名
惟彰寂感之機斯契潜昭之妙臣等玄元衍
慶青府躋班樂煙霞而逭雷霆

聖恩浩渺會風雲而依日月
帝澤涵濡誓殫弘道之忱庸佐宣仁之化凡
有投告敢不上聞
　　　宣詞
按如詞言備殫激切齋主某一心皈命百拜
投詞念夜壑之幽𡪹莫開隂翳痛寒庭之峭
極孰駕陽靈銅關繚繞於業煙鐡壘周遭於
毒霧一朝失足萬劫驚心悔過求生雖有自
新之路雪𡨚度死孰開捨舊之門仰長樂二
府之雲聮而妙嚴九司之星列龍符煥曉張

慧炬於迷途鳯綍昭天鼓慈航於苦海實幽
明之柱石乃今古之津梁爰潔靈場肅陳法
席蘭篝縹緲映七寳之騫林筍簴玲瓏耀九
光之蓮座降雲軿於黄道輅電仗於霄衢道
炁百千萬重中拱紫金之相屬車八十一乘
旁參白玉之輝威芒射而劒㦸森森靈光運
而虹霓奕奕萬眞環拱千聖朝參爲駐景於
虚玄聽丹忱於哀素天人蒙慶家國咸休以
今陞壇行道請法衆等運兹初捻上香
願此香煙騰空俓上供養

无上至眞道寳臣等皈身皈神皈命首體投
地仰依
太乙救苦天尊願以是功德上祝
宗祧先聖社稷尊靈伏願麟驂駕景鳯馭飛
霄登瑶池而覲金仙遊神問道汎琅庭而陪
玉聖御炁朝元開
皇圖有道之長溥
聖澤無爲之化銀潢流潤歌麟趾之振振瑶
曆輝華宴虎頭而侃侃今故燒香自皈依
師尊大聖衆至眞之德得道之後保天長存

和與道合眞
以今陞壇行道請法衆等運兹二捻上香
願此香煙騰空俓上供養
无上至眞經寳臣等皈身皈神皈命首體投
地仰依
太乙救苦天尊願以是功德歸流齋主某九
玄七祖億劫種親伏願業基雲散𡨚網天開
服霓裳而宴紫虚登眞歩武飲雲𢊍而登碧
落御景精神叅入无出有之玄悟離妄登眞
之妙祥開世澤衍𤓰瓞之綿綿慶顯家聲䕃

松蘿之奕奕今故燒香自皈依
師尊大聖衆至眞之德得道之後昇入無形
和與道合眞
以今陞壇行道請法衆等運兹三捻上香
願此香煙騰空俓上供養
无上至眞師寳臣等皈身皈神皈命首體投
地仰依
太乙救苦天尊願以是功德歸流九幽滯爽
五道窮䰟伏願積夜開光重泉破暗冰靜波
而火息燄十習倶捐刀化𣗳而劒爲騫六因

何有定水湛心花之耀業山爍性蘂之明超
離黑單永不經於苦惱從容緑漢常可保於
歡欣今故燒香自皈依
師尊大聖衆至眞之德得道之後長享自然
和與道合眞
　　　禮方懴方
　　　歩虚
旋行躡雲綱乗虚歩玄紀吟咏帝一尊
百關自調理俯命八海童仰携髙仙子
諸天散香花蕭然靈風起宿願定命根

故致標髙擬歡樂太上前萬劫猶未始
又
嵯峨玄都山十方宗皇一岧岧天寳臺
光明耀流日煒燁玉林華蒨璨耀朱實
常念餐元精鍊液固形質金光散紫微
窈窕大乗逸
又
俯仰存太上華景秀丹田左顧提鬱儀
右盻携結璘六度冠梵行道德隨日新
宿命積福應聞經若至親天挺超世才

樂誦希微篇沖虚太和炁吐納流霞精
胎息靜百關寥寥究三便泥丸洞明景
遂成金華仙魔王敬受事故能朝諸天
皆從齋戒起累功結宿縁飛行淩大虚
提携髙上僊
　　　三啓
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世享大福
　　　又

鬱鬱家國盛濟濟經道興天人同其願
縹緲入大乗因心立福田靡靡法輪昇
七祖生天堂我身白日騰
　　　又
大道洞玄虚有念無不契鍊質入仙眞
遂成金剛體超度三界難地獄五苦解
悉歸太上經靜念稽首禮
　　　三禮
　(臣)等志心稽首禮
太上无極大道

　(臣)等志心稽首禮
三十六部尊經
　(臣)等志心稽首禮
玄中大法師
　　　重稱法位
具位臣某與臨壇官衆等謹重誠上啓
太上无極大道虚无自然元始天尊太上道
君太上老君東極青玄老君太乙救苦天尊
運明保元上帝十方應化救苦天尊九天生
神上帝三十二天度人上帝五靈五老上帝

上清十一曜星君三元三官大帝北極四聖
眞君北極九府上眞道君南辰六闕上眞道
君二十八宿星君泰玄樞機三省諸相眞君
靈寳五師眞君九天諸司眞君天曹諸司眞
君大慈大悲救苦眞人大慈大悲大惠眞人
妙行眞人法解眞人太乙玄生府青玄黄籙
院主宰仙官黄籙九司仙靈九天普度院仙
眞靈官三元三官九府主宰五嶽五帝眞君
五天聖帝祖玄眞師眞人本𣲖經籍度師眞
人北隂玄天酆都大帝九壘十洞六宫九幽

㝠路主執神靈本州本縣城隍里社廟貌聖
衆三界應感一切眞靈臣聞開生塞死神功
昭東極之眞返隂含陽聖澤遍北酆之宻天
寳泉涵濡於惠露空青枝飛洒於甘霖應念
分身若沙塵而罔測尋聲御炁猶虚空而莫
量妙哉願力之深弘至矣神功之廣大凡屬
圍範悉頼陶鎔今齋主某仰慮亡故某世垢
縈心俗塵滓性是非關煙迷萬劫漂浪罔知
人我山霧障千尋流吹莫覺恣七情而違地
理縱三毒以悖天文淩蔑綱常惟思鴻鵠將

至廢置禮度莫知雞犬之當求致愆紀於玄
曹而過書於黑簡三彭結釁二竪乗危䰟鎻
神郷歲月回頭而幾閱𩲸沈鬼域音容轉眼
以難窺況六道之循環與三途之輪轉匪由
提拯曷遂超昇爰鋪設於玄壇庸皈投於洪
䕃伏願鸞和應感獅御遥臨察蒼生眞切之
忱沛青極洪濛之澤敕黄籙仙吏頒龍簡以
羅敷命黑鬱㝠曹遵鳯綸而煥耀智慧火焚
其罪簿慈悲水滌其塵蹤夜光開光破幽關
而照燭專度曲度提㝠路以起昇移籍東諸

鍊䰟南府乗晨直上無拘留逼合之憂離夜
横飛有侍衛送迎之喜覲
天顔於青闕承
帝澤於丹墀永爲種民常依道化蒙不遺於
葑菲當益罄於蒭蕘齋主某祥光映體瑞氣
盈門寇無犯於隂陽百神順令道聿扶於天
地五炁朝元普庭户以無災合公私而有慶
上願圓方儲粹河海開祥萬姓載寜四夷賔
伏動植被生生之德咸毓天和飛潜陶化化
之機俱逃地禍物有晨陽之照鬼無夜哭之

悲㝠路幽靈咸昇神於道域幽關𡨋掾均進
職於仙階則上明
天尊大慈之化下副臣等皈命之誠謹啓以
聞
　　　發願
一願乾坤明素二願炁象清玄三願
聖君萬壽四願化洽八埏五願天垂甘露六
願地發祥煙七願四時應候八願萬物生全
九願家多孝悌十願國富才賢十一願齋功
廣被十二願善瑞日増

　　　存神燒香
香官使者左右龍虎君侍香諸靈官當令臣
行道之所自然生金液丹碧芝英百靈衆眞
交會在此香火爐前令臣學道得道求仙得
仙齋主受福幽顯霑恩十方仙童玉女侍衞
　　　　　湯九九
香煙傳臣向來所啓之誠速達俓御
東極青玄老君太乙救苦天尊運明保元上
帝御前
　　　出堂頌

　　　下壇

　　　回靜默堂
　　　謝師
　　　向來

靈寳領教濟度金書卷之一百





