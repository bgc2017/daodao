










靈實領教濟度金書卷之二百四(二百五/同卷)平七
　　洞微髙士開光救苦眞人𡩋全眞授
　　靈寳通玄弘教水南先生林靈眞編
　科儀立成品(保命/齋用)
　　禳瘟疫醮儀
　　　歩虚灑淨
　　　衞靈
五星列照煥明五方水星却災木德致昌
熒惑消禍太白辟兵鎭星四據家國利亨
名刋玉簡字録帝房乘飊散景飛騰太空

出入冥无遊㝠十方五雲浮蓋招神攝風
役使萬靈上衞仙翁和與道合眞
　　　請稱法位
具位某謹焚香上啓
天符帝帥歳分王神五瘟氣候行化威靈天
瘟地瘟山瘟家瘟神君井瘟竈瘟陽痕隂瘟
神君五瘟部從隊伍神衆天曹主執五瘟神
衆嶽府主執五瘟神衆當境主執五瘟神衆
今年某季準天敕令行災主病一切神明本
府本縣城隍主者逺近廟貌權衡禍福聖衆

虚空鑒察看望隨喜聖衆伏聞元始開圖扇
眞風於九軌虚皇撫運宏化日於三靈澄清
宇宙之祅氛辟斥寰瀛之故炁寒暑燥濕釀
人事之乖常風雨晦明移天時之示變致令
行於地癘而候應於天瘟匪賴矜原曷臻康
泰今齋主某拊躬三省勵志九思虐疾連朝
醫未臻於聖藥沈痾彌日卜莫際於神著惟
九土之網維屬五方之主宰敢陳禴祭庸輅
亨期伏望月駟飄▲肅前驅而莅止雲驂迅
邁戒後從以來遊不遺方寸之私式副再三

之禱某不勝祈望激切之至謹當奉請
　　　請聖初獻
某謹焚香上啓
五瘟神祇列部眞宰及當境内外一切威靈
伏聞上聖垂慈昭錫飬生之訣下愚徯惠仰
敷保命之方維黔黎疾辨於三因而蒼昊仁
同於一視若稽地變彜考天常八節四時有
鬱發之起伏五運六炁兆勝復之循環玄曹
宻總其樞機丹𡱈潜握其政令周行五部巡
遊八區惟業氛藴結於身家故戾炁扇延於

啓處吹寒嘘熱澟雞頭鬼體之神明倒瓢負
爐峻馬首人身之部從或流毒於溪澗或鼓
釁於山林瘴癘兆興疫瘟攸起匪上祈於帝
澤曷下拯於民生今齋主某十善莫修百非
夙著上天譴責形骸外襲於災殃下鬼訴誣
榮衞内傷於咎釁勲賖倉扁功邈歧黄覺經
絡之支離恍精神之顚倒伏牀積日拊枕呼
天故修保命之齋庸致回生之請所冀慈仁
廣覆惠愛垂憐赦既往之愆尤消除衆苦錫
方來之安樂釋散多災全金石草木以安和

俾出入行蔵而快利室家胥慶頓無傳染之
虞閭里平寧永絶沉綿之患蒙如丹禱允荷
洪休某不勝祈俟之至謹伸亞獻
　　　亞獻
某謹焚香上啓
五瘟神祇列部主宰當境内外一切威靈伏
聞善惡天報猶影響之相隨禍福巳求若鼓
桴之胥契凡民情過功而莫掩皆神司懲勒
以無差今齋主某明發彷徨夙宵戰慄慮轉
輪於往世與流浪於今生三惑莫除四維不

戒虧忠孝於事君事親之際失謙和於處家
處族之間舌在堪誇任是非之顚倒目成可
羨忘空色之廻旋遂蠅頭而心慕虚名徇蝸
角而志圖微利六根自恣五賊常興致愆書
里社之曹而罪具郷閭之職月申日結昭憲
令於紫虚歳奏時叅降災危於黄混故䖍恭
而内省遂悔艾以反觀捨舊圖新昨非不習
修來攺往今是爰彰伏願上鑒齋忱下昭眞
貺遏災氛而收歛蔵府清涼斥故炁以蠲除
精神泰定敕部伍母侵於井落戒官屬移按

於封隅禹迹茫茫均是三天之赤子堯疆蕩
蕩母傷九地之蒼生即俾齋主某藥奏十全
災逃九撗金花潤曉挹永日於壺天玉樹凝
霄㝠青春於福地門庭寜謐舍宇光輝次冀
六畜孳䌓無干時令百昌茂育自得生全蒙
葑菲之不遺鑒藿葵之有造某不勝䖍切之
至謹伸終獻
　　　終獻告符
某謹焚香上啓
五瘟神祇列部眞宰當境内外一切威靈伏

聞至敬無文敢罄再三之瀆大禮必簡恪伸
萬一之忱寳齋旣按於崇壇玉醮復鋪於法
席願垂終惠式印初忱俾久病以復形使枯
骸而再肉仰蒙厚德當際洪恩百和煙微諒
仙仗之欲返千枝燼冷冀神馭之將興莫挽
眞斿惟增意戀某不勝攀戀之至謹稽首再
拜奉送
　　　迴軿頌
　　　向來
靈寳領教濟度金書卷之二百四











