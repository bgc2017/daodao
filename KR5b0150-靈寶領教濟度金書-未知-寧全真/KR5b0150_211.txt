










靈寳領教濟度金書卷之二百十一(二百十二二/百十三四卷)
　　　　洞微髙士開光敕苦真人𡩋全真授
　　　　靈寳通玄弘教水南先生林靈真編
　科儀立成品(璇璣/齋用)
　　早朝行道儀
　　　啓堂頌
　　　各禮師存念如法
　　　宣衛靈呪
晨精朗耀紫煙御空星壇煥映變化雲宫
日䰟月𩲸離坎翼中金真嘯命神虎辟酆

吉日行事八威鼔從玉華敷羅徘徊飛虹
天光下盻道炁豐隆含靈普濟流慶無窮
　　　嗚法鼓二十四通
　　　發爐
无上三天九皇玉帝當召九皇靈官飛龍騎
吏綉衣使者三炁正神急上關啓玄壇土地
方域神真(臣)今早朝陞壇行道謹奉爲(入京)
其諸丹悃巳録奏聞願得
元皇正炁來合(臣)身今(臣)所啓速逹徑御
至真无極大道

中天二大尊帝
九皇玉宸道君(御前)
　　　請穪法位
具位奉行玄靈璇璣始齋法事小兆(臣)某與
臨壇官衆等謹同誠土啓
斗極祖師洞真大道元始天尊斗極宗師洞
玄大道太上道君斗極真師洞神大道太上
老君玉皇大天尊玄穹髙上帝斗中之尊天
皇大帝斗中之主紫微大帝北斗髙上玉皇
尊帝君太微玉帝玄卿大帝君北斗太尉陽

明貪狼玉晨君北斗上宰隂精巨門五晨君
北斗司空真人禄存玉晨君北斗遊擊玄㝠
文曲玉晨君北斗斗君丹元廉貞玉晨君北
斗太常北極武曲玉晨君北斗上帝天關破
軍玉晨君北斗玉帝洞明外輔玉晨君北斗
帝真隱元内弼玉晨君斗中天罡萬真節度
奎光帝君北斗九皇夫人九隂内妃三台華
蓋星君三官五帝九府四司斗中道徳諸君
无鞅聖君六十甲子本命星君玄中大法師
三天大法師寳上真入二仙使者九宫官屬

一切真靈(臣)聞清微御運敷紫炁於紫微太
極開圖煥靈光於北極華蓋映玉垣之𨗉句
陳羅金闕之崇提挈玄黃運帝車而齊七政
統制經緯握天罡而建五行飛豁落於龜圖
耀奎光於鳯簡巍巍功徳赫赫神靈(臣)等夙
種善根生逢道化飛登而履䰟𩲸未契虚无
流吹而溷精神徒紛濁滓過易盈於鈞石功
㝠積於刀圭曲荷洪慈俾陶玄職承天領教
誓宏濟下之仁勵已學真敢叛由中之願凡
有投告所盍上聞

　　　宣詞
按如詞言備殫誠悃(臣)聞地湧玉局延萬劫
混沌之尊天錫金章啓六合髙明之聖縁軫
慈觀於大赤故傾慧聽於虚玄經訣心傳建
法橋而逹榮界道機面授出迷徑而升妙門
惟昭昭敀向之誠祈赫赫主持之澤今齋主
某歸真知命隨力建功念汨汨塵籠易縱罪
根而累性致恢恢憲網難期善果以臻身仰
中樞喉舌之司實右𩥵股肱之任延生注福
亶由綱紀之公懺罪消災悉頼權衡之正爰

遵丹笈肅建玄壇徼三色之靈芒降九天之
妙景仰瞻閶闔凝珠座以雲開前敞洞淵羅
玉摟而日近羽葆翩翻於黄道旌霓晻靄於
青㝠靜監心香動符意燭扶桑耀彩開烏輪
初浴之輝騫木流華輅鶴駕來游之慶合天
人而欣幸溥家國以咸休以今清旦行道請
法衆等運兹初捻上香
願此香煙騰空供飬
至真無上道寳天尊(臣)等皈身皈神皈命玉
體投地願以是功德上祝

皇帝陛下伏願道契圎清德符方粹日重輪
月重暈庻徴咸休車同軌書同文諸福畢至
彤舘著徽柔之德青宫彰仁泰之風麟趾詵
詵表群工之賛治虎頭翼翼端列木以承流
今故燒香自皈依
師尊大聖衆至眞之德得道之後保天長存
(和)與道合真
以今清且行道請法衆等運兹工捻上香
願此香煙騰空供飬
無上至真經寳天尊(臣)等皈身皈神皈命百

體投地願以是功德皈流齋主某伏願福德
日新罪花風散天錫純縀合正炁於七元管
翼期頥沐靈光於十極金鼎胤虚無之寳王
田融玄妙之珠湛露飛霄潤家庭而咸若盻
雲疑曉覆眷序以常寧今故燒香自皈依
師尊大聖衆至真之德得道之後永保安寧
(和)與道合真
以今清旦行道請法衆等運兹三捻上香
願此香煙騰空供養
無上至真師寳天尊(臣)等皈身皈神皈命首

體投地願以是功德皈流普天率土四海九
圍萬姓三軍百昌庶品並願堯雲丕冐舜日
輝華雨足桑麻樂犂鋤於犢隴春閑揄柳息
刁斗於狼烽家庭多絃誦之聲閭里紹箕裘
之業政敷塞外遂生生而慕衣冠仁滿寰中
離化化而脱羅畢今故燒香自皈依
師尊大聖衆至真之德得道之後昇人無形
(和)與道合真
　　　禮方
　　　懴方

(臣)等今故燒香皈身皈神皈命
中天大聖北斗九晨皇上道君九皇夫人内
妃至真大聖真人玉女斗中神仙諸靈官衆
懴悔第子某渉世以來稟生之後輕慢四大
穢賤三光多縱罪根多諸巧詐多恣滛殺多
愛貪嗔上逆天文下逆地理陽干人紀隂忤
神靈忠孝有虧行義不守莫修齋戒乃犯科
條日積月深曽無覺悟因今燒香行道咸乞
蕩除蠲消災厄和合年齡眷屬安寜門庭快
樂魔精伏匿真聖護持運限亨嘉命身康泰

疾病逺離福德昭彰得道之後身入無形
　　　三啓頌
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世受大福
　　　又
鬱鬰家國盛濟濟經道興天人同莫願
缥緲入大乗因心立福田靡靡法輪昇
七祖生天堂我身白日騰
　　　又

大道洞玄虚有念無不契錬質入仙眞
遂成金剛體超度三界難地獄五苦解
悉歸太上經静念稽首禮
　　　三禮
　(臣)等志心稽首禮
太上無極大道
　(臣)等志心稽首禮
三十六部尊經
　(臣)等志心稽首禮
玄中大法師

　　　重稱職位
具位奉行玄靈璇璣妙齋法事小兆(臣)某與
臨壇官衆等謹重誠上啓
斗極祖師洞真大道元始天尊斗極宗師洞
玄大道太上道君斗極真師洞神大道太上
老君玉皇大天尊玄穹髙上帝斗中之尊天
皇大帝斗中之主紫微大帝北斗髙上玉皇
尊帝君太微玉帝玄卿大帝君中天大聖北
斗九晨上道君九皇夫人九隂内妃斗極玄
曹一切真宰(臣)聞聖佐乾坤玉池發瓊蓮之

瑞靈章經緯金闕列琪𣗳之祥自龍劫以流
光故鸞函而煥景枕參觽角定冬夏四七之
期運斗建杓參晝夜十二之度御仙聖真靈
而並𨽻裁鬼神人物以總監爲幅圓之津𥹭
實版輿之柱石今齋主某劫終劫始身後身
前不思神御炁炁留形宻凝兩半惟以情溺
心心蔽性潜滓一元迷雲鏁慧月之輝定水
鼓業風之浪三彭内訌過直奏於天曹五賊
外攘愆屢書於地府易招厄難曷保康寕爰
殫覺性之忱式露䖍恭之禱冥心北望稽首

中馳誓酌水以散花庸燒香而行道▲願元
皇委照玉宸流光勑五帝四司紀善功於青
簡啓三官九府刋惡障於玄編東華呈不老
之符南極進長生之籍襟期快樂挺梧竹之
英姿歩武髙華襲芝蘭之逸韻生䕶養而二
台錫慶希夷微而衆妙流華融道日於門䦨
耀德星於眷屬拳拳閽扣切切階升冀垂擁
護之仁下慰翹傾之悃上願金書流演玉字
昭明川后呈祥山靈薦瑞五穀熟而民人育
地擁醴泉三光全而寒暑平天垂甘露朝有

鳳凰之喜里無狐䑕之憂動植生全幽明昭
泰則上明
天尊大慈之化下副(臣)等皈命之誠謹啓以
聞
　　　發願
一念爲道四大令得齋主七世父母免脱憂
苦上昇天堂衣食自然
二念帝王國主道化興隆庠序濟濟皇教恢
弘威儀翼翼普天所瞻民稱太平六夷賔
伏妖惡自滅賢聖日生

三念法師功德大建教化明逹俱獲飛仙
四念同志學人早得仙道更相開度
五念九親和睦好向仁義貴道賤財行爲物
　範
六念損巳布施道士及饑寒者天下人民各
　得其所
七念蠕動跂行一切含生咸蒙成就
八念赦貰前生今世罪對立功補過
九念家門隆盛宗廟有人世生賢才
十念尊受師經不敢中怠平等一心廣度一

切尅獲上仙白日登天拜見太上永成真
人雲車羽駕(和)與道合真
　　　存神燒香
香官使者左右龍虎君侍香諸靈官當令(臣)
清旦陞壇行道之所自然生金液丹碧芝英
百靈衆真交㑹在此香火爐前令(臣)學道得
道求仙得仙齋官蒙福幽顯沾恩十方仙童
玉女接侍蘭煙傳(臣)向來所啓之誠速逹徑
御
至真無極大道

中天二大尊帝
九皇玉宸道君(御前)
　　　出堂頌
　　　引至
　　　謝師幕


靈寳領教濟度金書卷二百十一


