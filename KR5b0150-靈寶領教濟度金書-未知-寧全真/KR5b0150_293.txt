










靈寳領教濟度金書卷之二百九十三戎三
洞微髙士開光救苦真人𡩋全眞授
靈寳通玄弘教水南先生林靈眞編
表榜䂓制品(開度祈禳通用)
六幕啓表
玄師表
具位(臣)某
上言今月某日爲齋法弟子某崇建某齋
幾晝夜開度亡過某靈魂仰祈天澤克證
生方(祈禳云爲某事仰祈天澤保佑平安)以今宿啓告齋者

(臣)伏以教出始青煥靈光於五劫道敷空
碧流祖炁於八遐孰扶齋律之崇亶頼師
垣之貴敢依
聖造輙控愚衷(臣)誠惶誠恐稽首頓首伏
念(臣)縁藉慶基生逢昌運雌雄凝妙徒混
景於東諸經緯融玄莫䇿真於西禁冒領
瑤壇而奏對懼書玉簡以凌兢亶籍
髙明曲垂提軫恭惟
玄中大法師真君(聖前)
禀精妙有毓粹太无綱紀十華播靈風而

化育主張三洞流惠日以生成願運淵慈
俯迂飈馭頒符定令俾參賛於天常宣化
承流庶裁成於地澤圓成齋福流演
宸恩(臣)无任激切懇祈之至謹奉表陳啓
以
聞(臣)誠惶誠懼稽首頓首謹言
年月日具位(臣)姓某上表
右六幕表只用白紙墨書毎行不計若干
字方函可漏如常式以下諸表凖此惟朱
表則同章式也

天師表
具位(臣)某
上言今月某日爲齋法弟子某崇建某齋
幾晝夜開度亡過某靈魂仰祈天澤克證
生方(祈禳云爲某事仰祈天澤保佑平安)以今宿啓告齋者
(臣)伏以龍漢開圖播函三之聖化鶴鳴啓
運宏得一之神功(臣)誠惶誠恐稽首頓首
伏念(臣)縁藉慶基生逢昌運雌雄凝妙徒
混景於東諸經緯融玄莫䇿真於西禁冒
領瑤壇而奏對懼書玉簡以凌兢亶藉

髙明曲垂提軫恭惟
三天大法師真君(聖前)
禀資道粹分炁魁靈祖日輝明耀蜀西而
立教宗風鼓舞振江右以流芳願運淵慈
俯迂飈馭萬真受事奔驛馬於玄虚十極
蒙休控飛龍於黄混(臣)無任激切懇祈之
至謹奉表陳啓以
聞(臣)誠惶誠恐稽首頓首謹言
年月日具位(臣)姓某上表
監齋表

具位(臣)某
上言今月某日爲齋法弟子某崇建某齋
幾晝夜開度亡過某靈魂仰祈天澤克證
生方(祈禳云爲某事仰祈天澤保佑平安)以今宿啓告齋者
(臣)伏以太赤金科澤八紘而騰景女青玉
律翊三洞以流光(臣)誠惶誠恐稽首頓首
伏念(臣)縁籍慶基生逢昌運雌雄凝妙徒
混景於東諸經緯融玄莫䇿真於西禁冒
領瑤壇而奏對懼書玉簡以凌兢亶籍
髙明曲垂提軫恭惟

靈寳領仙監齋大法師真君(聖前)
希夷養素徼妙融真典領列曹布靈威於
霜簡監臨庶職扶聖化於雲囊願運淵慈
俯迂飈馭格尊俯仰拱龍陛以論思品列
威儀肅鵷班而董正(臣)無任激切懇祈之
至謹奉表陳啓以
聞(臣)誠惶誠恐稽首頓首謹言
年月日具位(臣)姓某上表
五帝表
具位(臣)某

上言今月某日爲齋法弟子某崇建某齋
幾晝夜開度亡過某靈䰟仰祈天澤克證
生方(祈禳云爲某事仰祈大澤保佑平安)以今宿啓告齋者
(臣)伏以道覆十華仰雲蒸於玄紀教敷八
極期雨施於洪釐孰扶齋律之崇亶頼
帝垣之貴敢依聖造輒控愚衷(臣)誠惶誠
恐稽首頓首伏念(臣)縁籍慶基生逢昌運
雌雄凝妙徒混景於東諸經緯融玄莫䇿
真於西禁冒領瑤壇而奏對懼書玉簡以
凌兢亶籍髙明曲垂提軫恭惟

青靈始老九炁天君
丹靈眞老三炁天君
皓靈皇老七炁天君
五靈玄老五炁天君
元靈玄老一炁天君(聖前)
德均天地權並隂陽輔極功成讃赤書於
一炁司方位定羅紫簡於五靈願運淵慈
俯迂飈馭風清師座董萬聖以宣慈日進
鵷班育羣生而布澤(臣)無任激切懇祈之
至謹奉表陳啓以

聞(臣)誠惶誠恐稽首頓首謹言
年月日具位(臣)姓某上表
三官表
具位(臣)某
上言今月某日爲齋法弟子某崇建某齋
幾晝夜開度亡過某靈䰟仰祈天澤克證
生方(祈禳云爲某事仰祈天澤保佑平安)以今宿啓告齋者
(臣)伏以道運紫微提玄雲於混洞教宏
皇極流惠露於鴻濛孰扶齋律之崇亶頼
帝垣之貴敢依聖造輒控愚衷臣誠惶誠

恐稽首頓首伏念(臣)緑藉慶基生逢昌運
雌雄凝妙徒混景於東諸經緯融玄莫䇿
真於西禁冒領瑤壇而奏對懼書玉簡以
凌兢亶藉
髙明曲垂提軫恭惟
上元賜福天官耀靈元陽上帝
中元赦罪地官洞靈清虚大帝
下元解厄水官金靈洞隂大帝(聖前)
斡旋萬有掌握三元天地神人列丹圖而
校録隂陽水火定黒簡以摧研願運淵慈

俯迂飈馭紀綱六職示憲網於雷霆主宰
千靈鼓化機於雨露(臣)無任激切懇祈之
至謹奉表陳啓以
聞(臣)誠惶誠恐稽首頓首謹言
年月日具位(臣)姓某上表
三師表
具位(臣)某
上言今月某日爲齋法弟子某崇建某齋
幾晝夜開度亡過某靈䰟仰祈天澤克證
生方(祈禳云爲某事仰祈天澤保佑平安)以今宿啓告齋者

(臣)伏以運啓清微鼔神風於碧落教敷蒼
極流化雨於黄垓孰扶齋律之崇亶頼
師垣之貴敢依聖造輒控愚衷(臣)誠惶誠
恐稽首頓首伏念(臣)縁藉慶基生逢昌運
雌雄凝妙徒混景於東諸經緯融玄莫䇿
真於西禁冐領瑤壇而奏對懼書玉簡以
凌兢亶藉
髙明曲垂提軫恭惟
靈寳經師君
靈寳籍師君

靈寳度師君(聖前)
德符衆妙道契四玄身負宗乗紹前修而
毓秀手提祖印開後覺以流芳願運淵慈
俯迂飈馭對揚八陛通丹悃於圓穹膏沐
羣靈扶玄科於方域(臣)無任激切懇祈之
至謹奉表陳啓以
聞(臣)誠惶誠恐稽首頓首謹言
年月日具位(臣)姓某上表
謝六幕表
玄師表

具位(臣)某
上言今月某日爲修齋法弟子某崇建某
齋幾晝夜開度亡過某靈䰟仰祈天澤克
證生方(祈禳云爲某事仰祈天澤保佑平安)以今解壇散齋
者
(臣)伏以日近清光獲承顏於龍御天開道
運欣綴武於鵷班幸圓齋律之嚴端藉
師垣之重朝儀既罄野悃重敷(臣)誠惶誠
恐稽首頓首伏念(臣)誤紹玄宗濫承宏化
科崇存念莫神運於玄壇經備威儀曷心

修於丹笈冐領對揚之首職懼貽校録之
深文仰冀
慈悲俯垂援拯恭惟
三天化主玄中大法師(聖前)
上善若水盛德如天含垢匿瑕曲提携於
班著論功行賞普酬奬於真靈諒返瓊輿
亟旋瑤闕鬱葱紫氣巳流洪澤於圓虚赫
奕靈光即沐玄釐於方壤神功顯著聖教
流通(臣)无任激切感戴之至謹奉表陳謝
以

聞(臣)誠惶誠恐稽首頓首謹言
年月日具位(臣)姓某上表
天師表
具位(臣)某
上言今月某日爲修齋法弟子某崇建某
齋幾晝夜開度亡過某靈䰟仰祈天澤克
證生方(祈禳云爲某事仰祈天澤保佑平安)以今解壇散齋
者
(臣)伏以蒼璧攄誠幸依光於
聖日玄圭錫慶誕流景於真風幸圓齋律

之嚴端藉
師垣之重朝儀既罄野悃重敷(臣)誠惶誠
恐稽首頓首伏念(臣)誤紹玄宗濫承宏化
科崇存念莫神運於玄壇經備威儀曷心
修於丹笈冒領對揚之首職懼貽校録之
深文仰冀
慈悲俯垂援拯恭惟
三天大法師真君(聖前)
大鈞有造小物不遺典格昭明校千真而
論賞憲章赫奕原列職以除愆諒返瓊輿

亟旋瑤闕祥煙羅絡普流瓊澤於人間綵
霧絪緼永振琅音於天上(臣)無任激切感
戴之至謹奉表陳謝以
聞(臣)誠惶誠恐稽首頓首謹言
年月日具位(臣)姓某上表
監齋表
具位(臣)某
上言今月某日爲修齋法弟子某崇建某
齋幾晝夜開度亡過某靈䰟仰祈天澤克
證生方(祈禳云爲某事仰祈天澤保佑平安)以今解壇散齋

者
(臣)伏以雲歛九關羅清班而奏對霞明八
極敷洪澤以告成幸圓齋律之嚴端藉
師垣之重朝儀既罄野悃重敷(臣)誠惶誠
恐稽首頓首伏念(臣)誤紹玄宗濫承宏化
科崇存念莫神運於玄壇經備威儀曷心
修於丹笈冐領對揚之首職懼貽校録之
深文仰冀
慈悲俯垂援拯恭惟
靈寳領仙監齋大法師真君(聖前)

小善必録大德有容校績丹書提神真於
碧落滌瑕白簡扶班著於黄垓諒返瓊輿
亟旋瑤闕髙天厚地均凝惠露以流輝陽
生隂成普散祥煙而耀景(臣)無任激切感
戴之至謹奉表陳謝以
聞(臣)誠惶誠恐稽首頓首謹言
年月日具位(臣)姓某上表
五帝表
具位(臣)某
上言今月某日爲修齋法弟子某崇建某

齋幾晝夜開度亡過某靈䰟仰祈天澤克
證生方(祈禳云爲某事仰祈天澤保佑平安)以今解壇散齋
者
(臣)伏以日映瑤林仰龍鸞而在御雲籠璇
陛肅鵷鷺以趨班幸圓齋律之嚴端籍
帝垣之重(臣)誠惶誠恐稽首頓首伏念(臣)
誤紹玄宗濫承宏化科崇存念莫神運於
玄壇經備威儀曷心修於丹笈冐領對揚
之首職懼貽校録之深文仰冀
慈悲俯垂援拯恭惟

青靈始老九炁天君
丹靈真老三炁天君
皓靈皇老七炁天君
五靈玄老五炁天君
玄靈元老一炁天君(聖前)
德容照夜和氣開春列職承流削愆尤於
丹籍萬真受事書勛績於玄圖諒返瓊輿
亟旋瑤闕天光煥映即流教雨以涵濡地
禁開明廣播玄風而浩蕩(臣)無任激切感
戴之至謹奉表陳謝以

聞(臣)誠惶誠恐稽首頓首謹言
年月日具位(臣)姓某上表
三官表
具位(臣)某
上言今月某日爲修齋法弟子某崇建某
齋幾晝夜開度亡過某靈䰟仰祈天澤克
證生方(祈禳云爲某事仰祈天澤保佑平安)以今解壇散齋
者
(臣)㐲以紫禁雲生通金閨而肆覲玄班雨
集遵玉簡以宣揚幸圓齋律之嚴端藉

帝垣之重(臣)誠惶誠恐稽首頓首伏念(臣)
誤紹玄宗濫承宏化科崇存念莫神運於
玄壇經備威儀曷心修於丹笈冐領對揚
之首職懼貽校録之深文仰冀
慈悲俯垂援拯恭惟
上元賜福天官耀靈元陽上帝
中元赦罪地官洞靈清虚大帝
下元解厄水官金靈洞隂大帝(聖前)
視仁春育應物淵涵削過簡書曲扶持於
列職授勛典格普昇陟於千真諒返瓊輿

亟旋瑤闕道非常道矜萬𩔖以提携玄之
又玄澤十方而遍滿(臣)旡任激切感戴之
至謹奉表陳謝以
聞(臣)誠惶誠恐稽首頓首謹言
年月日具位(臣)姓某上表
三師表
具位(臣)某
上言今月某日爲修齋法弟子某崇建某
齋幾晝夜開度亡過某靈䰟上生福境(祈▲)
(云爲某事祈保平安)以今解壇散齋者

(臣)伏以道應紫陽肅玄班而賛化政敷黄
混羅蘂簡以䟽恩幸圓齋律之嚴端藉
師垣之重(臣)誠惶誠恐稽首頓首伏念(臣)
誤紹玄宗濫承宏化科崇存念莫神運於
玄壇經備威儀曷心修於丹笈冒領對揚
之首職懼貽校録之深文仰冀
慈悲俯垂援拯恭惟
靈寳經師君
靈寳籍師君
靈寳度師君

水衡有凖冰鑑無私酬獎真靈登勛庸於
青簡扶持班著削過累於玄編諒返瓊輿
亟旋瑤闕萬天萬地均陶玄極之仁恩一
隂一陽共囿洪鈞之惠澤(臣)無任激切感
戴之至謹奉表陳謝以
聞(臣)誠惶誠恐稽首頓首謹言
年月日具位(臣)姓某上表
右黄籙齋立六幕餘齋壇立二幕其三官
幕表同此其六師幕則玄師天師監齋三
師共一表只用玄師表可也

捲簾通真表
具法位小兆(臣)某誠惶誠恐稽首頓首再
拜
上言(臣)伏以百千萬重道炁玉相凝輝三
十六部尊經金真演教仰
絳闕龍鸞之御肅玄壇鵷鷺之班敢祓汗
青首敷衷素(臣)誠惶誠恐稽首頓首臣昨
據齋法弟子某乞就某處崇建某齋幾晝
夜開度亡過某靈䰟仰祈天澤克證生方
(祈禳云爲某事仰臣祈天澤保佑平安)職惟領教理難抑違

恭按玄科次第修奉伏念(臣)夙依化日誓
溥真風領䄂羣工期催朝於禁路紀綱三
洞誓演祕於瓊囊上朝煥以斡天章下承
宣而熈
帝載羅敷八陛法象九重惟三華劫仞之
臺玲瓏紫霧仰七寳寥陽之闕縹緲紅雲
非遵玉勑以階昇曷通金閨而几奏恭惟
太上旡形旡名虚旡自然至真大道无上元
尊金闕玉陛下
神功不宰聖化无方碧落空歌耀五文而

恢廓紫虚鬱秀分三景以開明髙拱彌髙
上極元上願曲張於鳳扆許直造於螭坳
會慶風雲十極拱靈光之耀惠昭雨露八
遥承祖炁之輝遐邇蒙恩幽明被澤期周
流於劫石永翊戴於玄元臣旡任瞻
天望聖激切屏營之至謹奉表陳啓以
聞(臣)誠惶誠恐稽首頓首載拜謹言
年月日具位(臣)姓某上表
上章五表
青龍宫表

具位(臣)某
上言今月某日爲修齋弟子某崇建某齋
幾晝夜謹㳙某日某時進拜某章上詣
虚无自然玉闕下
合依黄籙科典具表奏聞者
(臣)伏以碧落仰青龍之闕雲藹東華玄虚
奏丹鳳之函煙凝北闕匪藉翊扶之德曷
昭應感之私(臣)誠惶誠恐稽首頓首伏念
(臣)叨沐真風夙依化日九靈流演朱門期
迅於飛龍三炁徘徊緑室巳奔於驛馬將

䇿卿雲而上御庶彰惠露以旁敷恭惟
太一玄生帝君(御前)
賛化玉虚侍宸瑤陛春回萬宇陶聖澤之
海涵天覆八紘矜愚衷之淵渉伏望
曲垂慧聽特賜慈觀念通進章奏之司依
九靈飛歩之旨操(臣)所奏朱章於崇機殿
内玉案之上即與進呈如承道勑處分願
遣靈官典者告報令(臣)神䰟知委庶得圓
清鑒德方濁宣仁飛元聚靈蠲四極雷霆
之憲運神㑹道散八遐雨露之恩尺地潜

通寸天昭映(臣)下情無任激切望
恩之至謹奉表陳啓以
聞(臣)誠惶誠恐稽首頓首謹言
年月日具位(臣)姓某上表
鳳凰閣
具位(臣)某
上言今月某日爲修齋弟子某崇建某齋
幾晝夜謹㳙某日某時進拜某章上詣
虚无自然玉闕下
合依黄籙科典具表奏聞者

(臣)伏以緑霞鎻鳳凰之閣朱衛森凝彩雲
籠虎豹之關丹函肅進(臣)誠惶誠恐稽首
頓首伏念(臣)叨沐
真風夙依化日九靈流演朱門期迅於飛
龍三炁徘徊緑室巳奔於驛馬將䇿卿雲
而上御庶彰惠露以旁敷忝惟
司命丈人道德衆尊(聖前)
賛化芝班侍宸蘂闕春回萬宇陶聖澤之
海涵天覆八紘矜愚衷之淵渉伏望
曲垂慧聽特賜慈觀念通進章奏之司依

九靈飛歩之㫖操(臣)所奏朱章即與進呈
如承道勑處分願遣靈官典者告報令(臣)
神䰟知委庶得圓清鑒德方濁宣仁飛元
聚靈蠲四極雷霆之憲運神㑹道散八遐
雨露之恩尺地潜通寸天昭映(臣)下情無

任激切望
恩之至謹奉表陳啓以
聞(臣)誠惶誠恐稽首頓首謹言
年月日具位(臣)姓某上表
玄㝠宫

具位(臣)某
上言今月某日爲修齋弟子某崇建某齋
幾晝夜謹㳙某日某時進拜某章上詣
虚无自然玉闕下
合依黄籙科典具表奏聞者
(臣)伏以北闕儼太真之府碧靄散明東蕃
崇少微之垣朱函通進(臣)誠惶誠恐稽首
頓首伏念臣叨沐
真風夙依化日九靈流演朱門期迅於飛
龍三炁徘徊緑室巳奔於驛馬將䇿卿雲

而上御庶彰惠露以旁敷恭惟
北斗太上宫變景逃元内妃
北斗中元宫保胎化形内嬪
北斗真元宫六遁七隱上元元母
北斗紐幽宫匿景蔵光中元内妃
北斗綱神宫變體易形斗中大女
北斗紀明宫隱迹散象斗中中女
北斗關會宫分影萬形斗中少女
北斗帝席宫化日月水火髙皇左夫人
北斗上尊宫化金石山河髙皇右夫人(聖前)

佐理中闈侍宸上舘春回萬宇陶聖澤之
海涵天覆八紘矜愚衷之淵渉伏望
曲垂慧聽特賜慈觀念通進章奏之司依
九靈飛歩之旨操(臣)所奏朱章若遇所直
日時即與進呈如承道勑處分願遣靈官
典者告報令(臣)神䰟知委庶得圓清鑒德
方濁宣仁飛元聚靈蠲四極雷霆之憲運
神會道散八遐雨露之恩尺地潜通寸天
昭映(臣)下情無任激切望
恩之至謹奉表陳啓以

聞(臣)誠惶誠恐稽首頓首謹言
年月日具位(臣)姓某上表
天曹門下
具位(臣)某
上言今月某日爲修齋弟子某崇建某齋
幾晝夜謹㳙某日某時進拜某章上詣
虚无自然玉闕下
合依黄籙科典具表奏聞者
(臣)伏以霞陛企天曹之峻孰典階昇雲營
羅

帝闕之崇密期函奏(臣)誠惶誠恐稽首頓
首伏念(臣)叨沐
真風夙依化日九靈流演朱門期迅於飛
龍三炁徘徊緑室巳奔於驛馬將䇿卿雲
而上御庶彰惠露以旁敷恭惟
天曹司命真君
天曹司録真君
天曹司非真君
天曹司危真君(聖前)
宣德彤墀侍宸丹陛春回萬宇陶聖澤之

海涵天覆八紘矜愚衷之淵渉伏望
曲垂慧聽特賜慈觀念通進章奏之司依
九靈飛歩之旨操(臣)所奏朱章賜以刋正
俾合儀矩如(臣)或有處世過咎更祈原貸
特爲保舉即得進呈如承道勑處分願遣
靈官典者告報令(臣)神䰟知委庶得圓清
鑒德方濁宣仁飛元聚靈蠲四極雷霆之
憲運神㑹道散八遐雨露之恩尺地潜通
寸天昭映(臣)下情無任激切望
恩之至謹奉表陳啓以

聞(臣)誠惶誠恐稽首頓首謹言
年月日具位(臣)姓某上表
少昊金樓
具位(臣)某
上言今月某日爲修齋弟子某崇建某齋
幾晝夜謹㳙某日某時進拜某章上詣
虚无自然玉闕下
合依黄籙科典具表奏聞者
(臣)伏以緑霧藹金樓之峻紫闕髙華紅雲
籠玉殿之崇朱函通進(臣)誠惶誠恐稽首

頓首伏念(臣)叨沐
真風夙依化日九靈流演朱門期迅於飛
龍三炁徘徊緑室巳奔於驛馬將䇿卿雲
而上御庶彰惠露以旁敷恭惟
太玄都省主三天大法師正一靜應真君
太上玄一靈寳經師真人
太上玄一靈寳籍師真人
太上玄一靈寳度師真人
太清真人嗣師系師女師三師君(聖前)
輔教玄圖侍宸丹禁春回萬宇陶聖澤之

海涵天覆八紘矜愚衷之淵渉伏望
曲垂慧聽特賜慈觀念通進章奏之司依
九靈飛歩之㫖操(臣)所奏朱章即與進呈
如承道勑處分願遣靈官典者告報令(臣)
神䰟知委庶得圓清鑒德方濁宣仁飛元
聚靈蠲四極雷霆之憲運神會道散八遐
雨露之恩尺地潜通寸天昭映(臣)下情無
任激切望
恩之至謹奉表陳啓以
聞(臣)誠惶誠恐稽首頓首謹言

年月日具位(臣)姓某上表
上章第二次表
具位(臣)某
上言今月某日爲弟子某崇建某齋幾晝
夜謹㳙某日某時再爲拜進某章上詣
虚无自然玉闕下
合依黄籙科典具表奏聞者
(臣)伏以誠籲朱函日近期敷於龍扆禮嚴
素櫝雲開荐扣於虎關丙徼通進之崇甲
格裁成之貴重攄萬一敢憚再三臣誠惶

誠恐稽首頓首伏念(臣)幸籍昌基欣承慶
運七經密奏黍珠聞勃勃之音八緯潜昇
騫翠企琅琅之韻載覲鸞和於丹陛盍陳
蟻悃於玄曹恭惟
聖位
佐聖芝班侍宸蘂闕真忱上御頼呈導於
清微靈貺下頒普羅敷於黄野願回
慈造俯察䖍祈聮諸司轉逹之曹依九靈
飛歩之㫖操(臣)所奏朱章於崇機殿内玉
案之上即與進呈如承道勑處分願遣靈

官典者告報令(臣)神䰟知委庶得金符煥
令玉勑宣恩仁浹顯幽咸迓天光而風動
澤周遐邇頓超地禁以煙收感戴勤渠皈
依激切(臣)下情無任激切望
恩之至謹奉表陳啓以
聞(臣)誠惶誠恐稽首頓首謹言
年月日具位(臣)姓某上表
右五處共用此表只改聖位某陳乞並如
前表係連日進章自第二日以後毎日只
用此不必别攺易也

言功表
具位(臣)某
上言今月某日爲修齋弟子某就某處崇
建某齋幾晝夜開度亡過某靈䰟上生仙
界(祈禳云請福延生祈恩謝過)以今解壇懴罪爲將吏
言功者
(臣)伏以三景開明耀玄黄而散彩五靈鬱
秀融經緯以宣光金符敷湛露之輝玉簡
粲慶雲之瑞幽明舞手遐邇歡顔盍殫謝
過之恭爰露言功之悃(臣)誠惶誠恐稽首

頓首伏念(臣)材資短陋智識荒踈況齋戒
之未純致威儀之易瀆鵷班宣德策役妄
召於靈曹鳳扆承符關奏濫稱於主職玉
篆飛頒而㸃畫舛誤金科宣演而首尾參
差請命操章或言詞之顛倒行神布炁慮
存念之周章凡所運爲莫非過咎退自循
省第劇驚惶願
玄造之携提霈洪恩之原赦恭惟
太上无形无名虚无自然至真大道无上元
尊金闕玉陛下

大鈞無外盛德有容含垢匿瑕曲扶持於
愚鈍計功行賞遍酬奬於真靈亶冀
隆慈洞垂淵鑒其有建齋之日上請三洞
天仙兵馬地仙兵馬真人兵馬神人兵馬
日月星宿兵馬三河四海兵馬九宫五帝
兵馬三十二天監齋直事侍香金童散花
玉女三五功曹左右官使者五帝直符直
日香官飛龍騎吏玉清靈虚宫靈寳天仙
内院諸天承受玉女三天上奏靈官運神
會道功曹三界所向仙曹施用仙曹赫奕

仙曹執職主宰(以下看官吏當用者排列)司命六神在
壇守職備著勤勞並各顯服嚴裝隨(臣)所
進表文上詣
玄都乞依太真玉格校功遷賞不負効信
(臣)敢不精勤五體澄潔一心普施濟度之
功期報生成之德學真領教願定録於青
華飛元聚靈庶書勛於丹策(臣)無任激切
之至謹奉表陳啓以
聞(臣)誠惶誠恐稽首頓首謹言
年月日具位(臣)姓某上表

右言功表只用前朱表式白紙墨書開度
祈禳通用中間官將看齋壇合用者添入
其不當用者削去

靈寳領教濟度金書卷之二百九十三
















