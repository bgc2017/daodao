










靈寳領教濟度金書卷之二百九十七戎七
　　　洞微髙士開光救苦真人寗全真授
　　　靈寳通玄弘教水南先生林靈真編
　表榜䂓制品(預修黄/籙齋用)
　　九天尊表
　　　第一表
　具位(臣)某
　上言今月某日爲奉齋法弟子某崇建無
　上預修黄籙大齋㡬晝夜今宵滿散奉行
　第一壇生身受度科法謹具表奏聞者

　(臣)伏以道尊太乙凝生炁於青華教演大
　千散靈光於蒼極將伸受度盍罄懇祈(臣)
　誠惶誠恐稽首頓首切念弟子某托質世
　塵㝠心俗翳祖玄瑕累尚有滯於幽隂冤
　隙縈纒寧無拘於讎對匪由解釋曷副䖍
　祈恭惟
太乙救苦天尊(聖前)
　長樂端疑妙嚴髙拱尋聲赴感流法雨於
　八遐應念垂慈播仁風於九極願回淵聽
　曲賜海涵和合冤親脫㝠途之執滯超陵

　霄漢拓隂域之光華即使弟子某考訟無
　傷壽齡有永百年運盡依光俓陟於南丹
　一旦神遷受化永辭於北鬱不經苦惱常
　覩光明(臣)下情無任激切之至謹奉表奏
　以
　聞謹言
　　年月日具位(臣)姓某上表
　　　第二表
　具位(臣)某
　上言今月某日爲奉齋法弟子某崇建無

　上預修黄籙大齋㡬晝夜今宵滿散奉行
　第二壇生身受度科法謹具表奏聞者
　(臣)伏以金房度命耀神景於七騫玉籍回
　年挹靈華於三秀將伸受度盍罄懇祈(臣)
　誠惶誠恐稽首頓首切念弟子某流俗謀
　生世氛混性霜凝白簡未書赦過之章日
　麗丹綸莫注登真之籍匪繇更改曷副䖍
　祈恭惟
九幽拔罪天尊(聖前)
　玄極髙凝紫宸端拱澤覃幽顯流惠露以

　生春恩浹隂陽散祥煙而啓旦願回淵聽
　曲賜海涵朱黒標書永勾銷於死録青玄
　移籍惟注上於生名即使弟子某災厄蠲
　除壽齡延永百年運盡依光俓陟於南丹
　一旦神遷受化永辭於北鬱不經苦惱常
　覩光明(臣)下情無任激切之至謹奉表奏
　以
　聞謹言
　　年月日具位(臣)姓某上表
　　　第三表

　具位(臣)某
　上言今月某日爲奉齋法弟子某崇建無
　上預修黄籙大齋㡬晝夜今宵滿散奉行
　第三壇生身受度科法謹具表奏聞者
　(臣)伏以道敷玄碧流祖氣於九華運應紫
　陽霈靈光於四極將伸受度盍罄懇陳(臣)
　誠惶誠恐稽首頓首切念弟子某業網纒
　縈塵機鼔動六根三業乆雨集於精神五
　累三尸毎風行於歩武匪由削落曷副䖍
　祈恭惟

逍遙快樂天尊(聖前)
　丹禁髙凝紫虚端拱神超渺渺恩覃六合
　之遙氣入玄玄澤被八遐之大願回淵聽
　曲賜涵容落滅惡根覩騫林而髙歩飛度
　累戸依蓮座以叅真即俾弟子某塵妄無
　侵壽齡有永百年運盡依光俓陟於南丹
　一旦神遷受化永辭於北鬱不經苦惱常
　覩光明(臣)下情無任激切之至謹奉表奏
　以
　聞謹言

　　年月日具位(臣)姓某上表
　　　第四表
　具位(臣)某
　上言今月某日爲奉齋法弟子某崇建無
　上預修黄籙大齋㡬晝夜今宵滿散奉行
　第▲壇生身受度科法謹奉表奏聞者
　(臣)伏以玉符保命固萬氣以齊仙金液鍊
　形㑹百神而入妙將伸受度盍罄懇陳(臣)
　誠惶誠恐稽首頓首切念弟子某叨沐玄
　風獲依化日真源波蕩未圓性命於百關

　妄境雲迷或致精邪於五體匪由錬化曷
　副䖍祈恭惟
火鍊丹界天尊(聖前)
　炎闕髙凝朱宫端拱雍和萬化錫純嘏於
　蒼生撫料兆民輯蕃禧於庶品願回淵聽
　曲賜海涵動靜清嘉符三華而受鍊行藏
　恊吉明七覺以和真即俾弟子某形神調
　寧壽齡延永百年運盡依光俓陟於南丹
　一旦神遷受化永辭於北鬱不經苦惱常
　覩光明(臣)下情無任激切之至謹奉表奏

　以
　聞謹言
　　年月日具位(臣)姓某上表
　　　第五表
　具位(臣)某
　上言今月某日爲奉齋法弟子某崇建無
　上預修黄籙大齋㡬晝夜今宵滿散奉行
　第五壇生身受度科法謹具表奏聞者
　(臣)伏以紫虚鬱秀凝萬竅之神輝碧落空
　歌散百關之妄業將伸受度盍罄懇陳(臣)

　誠惶誠恐稽首頓首切念弟子某身滓紛
　葩心迷翳垢三部八景迷本始之靈光六
　府五宫混根源之正炁匪由攝聚曷副䖍
　祈恭惟
朱陵度命天尊(聖前)
　玉闕髙凝瓊宫端拱黄房縹緲飛丹霧於
　三田緑室徘徊耀絳霞於七戸願回淵聽
　曲賜海涵體俻萬神耀純全於聖蘂形圓
　九氣滋灌漑於靈芽即俾弟子某資質充
　盈壽齡延永百年運盡依光俓陟於南丹

　一旦神遷受化永辭於北鬱不經苦惱常
　覩光明(臣)下情無任激切之至謹奉表奏
　以
　聞謹言
　　年月日具位(臣)姓某上表
　　　第六表
　具位(臣)某
　上言今月某日爲奉齋法弟子某崇建無
　上預修黄籙大齋㡬晝夜今宵滿散奉行
　第六壇生身受度科法謹具表奏聞者

　(臣)伏以龍頭宴御羅玉井於黄垓羊角扶
　搖煥金畿於碧落將伸受度盍罄懇陳(臣)
　誠惶誠恐稽首頓首切念弟子某汨没紅
　塵周旋玄垢六關猶染莫超清淨之真三
　界俱迷曷契希夷之粹匪由蕩滌莫副䖍
　祈恭惟
無量度人天尊(聖前)
　碧落髙凝玄虚端拱提封萬兆爲護正於
　善功統御羣生普疾除於惡業願回淵聽
　曲賜海涵旋斗歷箕紀玄圖而覆育飛奎

　繫壁定丹籍以包維即俾弟子某福德昌
　隆壽齡延永百年運盡依光俓陟於南丹
　一旦神遷受化永辭於北鬱不經苦惱常
　覩光明(臣)下情無任激切之至謹奉表奏
　以
　聞謹言
　　年月日具位(臣)姓某上表
　　　第七表
　具位(臣)某
　上言今月某日爲奉齋法弟子某崇建無

　上預修黄籙大齋㡬晝夜今宵滿散奉行
　第七壇生身受度科法謹具表奏聞者
　(臣)伏以清微御運騰玉緯以垂芒碧落開
　圖耀金經而散彩將伸受度盍罄懇陳(臣)
　誠惶誠恐稽首頓首切念弟子某身處方
　垓命由圓象地枝天榦慮運限之戰衝陽
　𨇠隂離恐星辰之凌迫匪由禳禬曷副䖍
　祈恭惟
長生護命天尊(聖前)
　帝闕髙凝宸京端拱主張赤子拓壽域以

　呈祥䕃育蒼生闢福庭而介祉願回淵聽
　曲賜海涵辟斥威芒送千災而雲散進臨
　福曜來百順以風清即俾弟子某起處康
　寧壽齡延永百年運盡依光俓陟於南丹
　一旦神遷受化永辭於北鬱不經苦惱常
　覩光明(臣)下情無任激切之至謹奉表奏
　以
　聞謹言
　　年月日具位(臣)姓某上表
　　　第八表

　具位(臣)某
　上言今月某日爲奉齋法弟子某崇建無
　上預修黄籙大齋㡬晝夜今宵滿散奉行
　第八壇生身受度科法謹具表奏聞者
　(臣)伏以丹章鳳氣齊三景以綱維赤書龍
　文煥五靈而保制將伸受度盍罄懇陳(臣)
　誠惶誠恐稽首頓首切念弟子某負隂抱
　陽戴天履地劫終劫始期過度於三災運
　復運周覬生成於五氣匪由導翊曷副䖍
　祈恭惟

轉輪聖王天尊(聖前)
　琳房髙凝玉京端拱包羅萬化扶曆數於
　天長主宰羣生息厄期於地乆願回淵聽
　曲賜海涵風火水災永不侵某歩武玄元
　始氣常克覆其精神即俾弟子某孛蝕無
　侵壽齡有永百年運盡依光俓陟於南丹
　一旦神遷受化永辭於北鬱不經苦惱常
　覩光明(臣)下情無任激切之至謹奉表奏
　以
　聞謹言

　　年月日具位(臣)姓某上表
　　　第九表
　具位(臣)某
　上言今月某日爲奉齋法弟子某崇建無
　上預修黄籙大齋㡬晝夜今宵滿散奉行
　第九壇生身受度科法謹具表奏聞者
　(臣)伏以空浮珠黍凝碧落以流明天雨寳
　花遍玄虚而鑒映將伸受度盍罄懇陳(臣)
　誠惶誠恐稽首頓首切念弟子某請命清
　微歸神皇極鋪張蘂蕳粛五體以參朝覽

　究芝圖秉一枕而懴謝匪由修奉曷副䖍
　祈恭惟
寳華圓滿天尊(聖前)
　璇極髙凝琅臺端拱道崇德備書玉籍以
　熒煌善積功圓定金編而照耀願回淵聽
　曲賜海涵福衍生前耀觀頥於紫氣祥延
　身後納視履於清光即使弟子某舉動平
　康壽齡延永百年運盡依光俓陟於南丹
　一旦神遷受化永辭於北鬱不經苦惱常
　覩光明(臣)下情無任激切之至謹奉表奏

　以
　聞謹言
　　年月日具位(臣)姓某上表

靈寳領教濟度金書卷之二百九十七
　　　　　戎七九
















