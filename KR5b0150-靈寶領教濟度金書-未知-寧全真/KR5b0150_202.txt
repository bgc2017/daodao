










靈寳領教濟度金書卷之二百二平五
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(保命齋用)
午朝行道儀
燒香頌
各禮師存念如法
衞靈
丹靈朱火炎霞激風赤輪剛運天光八衝
迸威包羅交變萬方流金豁落羣魔滅蹤

辟姦破祅明耀元功金符召制躡雲乗龍
謡歌慶㑹散花太空神化明運四極安隆
伏御帝前罔有不恭(和)與道合眞
鳴法鼓二十四通
發爐
无上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓玄壇天帝神君當召此間
土地里域眞官正神急上關啓臣今奉爲入

意以今午朝陞壇行道願得
玉清道炁靈寳妙光下降流入(臣)等身中即
使玄壇清淨内外成眞天无氛穢地絶祅塵
琳琅振響十方肅清萬魔不干眞誠上徹令
臣所啓之誠速達俓御
太上无極大道至眞玉皇上帝(御前)
請稱法位
具位(臣)某與臨壇官衆等謹同誠上啓
太上无極大道虚无自然元始天尊太上道
君太上老君昊天玉皇上帝勾陳天皇大帝

紫微太皇大帝后土皇地祇九天採訪眞君
三洞四輔經籙髙眞三元三官大帝北極四
聖眞君啓教宗師侍宸仙衆天符帝帥歳分
王神五瘟氣候行化威靈天瘟地瘟神君山
瘟家瘟神君井瘟竈瘟神君陽瘟隂瘟神君
五瘟部從隊伍神衆天曹主執五瘟神衆嶽
府主執五瘟神衆當境主執五瘟神衆今年
某季準天敕令行災主病一切神明本府本
縣城隍主者逺近廟貌權衡禍福聖衆虚空
鑒察看望隨喜聖衆臣聞元始開圖扇玄風

於龍漢虚皇撫運舒化日於延康羅翠蓋五
億之區奠黄輿三千之域包羅萬象囊括羣
生道尊三洞之玄教演一乗之妙淩霄御炁
朝神景於天門開幽登眞超鬼靈於地戸召
蕃釐而闢壽域束羣祅而履春臺家國權衡
古今主宰(臣)等膺圖宿慶參籙昌縁塵土卑
棲尚悠悠於歩武林泉髙蹈徒切切於襟期
荷天度之春容感帝恩之日皎未敦紏過猶
誓立功庶宣暢於皇靈庸緝熈於帝載凡有
投告盍爲關聞具載心詞謹當敷露

宣詞
按如詞言情深修奉齋主某賦形下土禀炁
上玄敦頥期歳序之和視履覬夙宵之適偶
乖起處遂爽節宣縱耳目鼻舌意身溷精神
於彫瘵致風火寒暑燥濕侵經絡以乖紛百
體支離九關鈍塞莫䇿勲於藥喜惟抱悶於
𣏌憂明發再思拊膺三嘆慮隂淫陽沴四時
之令流行或地孽天災五行之氛帀布因循
扇毒曼衍興殃非齋心以扣閽曷副忱而奠
寢庸徼一元之惠澤恪遵三洞之威章恭按

金科肆頒玉篆霓旌羽葆降三天浩劫之尊
緑輦丹輿來十極虚无之聖奏鏗鏘於月罄
揚縹緲於雲鏞蘭煙飛百和之芳芝霧燦千
枝之麗鳯繒効信龍璧投誠對咫尺之天顔
露萬千之民欲威儀備舉悃愊潜通以今午
朝行道請法衆等運兹初捻上香
願此香煙騰空俓上供養
无上至眞道寳天尊(臣)等皈身皈神皈命首
體投地仰依
太上三尊十方衆聖願以是功德上祝

皇帝陛下伏願體道朝元憲天御極注滄溟
於碧漢益衍福源聳泰華於青霄永齊壽祉
河洛顯龜龍之瑞車書來麟鳯之祥内掖外
庭同心佐政近藩逺屏恊力宣符今故燒香
自皈依
師尊大聖衆至眞之德得道之後祈天長存
(和)與道合眞
以今午朝陞壇行道請法衆等運兹二捻上
香
願此香煙騰空俓上供養

无上至眞經寳天尊(臣)等皈身皈神皈命首
體投地仰依
太上三尊十方衆聖願以是功德皈流齋主
某伏願化雨霑濡玄雲流演分三光五嶽之
氣上襲天時膺二儀四象之和下禳地禍藹
懽聲於眷序流樂事於雲仍桑梓連榮五姓
浹光風之耀蓬茅有慶百年膺霽月之和今
故燒香自皈依
師尊大聖衆至眞之德得道之後永保長生
和與道合眞

以今午朝陞壇行道請法衆等運兹三捻上
香
願此香煙騰空俓上供養
无上至眞師寳天尊(臣)等皈身皈神皈命首
體投地仰依
太上三尊十方衆聖願以是功德皈流(臣)等
三師四友五族六親伏願瓊醴酣和玄漿駐
景身沐眞常之教雨外固百神心陶道德之
慈風内澄萬炁頓悟無爲之徼妙永超有漏
之塵埃泉石流形粲金花而三宫月瑩樊籠

混跡堅玉樹而五體春融今故燒香自皈依
師尊大聖衆至眞之德得道之後升入无形
和與道合眞
禮方懴方
命魔歩虚
控轡適十方旋憇玄景阿仰觀劫▲臺
俯眄紫雲羅逍遥太上京相與坐蓮花
積學爲眞人恬然榮衞和永享無期壽
萬春奚足多
又

大道師玄寂升仙友无英公子度靈符
太一捧洞章舍利耀金姿龍駕歘來迎
天尊盻雲輿飄飄乘虚翔香華若飛雪
紛藹茂玄梁頭腦禮金闕擕手朝工京
又
騫樹玄景園煥爛七寳林天獸三百名
獅子巨萬㝷飛龍躑躅鳴神鳳應節吟
靈風扇竒花清香散人襟自無髙世才
焉能耽此心
三啓

樂法以爲妻愛經如珠玉持戒制六情
念道遣所欲澹泊正炁停蕭然神靜黙
天魔並敬護世世享大福
又
鬱鬱家國盛濟濟經道興天人同其願
縹緲入大乗因心立福田靡靡法輪升
七祖生天堂我身白日騰
又
大道洞玄虚有念無不契煉質入仙眞
遂成金剛體超度三界難地獄五苦解

悉歸太上經靜念稽首禮
三禮
(臣)等志心稽首禮
太上无極大道
(臣)等志心稽首禮
三十六部尊經
(臣)等志心稽首禮
玄中大法師
重稱法位
具位(臣)某謹重誠上啓

三清上聖十極髙眞九天採訪眞君三界内
外應感眞靈天符帝帥歳分王神五瘟氣候
一切威靈咸望洪慈俯垂洞鑒(臣)聞大極函
三流形運隂陽之表先天得一禀生受天地
之中秉精粹以凝和敷英華而毓妙脈分表
裏配六運之往來體備圓方象二儀之髙厚
五炁周流於五蔵三元混合於三田靈臺湛
然霞蘂羅敷於聖景玄關爛若雲花鬱勃於
神光何祅孽之敢干豈乖戾之易祟▲耽愛
境遂履畏塗神凋六鑿之搶攘炁散七情之

流浪毒風水迅乗宫府之空虚疫霧林迷賊
筋骸之枯槁誰識廻光而返照孰能省過以
思愆匪賴帝恩曷全民性今齋主某聿嚴圭
萆䖍扣宸楓慮從無始以來逮至有生之後
天和塵漲人欲波流逐逐昏衢縱牛奔而弗
牧悠悠業徑任猿躍以誰覉犯地理而逆天
文觸神靈而干人紀節㑹乏首禳之懇切元
臘无懴謝之勤拳致招庭户之災符遂惹山
川之癘炁仰希鶴赦申錫龜齡融喜炁於百
關襲祥光於五體愆消已往回庶眚之零丁

病散方今擁蕃釐之旁午宗祊有慶里閈無
憂益恢清靜之風共仰慈悲之化上願德音
輝潤甘露澄和覆載清寧山川晏穆茂桑麻
於萬里同夷夏於一家化被鳶魚遂天淵之
樂性澤孚草木全林藪之生根神識殫宣德
之勲鬼魅滅呈姦之跡則上明
天尊布大慈之化下副小臣伸皈命之誠謹
啓以聞
發願
一願大道澹泊虚无安閑空寂澄清自居廣

開法門教導頑夫皆蒙惠澤精苦自修預
以同學普得升虚與天相保長存無憂
二願諸天結炁澄清髙虚廣覆保眞固靈氣
候調節四運和平國安民豐普天閑寧廣
濟一切惠達有生保天長存億劫不傾
三願土地厚載無窮安平不陷海淪不崩保
鎭家國兆民具從養生安死惠周十方夭
稼滋植營運日豐咸得厚載萬類皆從
四願日月二景髙明無有孛蝕虧盈安清光
照諸天洞消暗冥保固劫運世祚和平普

加潤澤惠灑衆生
五願星辰與日齊光轉燭照耀朗映十方各
安其位經緯直行保鎭家國無有災傷四
海寧一普天興昌
六願四時隨節推遷景氣和調無有災患疫
毒消滅普天安平五榖豐熟國富民歡
七願浮雲結炁聚煙飛空髙澄䕃覆玄玄隱
則無爲散則彌天神仙同居結友衆眞惠
流一切興國愛民普濟群生人同劫年
八願風雨流灑無窮普加施泄受其發揚萬

物滋生國儲民豐
九願五嶽各安其方巍巍包蔵長爲仙宫安
鎭國祚保天无終護度一切莫不仰宗
十願江海蕩蕩无極舍容恢廓无細不植淵
奥柔惠潤加蠕息天人獲慶年同劫石
十一願帝王國主日昌四鎭安睦兵革不揚
天人歌唱吉應來翔敷教濟濟威化揚揚
兆庶稱慶長樂未央
十二願蜎飛蠢動已生未生咸蒙安全普得
生成皆見元氣受陽之形草木果林經冬

不零一切濟度靡不鮮榮和與道合眞
存神燒香
香官使者左右龍虎君侍香諸靈官當令臣
午朝行道之所自然生金液丹碧芝英百靈
衆眞交㑹在此香火爐前令臣等學道得道
求仙得仙齋主受福幽顯霑恩十方仙童玉
女接侍蘭煙傳臣向來所啓之誠速達俓御
太上无極大道至眞玉皇上帝御前
出堂頌
引至幕

謝師

靈寳領教濟度金書卷之二百二







