










靈寳領教濟度金書卷之一百二十六(一百二十/七同卷)
　　　　洞微髙士開光救苦眞人𡩋全眞授
　　　　靈寳通玄弘教水南先生林靈眞編
　科儀立成品度星齋用
　　謝恩醮儀
　　　衆官序立
　　　陞壇如式
　　　燒香頌
　　　各禮師存念如法
　　　衞靈呪

五星列位煥鎭五方始皇護魂丹老衞形
皓靈侍魄黒帝攝生中央黄帝統御萬眞
元皇誥下幽夜開光罪消北府名列南昌
金籙定籍玉字除殃朱陵煉質飛神太蒼
三官九府无極神郷普受開度上生天堂
和與道合眞
　　　鳴法鼓二十四通
无上三天玄元始三炁太上老君召出臣等
身中三五功曹左右官使者侍香金童傳言
散花玉女五帝直符直日香官各三十二人

出出者嚴裝關啓玄壇天帝神君當召此間
土地里域眞官正神急上關啓臣今奉爲入
齋意以今設醮謝恩燒香行道願得玉清道
炁靈寳妙光下降流入臣等身中令臣所啓
之誠速達俓御
太上无極大道至眞玉皇上帝御前
　　　請稱法位
具位臣某與臨壇官衆等謹同誠上啓
太上无極大道虚无自然元始天尊太上道
君靈寳天尊太上老君道德天尊玉皇大天

尊玄穹髙上帝紫微中天北極大帝紫微上
宫天皇大帝南極長生大帝東極青華大帝
九天生神上帝三十二天上帝五靈五老大
帝日宫太陽帝君月府太隂皇君五方五德
星君南斗六司星君北斗九皇星君天罡大
聖節度奎光帝君二十八宿星君天曹諸司
眞君天地水三官大帝三洞四輔經籙法科
上聖髙眞神仙將吏五嶽五帝洞天福地靖
廬治化仙官本靖祖玄眞師經籍度師列位
眞人城隍社令地水職司三界官屬一切威

靈臣聞一炁凝精御洪鈞而朗照三靈孕粹
開鰲極以恢張帝江鑿混沌之根聖海鼓洪
濛之運昭昭臨下敷化育於隂陽赫赫受中
禀生成於經緯與無聲無臭而並立秉有物
有則以咸資道大難明功髙莫極今醮官某
鋪張祕範䟽瀹塵襟崇榆柳槐杏之壇巳承
洪渥秩蘋蘩藴藻之席更露丹衷庶以謝而
以祈式可羞而可薦欲望龍旂鳯葆翩翻齊
下於玄虚鸞輅虬輪縹緲均臨於碧落十極
之風糝混合八紘之月駟周流乗梵炁以彌

羅企靈光而流演臣無任激切望恩之至謹
稽首再拜奉請
　　　請聖
三界衆眞醮筵列聖適伸拜請諒沐光臨請
各整於仙班共祗迎於
帝馭
　　　降九位
鸞輿至止鶴駕臨軒與醮衆眞如儀朝禮朝
禮旣周請陞醮席醮官上香設拜𥘉進酒
　　　初獻

具位臣某謹重誠上啓
三清上聖十極髙眞玄穹之帝座師尊洞府
之眞仙主宰醮筵内外一切眞靈臣聞始青
變化煥靈寳之神功大赤飛玄耀眞元之聖
治玉字開光於龍漢金書敷妙於鶴嗚教雨
膏濡漙八紘而躋壽域德風鼓動合九壘而
登春臺皆網紀於清微用權衡於紫極無所
不度有感皆通臣等四象陶形九霄孕炁學
眞宴坐敢修獨善之功領教行持誓勵同仁
之力凡有投告敢不關聞齋意青詞謹當宣

奏
　　　宣詞
按如詞㫖備殫素衷以今齋主某心軫隂靈
情鍾陽眷念夜臺寥泬未清注訟之塵致夏
屋團欒箕𠎤復連之垢祈恩惠澤均被慈光
庸宣蘂笈以皈神肅建芝壇而請命期㳙榖
旦齋按度星懴宿釁於十華輅新釐於三寳
曲䝉善應用副眞忱玉札開幽冀提魂於黒
府金符委炁復鍊魄於朱宫旣往承雨露之
恩見在徯慈風之被茅茨不剪重罄折以秩

瓊章黍稷非馨庸翹傾而臨寳座旣初忱之
巳肅故終惠之敢祈伏願龍仗傾光鸞旂駐
景不在大不在小之咎悉冀海涵無私覆無
私載之恩亶祈河潤庶令存亡而皆泰均俾
幽顯以沾恩臣下情無任虔禱之至
　　　亞獻
臣謹重誠上啓
聖位臣聞無聲無臭昭視聽之自民有翼
有嚴覺禍福之由已鳯渥期敷於方澤蟻忱
盍籲於玄虚重念亡故某萬炁飛奔百神披

散六因十習旣感召於業根五苦三塗悉顚
冥於畏境冀拜天關之厚德獲離地禁之深
𡨚伏願宴坐青華棲眞碧漢超恩愛網母延
累於凡居出煩惱輪祈圓成於勝果陟翠騫
而問道入珠黍以聞經悉契眞常免罹劫運
次願齋主某簾櫳日麗院宇春酣紫炁玲瓏
散千災於巳往祥煙馥郁迎百福於方來椿
萱崇不老之年蘭桂耀長新之景歳功七十
二候常沐繁釐道炁百千萬重永膺純嘏無
蟲臂䑕肝之微慮有龍鱗鳯翼之光榮隂陽

免㓂於福田公私俱安於壽域祖玄超邁永
無考對之憂眷屬和寜自在幽閑之樂鎭䥫
簡而故炁飛遁佩金符而新祉來翔慶藹絲
蘿懽騰桑梓人所欲者天必從之臣等綴武
鴛班承顔獅座慮過彰於丹憲或塵冐於玄
儀亶頼聖明曲矜愚魯玄風丕振帀九極以
飛騰聖日昭融布八遐而彩煥上願二儀呈
晏三景開明薦時雍於卿雲耀大和於甘露
重輪重暈祥光照圓蓋之中同軌同文耀煥
遍方輿之上岡鳯鳴而朝多吉士流鴈集而

野乏饑民庭宇謳歌鞠圓扉之青草里閭絃
誦靜方域之緑林動植均被於生生飛潜漙
成於化化寒庭春到夜壑朝輝永孚經緯之
靈咸登隂陽之運臣下情不勝虔禱之至
　　　終獻
啓聖臣聞至敬無文僣露葵傾之悃大禮
必簡庸伸芹獻之儀曲承小物之不違允籍
大鈞之有造以今香殘玉篆燭散金輝銅烏
沉夜漏之聲玉蟾散霄輝之影前瞻翠節將
返景於霄衢後從珠旛漸迴光於輦路諸天

復位三界回班臣等迹履塵閽躬辭聖陛肘
行膝歩莫攀法從之光華目遡心馳惟企恩
波之浩蕩臣下情不勝虔禱之至謹稽首再
拜奉送
　　　存神燒香
　　　迴軿頌
　　　送聖


靈寳領教濟度金書卷之一百二十六











