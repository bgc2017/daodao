










靈寳領教濟度金書卷之二百十二
洞微髙士開光救苦眞人寗全眞授
靈寳通玄弘教水南光生林靈眞編
科儀立成品(璇璣齋用)
午朝行道儀
啓堂頌
各禮師存念如法
宣衛靈呪
丹靈朱火炎霞激風赤輪剛運天光八衝
迸威包羅交變萬方流金豁落羣魔滅蹤

辟姦破妖明耀元功金符召制躡雲乗龍
謡歌慶㑹散花太空神化冥運四極安隆
伏御帝前罔有不恭
嗚法皷二十四通
發爐
無上三天九皇玉帝當召九皇靈官飛龍騎
史綉衣使者三炁正神急上關啓玄壇土地
方域神真(臣)今午朝陞壇行道謹奉爲(入意)
其諸丹悃已録奏聞願得
元皇正炁來合(臣)身令(臣)所啓速逹徑御

至真無極大道
中天二大尊帝
九皇玉宸道君(御前)
請稱法位
具位奉行玄靈璇璣妙齋法事小兆(臣)某與
臨壇官衆等同誠上啓
斗極祖師洞真大道元始天尊斗極宗師洞
玄大道太上道君斗極真師洞神大道太上
老君玉皇大天尊玄穹髙上帝斗中之尊天
皇大帝斗中之主紫微大帝北斗髙上玉皇

尊帝君太微玉帝玄卿大帝君北斗太尉陽
明貪狼玉晨君北斗上宰隂精臣門玉晨君
北斗司空真人禄存玉晨君北斗遊擊玄冥
文曲玉晨君北斗斗君丹元廉貞玉晨君北
斗太常北極武曲玉晨君北斗上帝天關破
軍玉晨君北斗玉帝洞明外輔玉晨君北斗
帝真隱元内弼玉晨君斗中天罡萬真節度
奎光帝君北斗九皇夫人九隂内妃三台華
蓋星君三官五帝九府四司斗中道德諸君
無鞅聖衆六十甲子本命星君玄中大法師

三天大法師寳上真人二仙使者九宫官屬
一切眞靈(臣)聞回元九道璇璣躡紀以飛霄
移度七星歩緯乗虚而御景五五耀空常之
妙三三昭戴履之玄炁冠虚無祕龍文於西
禁道敷元始彰鳳䇿於東華探玄則玄之又
玄凝妙則妙而益妙下仙莫覩上士堪聞臣
等左籍登名右垣綴武駕飛龍於象外莫混
陽華告驛馬於身中冀消隂試轉眼杓輪之
中運驚心羲御之西馳進寸未圓惜分徒競
兢兢攺過敢云學道以求靈切切立功猶冀

憲天而領教凡有投告盍爲關聞齋主青詞
謹當宣奏
宣詞
按如詞㫖備切丹衷(臣)聞道御延康神寳挺
生於祖炁教敷永壽靈音振朗於法身瑶章
耀玄靈之竒瓊式煥璇璣之妙信相根本聦
明冨貴以周旋功德祖宗聖智圓通而變化
惟昭昭於尊禮斯赫赫以安寜今齋主某迷
謬自慚瞻依是切念心紛八識易淪惡趣於
方來而性契一元盍種善根於見在仰中極

杓明之峻瞻比辰星拱之尊回死注生門聿
開於懴罪消災度厄路斯闢於歸真敬遵芝
陛之清崇庸建蘂圖之峻極霏煙緑靄籠羽
蓋以玲瓏青炁白雲擁霓旌而繚繞舞蒼鸞
於霄外翔白鶴於雲端圭影正中麗色映虹
橋之仗瑶光在上靈華舒閣道之旗來槐柳
之玄場監蒭蕘之素悃玄黄均慶經緯俱祥
以今午朝陞壇行道請法衆等運兹初捻上
香
願此香煙騰空供飬

至真無上道寳天尊(臣)等皈身皈神皈命五
體投地願以是功德上祝
皇帝陛下伏願福並八溟壽齊五鎮梯航慕
義恩同擊壤之歡玉帛歸仁德照覆盆之隱
萬年枝瑞凝於甘露千秋鏡祥擁於景星内
掖東宫光賛無爲之允治中僚外睦昭扶有
道之太平今故燒香自皈依
師尊大聖衆至真之德得道之後保天長存
(和)與道合真
以今午朝行道請法衆等運兹二捻上香

願此香煙騰空供養
無上至真經寳天尊(臣)等皈身皈神皈命首
體投地願以是功德皈流齋主某伏願智慧
圓明虚靈朗徹業分黒白停威筆以句朱善
紀丹青耀恩綸而煥紫暢朱顔於壽域宴清
景於福庭斯倉斯箱粲玉潤金堅之貴宜家
宜室昭珠聮璧合之榮今故燒香自皈依
師尊大聖衆至真之德得道之後永保安寧
(和)與道合真
以今午朝行道請法衆等運茲三捻上香

願此香煙騰空供飬
無上至真師寳天尊(臣)等皈身皈神皈命首
體投地願以是功德皈流山林逸士湖海髙
人及(臣)等四友三師邇遐同學並願性契天
靈心符道覺萬二千戒行雍雍全生白之虚
百八十威儀穆穆飬混黄之朴朗返還於偃
月昭和合於廻風重立玄功證虚無而趨正
教宻修至道升空洞以入仙宗今故燒香自
皈依
師尊大聖衆至真之德得道之後身入無形

(和)與道合真
禮方懴方
命魔歩虚
控轡適十方旋憇玄景阿仰觀劫仞臺
俯盻紫雲羅逍遥太上京相與坐蓮華
積學爲真人恬然榮衛和永享無期壽
萬椿奚足多
又
大道師玄寂昇仙友無英公子度靈符
太一捧洞章舍利耀金姿龍駕倐來迎

天尊盻靈輿飄飄乗虚翔香花若飛雪
氛靄茂玄梁
又
頭腦禮金闕𢹂首遨玉京騫樹圓景園
煥爛七寳林天獸三百名師子巨萬尋
飛龍躑躅吟神鳯應節鳴靈風扇竒華
清香散人襟自無髙仙才焉能耽此心
三啓頌
樂法以爲妻愛經如珠玉持戒制六情
念道遣所欲澹泊正氣停蕭然神靜黙

天魔並敬護世世受大福
又
鬱鬱家國盛濟濟經道興天人同其願
縹緲入大乗因心立福田靡靡法輪昇
七祖生天堂我身白日騰
又
大道洞玄虚有念無不契鍊質入仙真
遂成金剛體超度三界難地獄五苦解
悉歸太上經靜念稽首禮
三禮

(臣)等志心稽首禮
太上無極大道
(臣)等志心稽首禮
三十六部尊經
(臣)等志心稽首禮
玄中大法師
重稱法位
具位奉行玄靈璇璣妙齋法事小兆(臣)某與
臨壇官衆等謹重誠上啓
斗極祖師洞真大道元始天尊斗極宗師洞

玄大道太上道君斗極真師洞神大道太上
老君玉皇大天尊玄穹髙上帝斗中之尊天
皇大帝斗中之主紫微大帝北斗髙上玉皇
尊帝君太微玉帝玄卿大帝君中天大聖北
斗九晨上道君九皇夫人九隂内妃斗極玄
曹一切真宰(臣)聞元精混沌凝太朴於虚無
至道杳㝠運神功於妙有得一耀人靈之旨
並三尊性貴之文中拱明堂羅七宫而洞煥
上列華谷符九府以彌綸惟霞關飛歩於丹
元則靈宅游神於玄牝俯殫卑悃仰見尊儀

今齋主某皈命勤渠投誠激越慮三元五臘
乏懴謝之良心或八節四時無禬禳之善性
歷甲子庚申而罔覺際生辰本命而莫知致
迷本以輕生莫延年而保命爰崇壇律恭啓
齋盟仰三寳之浮空罪因懴滅企九皇之列
御福逐悔生伏願碧漢流華紫宸耀彩擁蕃
釐之正炁錫純嘏之靈光道德官君解二十
四厄難於身命威權將吏彰一十五應驗於
家庭光風融太宇之華霽月映靈標之粹無
災無障保眷序以安寧有翼有嚴俾宗祊而

昌熾福德雲委壽量天開蒙如丹禱之私允
拜洪厖之造上願圓清澄晏方渇流寧璇璣
朗輝星宿明潤編室享春堂之樂穆穆風和
穹廬成厦屋之歡熈熈日朗靜緑林於方野
鞠青草於圜扉則上明
天尊大慈之化下副(臣)等皈命之誠謹啓以
聞
發願
一願大道淡泊虚無安閑空寂澄清自居廣
開法門教導頑夫皆蒙惠澤精苦自修預

以同學普得升虚與天相保長存無憂
二願諸天結炁澄清髙虚廣覆保真固靈氣
候調節四運和平國安民豐普天閑寧廣
濟一切惠逹有生保天長存億劫不傾
三願土地覆載無窮安平不䧟海淪不崩保
鎮家國兆民興從養生安死惠周十方禾
稼滋植營運日豐咸得覆載萬類皆從
四願日月二景髙明無有孛蝕虧盈安清光
照諸天洞消暗冥保固劫運世祚和平普
加潤澤惠灑衆生

五願星辰與日齊光轉燭照耀朗映十方各
安其位經緯直行保鎮家國無有災傷四
海寧一普天興昌
六願四時隨節推遷景氣和調無有災患疫
毒消滅普天安平五榖豐熟國冨民歡
七願浮雲結炁聚煙飛空髙澄䕃覆玄玄隱
則無爲散則彌天神仙同居結友衆真惠
流一切興國愛民普濟群生人同劫年
八願風雨流灑無窮普加施泄愛其發揚萬
物滋生國儲民豐

九願五嶽各安其方巍巍包藏長爲仙宫安
鎮國祚保天無終護度一切莫不仰宗
十願江海蕩蕩無極含容恢廓無細不植淵
奥柔惠潤加蠕息天人獲慶年同劫石
十一願帝王國主日昌四鎮安睦兵革不揚
天人歌唱吉應來翔敷教濟濟威化揚揚
兆庶稱慶長樂未央
十二願蠕飛蠢動已生未生咸蒙安全普得
生成皆見元氣受陽之形革木果林經冬
不零一切濟度靡不鮮榮(和)與道合真

存神燒香
香官使者左右龍虎君侍香諸靈官當令(臣)
午朝陞壇行道之所自然生金液丹碧芝英
百靈衆真交㑹在此香火爐前令(臣)學道得
道求仙得仙齋官蒙福幽顯沾恩十方仙章
玉女接侍蘭煙傳(臣)向來所啓之誠速逹徑
御
至真无極大道
中天二大尊帝
九皇玉宸道君(御前)

出堂頌
引至幕
謝師

靈寳領教濟度金書卷之二百十二





