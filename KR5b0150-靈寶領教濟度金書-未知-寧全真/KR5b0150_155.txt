










靈寶領敎濟度金書卷之一百五十五
洞微髙士開光救苦眞人𡩋全真授
靈寳通玄弘敎水南先生林靈真編
科儀立成品(祈禳黄籙用)
第三日午朝行道儀
各禮師存念如法
衞靈
元姑虚皇集炁俱中三境洞杳肇生穹窿
七轉九虚混合回風變化萬神天地開通
吉日行事萬魔敬從晨暉朗照黙運元功

執節建麾散花太空十方普慶劫運無終
和與道合眞
鳴法鼓二十四通
發爐
无上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓玄壇天帝神君當召此間
土地里城眞官正神急上關啓臣今奉爲入
齋意以今午朝陞壇行道願得

玉清道炁靈寳妙光下降流入臣等身中即
使玄壇清淨内外成眞天無氛穢地絶祅塵
琳琅振響十方肅清萬魔不干眞誠上徹令
臣所啓之誠速逹俓御
太上无極大道至眞玉皇上帝(御前)
請稱法位
具位奉行黄籙大齋法事小兆臣某與臨壇
官衆等謹同誠上啓
太上无極大道虚无自然元始天尊太上玉
宸大道君金闕後聖玄元老君十方靈寶天

尊髙上玉皇十方巳得道大聖衆至眞諸君
丈人三十二天帝君東華南極西靈北眞上
宰上相上保上傅日月星宿北斗南辰周天
眞宰十方无極无量品至眞大神飛天神王
長生大聖无量度人君妙行眞人天眞皇人
三十六部尊經玄中大法師靈寶玄一經籍
度師侍經五帝玉童玉女歲德尊神土地主
執三界應感一切眞靈臣聞御炁㴠三清微
啓洪濛之運分靈得一赤明鑿混沌之根禀
陽變隂合之輝胤天施地生之妙精粹凝而

玄關洞朗偃月輝輝冲和滋而神室虚靈層
雲燦燦胤金花而潤曉滋玉樹以留春奈繇
五賊之雷轟遂致三彭之雲擾天和昜失地
禁斯彰故三籙開懴謝之科而七政啓祈禳
之旨上敷帝澤下拯民生臣等職厠玄班心
馳丹闕不憚再三之瀆重殫萬一之忱凡有
皈投理宜關告
宣詞
按如詞旨備見眞忱臣等肅瀹百關澄清萬
氣仰和鸞之在御徼振鷺以充庭翠葆霓旌

耀五明陸離之彩珠幢羽蓋映十華晃朗之
輝飛青碧於虬枝舞丹霞於鳳蕚籣烟紛馥
芝霧宻羅歩虛揚王籟之音空洞奏金聲之
韻輝輝祖炁周三極以騰空奕奕靈光映九
霄而耀景天無氛穢地絶祅塵朝妙有之眞
尊拱虚無之寶相今爲齋主某消災謝過保
命延生流法雨於四時𥫄祥烟於五體普期
家國同沭鈞陶伏以大羅玉清渺渺紫虚之
界華峰金闕巍巍玄蕋之關九六奔經緯之
竒四五運雌雄之妙以今午朝行道請法衆

等運茲初捻上香
願此香烟騰空俓上供養
无上至眞道寶臣等皈身皈神皈命首體投
地仰依
太上三尊願以是功德上祝
皇帝陛下伏願聖㴠覆載明燭儀璘澄玄蓋
以齊齡按黄與而並福凝旒聽政執大象以
運八紘負扆臨朝御六龍而來九軌麟趾佐
千秋之運虎頭張萬里之威今故燒香自皈
依

師尊大聖衆至眞之德得道之後保天長存
和與道合眞
伏以旋斗歷箕羅梵炁而元網流演度乾飛
巽騰神光而大範恢彰巍巍無極之宗鬰鬰
有形之谷以今午朝行道請法衆等運茲二
捻上香
願此香烟騰空俓上供養
无上至眞經寶臣等皈身皈神皈命首體投
地仰依
太上三尊願以是功德皈流齋主某伏願德

曜臨門福星照宇天賛精神之粹神扶歩武
之華玉舍珠𨇠運限不臨於戰闘銀河金井
命身常逭於刑衝頒爵禄於門庭𥫄禎祥於
院宇今故燒香自皈依
師尊大聖衆至眞之德得道之後升入無形
和與道合眞
伏以千和萬合理五炁以迴靈一混三融貫
百神而㑹景珠黍混凝於聖運金眞束縳於
魔靈以今午朝行道請法衆等運茲三捻上
香

願此香烟騰空俓上供養
无上至眞師寶臣等皈身皈神皈命首體投
地仰依
太上三尊願以是功德皈流臣等
三師四友同學門人伏願契妙大乗登門小
有悟無爲之法性超有漏之塵心氣藹三宫
彰出青入玄之妙精凝九府融迴黄抱紫之
竒永躋微妙之郷常佐太平之運今故燒香
自皈依
師尊大聖衆至眞之德得道之後升入無形

和與道合眞
禮方懴方
命魔歩虚
三啓三禮
重稱法位
太上无極大道元始天尊太上大道君太上
老君髙上玉皇十方巳得道大聖衆至眞諸
君丈人大帝天帝三十六部尊經玄中大法
師三界官屬一切眞靈臣等禀炁三靈流形
五太幸福基之夙植致昌運之今逢鼓舞玄

風融怡道日芝圖玉䇿盍棲林壑以精思蕋
笈琅凾宜蹈巒扃而葆練乃渉紅塵之影坐
馳白日之輝入室悠悠臨淵切切曲荷海㴠
之澤尚寛山積之愆厠跡筍班陳情楓陛惟
憲天期於補過而弘道在於立功願續前盟
庸徼後祉今爲齋主某肅殫葵藿蠲潔蓬茅
扣虎豹之天關瞻龍鸞之帝座上祈玄澤消
厄難於身家下監丹誠集積祥於眷序猶慮
跡縈世網心逐客塵起居有昧於四時動靜
多違於三戒蠅營狗苟豈思迷覺海之津鹿

逐狼貪誰念汨靈源之徑忠孝有失禮義猶
虧藴宿劫之業愆障今生之善果致祥致戾
猶聲影之交乎餘慶餘殃若鼓抱之相應憑
茲懴滌願悉湔除敕五帝四司移生名於青
籙勒三官九府削罪姓於黒編東華書不老
之名南極注長生之字朱顔霞潤緑鬢烟凝
二竪潜形榮衞隨四時而流暢三彭匿景精
神同八節以舒明垂文獻之芳猷集詩書之
世澤尊卑均慶中外咸安仰依化育之仁允
頼生成之澤上願玄黄澄晏儀璘輝華山嶽

靜安河海澄謐朝有忠良之彦野無英乂之
遺春雨滋犂富畊桒於四野秋宵沉柝息烽
煫於三邊飛潜咸樂於生生動植均陶於化
化上明
天尊大慈之化下副臣等皈命之誠謹啓以
聞
發願
復爐
香官使者左右龍虎君侍香諸靈官當令臣
午朝陞壇行道之所自然生金液丹碧芝英

百靈衆眞交㑹在此香火爐前令臣學道得
道求仙得仙齋主受福幽顯沾恩十方仙童
玉女侍衞蘭烟令臣所啓之誠速逹俓御
太上无極大道至眞玉皇上帝(御前)
出堂頌


靈寳領敎濟度金書卷之一百五十五













