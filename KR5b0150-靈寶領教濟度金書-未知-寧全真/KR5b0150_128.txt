










靈寳領教濟度金書卷之一百二十八朝六
洞微髙士開光救苦眞人𡩋全眞授
靈寳通玄弘教水南先生林靈眞編
科儀立成品度星齋十回度人道場
第一時升壇儀
靜黙堂序立
華夏引至師前
叅幕
旋遶
入都門

入地戸
入天門
上十方香
上天寳臺香
燒香頌
三皈依
啓白
具位臣某恭焚寳香供養奏啓
太上无極大道虚无自然元始天尊妙无上
帝太上玉晨虚皇大道君妙有上帝萬變混

沌玄元老君混元上德皇帝髙上玊皇大帝
十方无極太上靈寳天尊三寳丈人三寳天
君五方五老上帝三十二天上帝木公尊神
金母元君上聖髙尊諸天眞衆太陽太隂五
星道君主算記名落死上生大魁五斗星君
護魂侍魄養炁通血中主五帝眞君諸天丞
相南昌上宫韓司主録監生大神度人不死
尊神南極長生大君度世司馬大神好生韓
君丈人南上司命司録延壽益算度厄尊神
廻骸起死無量度人君玄中大法師三天大

法師天眞皇人妙行眞人玄一三眞人太極
太虚眞人太極左宫仙翁沖應眞人三界五
帝大魔王十方无極飛天神王長生大聖無
量度人君飛天神人飛天使者飛龍騎吏玄
都紫微上宫侍經玉郎玉童玊女神仙靈官
靈寳經籍度三師眞人名山洞府領教眞仙
三十二天玉童玉女功曹使者左右龍虎君
三界直符使者四直玉文功曹玄壇内外一
切威靈臣聞赤明開圖耀虚無之祖炁清微
啓運敷靈寳之神功御浮黎而山林緬平駐

騰勝而風雲藏靜翠騫霄映十華振響於靈
風珠黍空浮萬類觀瞻於聖日二章煥希夷
之㫖三篇彰微妙之音玄之又玄八緯回靈
而道備上極无上七經御景以仙飛符雌雄
混合之功契隂陽生成之妙振玉音於節候
凝金丹於卦爻辟斥六天檢鬼營而嚴攝開
明九地遡帝所以升遷家國咸資幽明均頼
聖修凡誦成種種之禎祥災消害禳顯巍巍
之功德無文不度有感斯通今齋主某伏爲
亡故某崇建十迴度人道場祈仗眞乗普消

妄業其諸情悃巳録奏聞今當肅欵玄壇恭
邀清侣敷十華之盟信遵三籙之威儀異口
同音咸潔蠲於慧性調聲正氣均䟽瀹於塵
襟洞朗玊章鋪張瓊範伏願紫虚鬱秀碧落
空歌開紫微典禁之藏容其嘯咏啓瓊闕飛
天之衞許以宣揚雲鏞奏而梵唱凌空玉磬
調而歩虚駕景聲聞五億響徹三千即使亡
故某耳聽天音身清地累生善心而歸仰滅
罪性以超凌眇眇髙飛泛九清之道炁勃勃
俱入離五濁之根塵毫光瞻白玊之輝妙相

覲紫金之瑞南宫度命北鬱刋名無去無來
歩武克超於碧漢不生不滅形神俓上於朱
陵普拯隂關均超陽境臣不勝激切望恩之
至
宿命賛
玄藴呪
仰惟靈寳本章有諸天内音之微妙洞玄上
品著百魔隱韻之希夷功加而天地咸寧慈
周而死生蒙惠巍巍大梵赫赫深仁以今奉
爲某崇建十迴度人道場臣等職在宣揚理

宜修奉合遵依於玉訣庸開啓於琅函期周
十過以召十方一乗該貫俾度三途而超三
界萬劫逍遥敢乞衆聖下觀諸天遥唱生成
道備符始青出教之玄體用仁周契大赤垂
科之妙露丹忱於素表沛洪澤於青符封菲
不遺仰藉生生之大德芻蕘可聽願殫翼翼
之小心稽首皈依无極大道
舉三啓頌第一首歸位
臣聞上無復祖超三極以包羅中有度人集
萬眞而校録仰玄元之巨澤沛靈寳之弘功

欲藉提携敢忘修誦今有齋主某崇建十迴
度人道場資度亡故某普及幽明𡨚親平等
臣等謹率見前清衆升壇行道燒香散花轉
誦太上洞玄靈寳无量度人上品妙經人各
一過特爲係薦亡靈落滅夙劫以來上犯東
方无極世界一切玄司陽罪隂愆悉令消蕩
離風雷之苦趣登惠靜之樂郷仰冀隆慈俯
垂淵鑒清衆運誠平坐如法
平坐讃
請轉寳經

舉寂寂至无宗
經題
轉經畢
度人无量天尊
仰惟三寳髙尊十華上聖曲回鑒映克副傾
投向來奉爲亡故某普及幽冥𡨚親平等轉
誦太上洞玄靈寳无量度人上品妙經落滅
夙今所犯東方無極世界一切玄司陽罪隂
愆悉令清蕩人各一過咸巳周圓伏願蒼藹
流晶青華御炁惡根風散削死籍於隂都善

蘂雲敷注生名於陽界旁資品物並受生成
爲如上縁請聖作證
舉大歩虚一首過東方
舉臣衆等宣懴
宣表關發
靈符赦罪天尊
某重誠上啓
東方无極飛天神王長生大聖无量度人君
伏望慈悲俯垂洞鑒以今奉爲齋主某崇建
十迴度人道場依按經科頒宣符命告下東

方無極世界一切玄司超度亡故某普及幽
冥𡨚親平等原赦夙愆出離苦趣欲望慈觀
有造淵聽無私一如浮黎侍座之時無忘元
始度人之訓嘯命飛天使者承領白簡金馬
驛呈如律宣行普垂開度庶得冥曹敬聽鬼
官披承永停霹靂之威俓上太清之界某不
勝虔祝恭俟恩榮所有眞符謹當宣告
宣符宣關
飛空歩虚頌
出堂頌

第二時升壇
入壇同前式
燒香頌
舉三啓頌第二首歸位
臣聞開明三景分妙化於天根周迴十方耀
眞光於梵炁仰玄元之巨澤弘靈寳之深仁
欲望提携敢忘修誦今有齋主某崇建十迴
度人道場超度亡故某普及幽冥𡨚親平等
臣等謹率見前清衆升壇行道燒香散花轉
誦太上洞玄靈寳无量度人上品妙經人各

一過特爲係薦亡靈落滅宿劫以來上犯南
方无極世界一切玄司陽罪隂愆悉令消蕩
離火翳之苦趣登端化之樂郷仰冀隆慈俯
垂淵鑒清衆運誠平坐如法
平坐讃請轉寳經
誦經畢
度人无量天尊
仰惟三寳髙尊十華上聖曲回應感願賜證
明臣等向來奉爲亡故某普及幽冥𡨚親平
等轉誦太上洞玄靈寳无量度人上品妙經

落滅夙今所犯南方无極世界一切玄司陽
罪隂愆悉令清蕩人各一過咸巳周圓伏願
朱火刋圖丹陵定録黒編削過離溟漠以逍
遥紫簡書名登虚无而快樂恩資動植澤被
飛潜爲如上縁請聖作證
舉大歩虚第二首詣南方
舉臣衆等宣懴
宣表關發
靈符赦罪天尊
某重誠上啓

南方无極飛天神王長生大聖无量度人君
伏望慈悲俯垂洞鑒以今奉爲齋主某崇建
十迴度人道場依按經科頒宣符命告下南
方无極世界一切玄司超度亡故某普及幽
冥𡨚親平等原赦夙愆出離苦趣欲望慈觀
有造淵聽無私一如浮黎侍坐之時無忘元
始度人之訓嘯命飛天使者承領白簡金馬
驛程如律宣行普垂開度庶得冥曹敬聽鬼
官披承永停炮烙之威俓上大丹之界某不
勝虔祝恭俟恩榮所有眞符謹當宣告

宣符宣關
飛空歩虚頌出堂
度人无量天尊
舉三啓頌第三首歸位
臣聞普告三界除罪簿以超凌歷關諸天絶
地根而保舉仰玄元之巨澤弘靈寳之深仁
欲望提携敢忘修誦今有齋主某崇建十迴
度人道場超度亡故某普及幽冥𡨚親平等
臣等謹率見前清衆升壇行道燒香散花轉
誦太上洞玄靈寳无量度人上品妙經人各

一過特爲係薦亡靈落滅夙劫以來上犯西
方无極世界一切玄司陽罪隂愆悉令消蕩
離金剛之苦趣登利益之樂郷仰冀隆慈俯
垂淵鑒清衆運誠平坐如法
平坐讃請轉寳經
誦經畢
度人无量天尊
仰惟三寳髙尊十華上聖曲回應感普賜證
明臣等向來奉爲亡故某普及幽冥𡨚親平
等轉誦太上洞玄靈寳无量度人上品妙經

落滅夙今所犯西方无極世界一切玄司陽
罪隂愆悉令清蕩人各一過咸巳周圓伏願
瑶圃登玄金門宴景一眞開悟凝定水於靈
臺萬妄虚融摧業山於幽壘群靈舞手萬類
懽顔爲如上縁請聖作證
舉歩虚第三首詣西方
舉臣衆等宣懴
宣表宣關
靈符赦罪天尊
某重誠上啓

西方无極飛天神王長生大聖无量度人君
伏望慈悲俯垂洞鑒以今奉爲齋主某崇建
十迴度人道場依按經科頒宣符命告下西
方无極世界一切玄司超度亡故某普及幽
冥𡨚親平等原赦夙愆出離苦趣欲望慈觀
有造淵鑒無私一如浮黎侍坐之時無忘元
始度人之訓嘯命飛天使者承領白簡金馬
驛程如律宣行普垂開度庶得冥曹敬聽鬼
官披承永停考掠之威俓上太素之界某不
勝虔祝之至恭俟恩榮所有眞符謹當宣告

宣符宣關
飛空歩虚出堂
度人无量天尊
第三時升壇
入壇同前式
燒香頌
舉智慧頌第一首歸位
臣聞中理五炁期保命以成眞上開八門冀
生身而受度仰玄元之巨澤沛靈寳之弘功
欲藉提携敢忘修誦今有齋主某崇建十迴

度人道場超度亡故某普及幽冥𡨚親平等
臣等謹率見前清衆升壇行道燒香散花轉
誦太上洞玄靈寳无量度人上品妙經人各
一遍特爲係薦亡靈落滅夙劫以來上犯北
方无極世界一切玄司陽罪隂愆悉令消蕩
離溟泠之苦趣登救度之樂郷仰冀隆慈俯
垂淵鑒清衆運誠平坐如法
平坐讃請轉寳經
誦經畢
度人无量天尊

仰惟三寳髙尊十華上聖俯回應感曲賜證
明臣等向來奉爲亡故某普及幽冥𡨚親平
等轉誦太上洞玄靈寳无量度人上品妙經
落滅夙今所犯北方无極世界一切玄司陽
罪隂愆悉令清蕩人各一過咸巳周圓伏願
黒鬱消愆玄臺煥渥𡨚書風散除簡對以髙
躋生籍天開乗飈輪而上邁澄清五道澤潤
群生爲如上縁請聖作證
舉歩虚第四首詣北方
舉臣衆等宣懴

宣表關發
靈符赦罪天尊
某重誠上啓
北方无極飛天神王長生大聖无量度人君
伏望慈悲俯垂洞鑒以今奉爲齋主某崇建
十迴度人道場依按經科頒宣符命告下北
方无極世界一切玄司超度亡故某普及幽
冥𡨚親平等原赦夙愆出離苦趣欲望慈觀
有造淵聽無私一如浮黎侍坐之時無忘元
始度人之訓嘯命飛天使者承領白簡金馬

驛程如律宣行普垂開度庶得冥曹敬聽鬼
官披承永停凛冽之威俓上太玄之界某不
勝虔祝恭俟恩榮所有眞符謹當宣告
宣符宣關
飛空歩虚頌出堂
度人无量天尊
舉智慧第二首歸位
臣聞元綱流演普迴度於五常梵炁彌羅實
開張於萬範仰玄元之巨澤沛靈寳之弘功
欲藉提携敢忘修誦今有齋主某崇建十迴

度人道場超度亡故某普及幽冥𡨚親平等
臣等謹率見前清衆升壇行道燒香散花轉
誦太上洞玄靈寳无量度人上品妙經人各
一過特爲係薦亡靈落滅夙劫以來上犯東
北方无極世界一切玄司陽罪隂愆悉令清
蕩離鑊湯之苦趣登長樂之福郷仰冀隆慈
俯垂淵鑒清衆運誠平坐如法
平坐讃請轉寳經
誦經畢
度人无量天尊

仰惟三寳髙尊十華上聖俯回應感曲賜證
明臣等向來奉爲亡故某普及幽冥𡨚親平
等轉誦太上洞玄靈寳无量度人上品妙經
落滅夙今所犯東北方無極世界一切玄司
陽罪隂愆悉令清蕩人各一過咸巳周圓伏
願玄梵流華蒼旻委炁鸞圖紀善辭夜壑之
幽寥鶴赦䟽恩登晨垓之煥爛恩周三極惠
澤九幽爲如上縁請聖作證
舉歩虚第五首詣東北方
舉臣衆等宣懴

宣表宣關
靈符赦罪天尊
某重誠上啓
東北方无極飛天神王長生大聖无量度人
君伏望慈悲俯垂洞鑒以今奉爲齋主某崇
建十迴度人道場依按經科頒宣符命告下
東北方无極世界一切玄司超度亡故某普
及幽冥𡨚親平等原赦夙愆出離苦趣欲望
慈觀有造淵聽無私一如浮黎侍坐之時无
忘元始度人之訓嘯命飛天使者承領白簡

金馬驛程如律宣行普垂開度庶得冥曹敬
聽鬼官披承永離煑漬之威俓上始青之界
某不勝虔祝恭俟恩榮所有眞符謹當宣告
宣符宣關
飛空歩虚頌出堂
度人无量天尊
第四時升壇
升壇同前式
燒香頌
智慧頌第三首歸位

臣聞拔出地户離鬼關以更生無拘天門朝
帝郷而飛度仰玄元之巨澤沛靈寳之深仁
欲望提携敢忘修誦今有齋主某崇建十迴
度人道場超度亡故某普及幽冥𡨚親平等
臣等謹率見前清衆升壇行道燒香散花轉
誦太上洞玄靈寳无量度人上品妙經人各
一過特爲係薦亡靈落滅夙劫以來上犯東
南方無極世界一切玄司陽罪隂愆悉令清
蕩離銅柱之苦趣登碧霞之樂郷仰冀隆慈
俯垂淵鑒清衆運誠平坐如法

平坐讃請轉寳經
誦經畢
度人无量天尊
仰惟三寳髙尊十華上聖俯垂應感曲賜證
明臣等向來奉爲亡故某普及幽冥𡨚親平
等轉誦太上洞玄靈寳无量度人上品妙經
落滅夙今所犯東南方无極世界一切玄司
陽罪隂愆悉令清蕩人各一過咸已周圓伏
願紫極垂祥緑羅煥渥銅關摧毀開風澤之
隂幽玉札羅敷躋雲層之陽梵生成庶類化

育群昌爲如上縁請聖作證
舉歩虚第六首過東南
舉臣衆等宣懴
宣表宣關
靈符赦罪天尊
某重誠上啓
東南方无極飛天神王長生大聖无量度人
君伏望慈悲俯垂洞鑒以今奉爲齋主某崇
建十迴度人道場依按經科頒宣符命告下
東南方無極世界一切玄司超度亡故某普

及幽冥𡨚親平等原赦夙愆出離苦趣欲望
慈觀有造淵聽無私一如浮黎侍坐之時無
忘元始度人之訓嘯命飛天使者承領白簡
金馬驛程如律宣行普垂開度庶得冥曹敬
聽鬼官披承永停火熖之威俓上始丹之界
某不勝虔祝恭俟恩榮所有眞符謹當宣告
宣符宣關
飛空歩虚頌出堂
度人无量天尊
智慧頌第四首歸位

臣聞五文開廓遂普植於群生十轉迴靈可
齊仙於萬炁仰玄元之巨澤弘靈寳之深仁
欲望提携敢忘修誦今有齋主某崇建十迴
度人道場超度亡故某普及幽冥𡨚親平等
臣等謹率見前清衆升壇行道燒香散花轉
誦太上洞玄靈寳无量度人上品妙經人各
一過特爲係薦亡靈落滅夙劫以來上犯西
南方无極世界一切玄司陽罪隂愆悉令消
蕩離屠割之苦趣登耀眞之樂郷仰冀隆慈
俯垂淵鑒清衆運誠平坐如法

平坐讃請轉寳經
誦經畢
度人无量天尊
仰惟三寳髙尊十華上聖俯垂應感曲賜證
明臣等向來奉爲亡故某普及幽冥𡨚親平
等轉誦太上洞玄靈寳无量度人上品妙經
落滅夙今所犯西南方无極世界一切玄司
陽罪隂愆悉令清蕩人各一過咸已周圓伏
願天闕超神月庭御景祥煙塞死除罪簿以
焚如慶雲開生注福編而蔚若普辭有漏均

證無爲如上良縁請聖作證
舉歩虚七首詣西南方
舉臣衆等宣懴
宣表關發
靈符赦罪天尊
某重誠上啓
西南方无極飛天神王長生大聖无量度人
君伏望慈悲俯垂洞鑒以今奉爲齋主某崇
建十迴度人道場依按經科頒宣符命告下
西南方无極世界一切玄司超度亡故某普

及幽冥𡨚親平等原赦夙愆出離鬼趣欲望
慈觀有造淵聽無私一如浮黎侍坐之時無
忘元始度人之訓嘯命飛天使者承領白簡
金馬驛程如律宣行普垂開度庶得冥曹敬
聽鬼官披承永停割切之威俓上始素之界
某不勝虔祝恭俟恩榮所有眞符謹當宣告
宣符關發
飛空歩虚頌出堂
度人无量天尊
第五時升壇

入壇同前式
燒香頌
智慧頌第五首歸位
臣聞巍巍大梵鼔萬化以周流落落髙張斡
五篇而獨運仰玄元之巨澤弘靈寳之深仁
欲望提携敢忘修誦今有齋主某崇建十迴
度人道場超度亡故某普及幽冥𡨚親平等
臣等謹率見前清衆升壇行道燒香散花轉
誦太上洞玄靈寳无量度人上品妙經人各
一過特爲係薦亡靈落滅夙劫以來上犯西

北方無極世界一切玄司陽罪隂愆悉令消
蕩離火車之苦趣登妙道之樂郷仰冀隆慈
俯垂淵鑒清衆運誠平坐如法
平坐讃請轉寳經
誦經畢
度人无量天尊
仰惟三寳髙尊十華上聖俯回應感曲賜證
明臣等向來奉爲亡故某普及幽冥𡨚親平
等轉誦太上洞玄靈寳无量度人上品妙經
落滅夙今所犯西北方无極世界一切玄司

陽罪隂愆悉令清蕩人各一過咸巳周圓伏
願碧落開光朱陽委照六塵披散辭金剛之
神郷十善昭明朝太華之帝所隂靈利樂陽
曜輝澄爲如上縁請聖作證
舉歩虚第人首過西北方
舉臣衆等宣懴
宣表宣關
靈符赦罪天尊
某重誠上啓
西北方无極飛天神王長生大聖无量度人

君伏望慈悲俯垂洞鑒以今奉爲齋主某崇
建十迴度人道場依按經科頒宣符命告下
西北方无極世界一切玄司超度亡故某普
及幽冥𡨚親平等原赦夙愆出離苦趣欲望
慈觀有造淵聽無私一如浮黎侍坐之時無
忘元始度人之訓嘯命飛天使者承領白簡
金馬驛程如律宣行普垂開度庶得冥曹敬
聽鬼官披承永停刀輪之威俓上始玄之界
某不勝虔祝恭俟恩榮所有眞符謹當宣告
宣符宣關

飛空歩虚頌出堂
度人无量天尊
智慧頌第六首歸位
臣聞無幽無影凝道炁於洪濛若存若亡昭
天光於混㓊仰玄元之巨澤弘靈寳之深仁
欲望提携敢忘修誦今有齋主某崇建十迴
度人道場超度亡故某普及幽冥𡨚親平等
臣等謹率見前清衆升壇行道燒香散花轉
誦太上洞玄靈寳无量度人上品妙經人各
一過特爲係薦亡靈落滅夙劫以來上犯上

方无極世界一切玄司陽罪隂愆悉令消蕩
離普掠之苦趣登紫霄之樂郷仰冀隆慈俯
垂淵鑒清衆運誠平坐如法
平坐讃請轉寳經
誦經畢
度人元量天尊
仰惟三寳髙尊十華上聖俯回應感曲賜證
明臣等向來奉爲亡故某普及幽冥𡨚親平
等轉誦太上洞玄靈寳无量度人上品妙經
落滅夙今所犯上方无極世界一切玄司陽

罪隂愆悉令清蕩人各一過咸巳周圓伏願
丹禁頒符紫微煥令北都部衞停萬劫之𡨚
輪南上超凌享億齡之福運仁敷飛躍恩被
幽明爲如上縁請聖作證
舉歩虚第九首過上方
舉臣衆等宣懴
宣表宣關
靈符赦罪天尊
某重誠上啓
上方无極飛天神王長生大聖无量度人君

伏望慈悲俯垂淵鑒以今奉爲齋主某崇建
十迴度人道場依按經科頒宣符命告下上
方无極世界一切玄司超度亡故某普及幽
冥𡨚親平等原赦夙愆出離苦趣欲望慈觀
有造淵聽無私一如浮黎侍坐之時無忘元
始度人之訓嘯命飛天使者承領白簡金馬
驛程如律宣行普垂開度庶得冥曹敬聽鬼
官披承永停考對之威俓上虚无之界某不
勝虔祝恭俟恩榮所有眞符謹當宣告
宣符宣關

飛空歩虚頌出堂
度人无量天尊
第六時升壇
入壇同前式
燒香頌
智慧頌第七首歸位
臣聞衆眞侍座感一國以聞經諸天臨軒檄
三元而定籙仰玄元之巨澤弘靈寳之深仁
欲望提携敢忘修誦今有齋主某崇建十迴
度人道場超度亡故某普及幽冥𡨚親平等

臣等謹率見前清衆升壇行道燒香散花轉
誦太上洞玄靈寳无量度人上品妙經人各
一過特爲係薦亡靈落滅夙劫以來上犯下
方無極世界一切玄司陽罪隂愆悉令消蕩
離無間之苦趣登水蓮之樂郷仰冀隆慈俯
垂淵鑒清衆運誠平坐如法
平坐讃請轉寳經
誦經畢
度人无量天尊
仰惟三寳髙尊十華上聖俯回應感曲賜證

明臣等向來奉爲亡故某普及幽冥𡨚親平
等轉誦太上洞玄靈寳无量度人上品妙經
落滅夙今所犯下方无極世界一切玄司陽
罪隂愆悉令清蕩人各一過咸巳周圓伏願
圓蓋流輝方輿被澤龍符照地洗宿債以冰
清鳯詔頒天戴新釐而日皎有情均慶無識
同亨爲如上縁請聖作證
舉歩虚第十首詣下方
舉臣衆等宣懴
宣表關發

靈符赦罪天尊
某重誠上啓
下方无極飛天神王長生大聖无量度人君
伏望慈悲俯垂洞鑒以今奉爲齋主某崇建
十迴度人道場依按經科頒宣符命告下下
方无極世界一切玄司超度亡故某普及幽
冥𡨚親平等原赦夙愆出離苦趣欲望慈觀
有造淵聽無私一如浮黎侍坐之時無忘元
始度人之訓嘯命飛天使者承領白簡金馬
驛程如律宣行普垂開度庶得冥曹敬聽鬼

官披承永停囚禁之威俓上太黄之界某不
勝䖍祝恭俟恩榮所有眞符謹當宣告
宣符關發
飛空歩虚頌出堂
度人无量天尊
舉智慧頌第八首歸中
結經
臣某謹重誠上啓
三清上聖十極髙眞願賜慈悲俯垂洞鑒臣
聞迴骸起死金剛承湛露之恩監眞度生玉

隆溥慈雲之潤開瓊顔而妙感振玉韻以迴
旋生成宻契於玄黄十華慶㑹化育潜敷於
幽顯萬品周圓死魂飛五户之幽生魄升八
門之廓天昭瑞應地耀祥符實三洞之根宗
爲九清之柱石鋪張奚極讃詠難容臣向來
奉爲某崇建十迴度人道場祗率見前清衆
升壇行道燒香散花轉誦太上洞玄靈寳无
量度人上品妙經莫不澡雪五關澄虚百體
肅精炁神而朗詠攝身心口以歌揚威儀自
然經巳周於十過存念如法誠惟鏧於一忱

玄符召制於十方白簡開明於九壘功德具
足科禁周圓當願亡故某普及幽冥𡨚親平
等聽天音之琅琅發神輝之爍爍法橋穩駕
超苦海之層瀾道岸先登越愛河之濁浪累
劫之愆尤風釋千生之𡨚債冰清乗靈寳光
即逍遥於樂界悟玄元道疾出入於福郷永
無輪轉之期常享太平之運齋主某精神松
茂歩武椿榮注訟煙收集祥光於庭宇考殃
雲散融瑞炁於門䦨膺鼎新革故之華享否
去泰來之樂懽勝蘭桂慶藹松蘿垂詩禮之

芳猷宴琴書之樂事蒙如丹禱允荷玄恩稽
首皈依聞經讃詠
三聞經

靈寳領教濟度金書卷之一百二十八
















