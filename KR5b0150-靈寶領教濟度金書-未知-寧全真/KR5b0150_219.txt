










靈寳領教濟度金書卷之二百十九(二百二十二百/二十一同卷)章七
　　　　洞微髙士開光救苦真人寗全真授
　　　　靈寳通玄弘教水南先生林靈真編
　科儀立成品(玄靈經懴/道場用)
　　清旦陞壇轉經行道儀
　　　啓堂頌
　　　各禮師存念如法
　　　宣衛靈呪
清陽虚映耀日囘靈神虎辟邪飛天流鈴
摧姦滅試萬魔束形九微回道八威攝精

千真校録三元蕩清左嘯中黄右䇿六丁
七轉八合周旋天經聖化巍巍三道順行
慶雲流布合景黄庭
　　　鳴法皷二十四通
無上三天九皇玉帝當召九皇靈官飛龍騎
吏綉衣使者三炁正神急上關啓玄壇土地
方域神真(臣)今清旦陞壇行道謹奉爲入意
其諸丹悃巳録奏聞願得
元皇正炁來合(臣)身令(臣)所啓速逹徑御
至真旡極大道

中天二大尊帝
九皇玉晨道君(御前)
　　　請稱法位
具位奉行玄靈妙齋法事小兆(臣)某與臨壇
官衆等謹同誠上啓
太上旡極大道斗中髙上玉皇尊帝太微玉
帝北極玄卿大帝北斗太尉府陽明貪狼玉
晨君北斗上宰府巨門隂精星君北斗司空
府禄存真人星君北斗遊擊府文曲玄冥星
君北斗斗君府廉貞丹元星君北斗太常府

武曲北極星君北斗上帝府破軍天關星君
北斗玉帝府外輔星君北斗真人府内弼星
君二帝聖后元君九皇夫人九隂内妃斗中
天罡萬真節度奎光大帝斗中三台華蓋星
君斗中玄曹道德諸君六十甲子星君斗極
四聖真君三天大法師真君斗中豁落璇璣
諸大將軍斗中黒煞威烈行綱都副統兵大
將軍擎羊陀羅二仙使者左右綉衣使者通
事舍人九省九府丞相真人斗中千乗萬騎
仙官神吏本靖經籙法部諸省府院司將吏

兵馬本𣲖祖玄真師列位真人本屬城隍司
主者當境土地里域真官四直功曹三界符
使醮筵内外一切威靈(臣)聞三景流明九星
散彩地祇湧玉局之座道運流明天師侍金
闕之尊經文煥耀作舟船而津梁男女司喉
舌而統御仙靈凡居混輿之中孰出陶鎔之
外(臣)等宿縁儲慶真籍登名參河圖豁落之
文佩三五璇璣之籙勉思功行庸讃生成爰
有青詞謹當宣奏
　　　宣詞

按如詞言備切皈向(臣)等恪遵經訣夙建靈
壇象地法天望紫宸而稽首消災解厄注丹
簡以傾心願沛雨露之恩爲釋隂陽之難以
今早朝陞壇行道請法衆等運兹初捻上香
願此香煙騰空逕上供養
旡上至真道寳天尊(臣)等皈身皈神皈命首
體投地仰依
太上三尊願以是功德上祝
皇帝(陛下)乾珅呈采河洛輝符赤鴈白麟千
古紀瑶圖之瑞金枝玉葉萬年開寳曆之祥

今故燒香自皈依
師尊大聖衆至真之德得道之後保天長存
和與道合真
以今早朝陞壇行道請法衆等運兹二捻上
香
願此香煙騰空徑上供養
无上至真經寳天尊(臣)等皈身皈神皈命首
體投地仰依
太上三尊願以是功德皈流齋主某伏願真
風披拂慧日舒明碧漢流祥壽域天開於箕

翼紫樞衍慶福源雲集於芝蘭今故燒香自
皈依
師尊大聖衆至真之德得道之後永保安寧
和與道合真
以今早朝陞壇行道請法衆等運兹三捻上
香
願此香煙騰空徑上供養
无上至真師寳天尊(臣)等皈身皈神皈命首
體投地仰依
太上三尊願以是功德皈流臣等三師四友

同學門人伏願性天澄湛心地虚明定録金
華八萬四千之塵勞淨盡標名玉簡一千二
百之戒行周圓今故燒香自皈依
師尊大聖衆至真之德得道之後升入無形
和與道合真
　　　九宫捍厄天尊
　　　啓經
(臣)聞本命經訣无上法橋集一十五應驗於
家庭解二十四厄難於身命保護男女消滅
災殃實三洞之真宗爲羣生之正路故開轉

者得生人中而聦明殊勝令持誦者永爲身
寳而福壽可稱(臣)自愧凡微欣逢化育荷七
星之降炁感二極之垂精持人命以保天年
既悉由於主宰設醮筵而修香火敢自蹈於
輕迷庸卜良辰恭邀道侣三時行道依祕典
以宣揚九遍轉經按洞章而嘯詠玄壇蕆事
紫極布恩期宻仗於一乗可潜消於萬厄伏
願玄靈應彩斗極流輝監兹一瓣之香恪賜
九光之燭落三災九厄保眷序以安寧感萬
聖千眞隨身心而護衛逹生榮界出入福郷

稽首皈依人各恭信
　　　三皈依
　　志心皈依
十方道寳當願衆生起心回向一切信禮
　　志心皈依
十方經寳當願衆生心開悟解受持轉誦
　　志心皈依
十方師寳當願衆生度上法橋無有滯碍
(臣)等謹按經云北辰在上而衆星拱之爲造
化之樞機作人神之主宰有消災度厄之力

有迴死注生之功凡有急難盍先禱祝以今
奉爲齋主某解禳身家災厄謹率在壇清衆
持誦太上玄靈北斗本命延生真經各一過
上祝中天大聖第一太尉府天英貪狼玉晨
君進拜表文告行符命依按河圖九宫所𨽻
乞爲削落南離九紫鶉火分野一切罪厄仰
希矜軫俯賜允俞(臣)不勝激切俟命之至
　　　平坐讃舉經題
　　　誦經
　　　玄靈感應天尊

(臣)向來祗率法衆奉爲某解禳南離九紫鶉
火分野災厄轉誦太上玄靈北斗本命延生
真經各一遍並巳周圓恭望萬罪消除災衰
洗蕩福壽資命善果臻身人各運誠旋行讃
詠
　　　旋行至南方
至道包無外真經憫世危敬奉承天貺
稽首扣玉虚雲鶴迎仙仗星橋駕羽車
形神俱快樂千劫一朝餘
　　　宣表舉方

　　　宣懴
(臣)不避塵冒之譴重攄真切之忱以今恭按
典式頒行玉清度厄玉簡告下南方九紫鶉
火分野流年臨犯一切星宰願降天光俾知
遵奉庶消人厄永戴生全(臣)不勝激切俟命
之至
　　　宣簡宣關焚簡
　　　旋行歸位
聖德流科教修齋福壽長延生依玉簡
諸命奏金章罪名消北府生籍注南昌

見存皆快樂冨貴生福郷
　　　九宫捍厄天尊
(臣)等謹按經云本命之日俢齋設醮啓祝北
斗三官五帝九府四司薦福消災奏章懇願
功德深重不可具陳凡有急難盍先禱祝以
今奉爲齋主某解禳身家災厄謹率在壇清
衆持誦太上玄靈北斗本命延生真經各一
過上祝中天大聖第二上宰府天任巨門玉
晨君進拜表文告行符命依按河圖九宫所
𨽻乞爲削落東北艮位八白析木星紀分野

一切罪厄仰希矜軫俯賜允俞(臣)不勝激切
之至
　　　平坐讃舉經題
　　　誦經
　　　玄靈感應天尊
(臣)向來祗率法衆奉爲齋主某解禳東北艮
位八白析木星紀分野災厄轉誦太上玄靈
北斗本命延生真經各一過並巳周圓恭望
萬罪消除災衰洗蕩福壽資命善果臻身人
各運誠旋行讃詠

　　　旋行東北方
至道包無外真經憫世危敬奉承天貺
稽首扣玉虚雲鶴迎仙仗星橋駕羽車
形神俱快樂千劫一朝餘
　　　宣表舉方
　　　宣懴
(臣)不避塵冒之譴重攄真切之忱以今恭按
典式頒行玉清度厄玉簡告下東北艮位八
白析木星紀分野流年臨犯一切星宰願降
天光俾知遵奉庶消人厄衣戴生全(臣)不勝

激切俟命之至
　　　宣簡宣關
　　　焚簡
　　　旋行歸位
聖德流科教修齋福壽長延生依玉簡
請命奏金章罪名消北府生籍注南昌
見存皆快樂冨貴生福郷
　　　九宫捍厄天尊
(臣)等謹按經云若有危厄如何救解急須投
告北斗醮謝真君及轉真經認本命真君方

獲安泰以至康榮凡有急難盍伸禱祝以今
奉爲齋主某解禳身家災厄謹率在壇清衆
持誦太上玄靈北斗本命延生真經各一過
上祝中天大聖第三司空府天柱禄存玉晨
君進拜表文告行符命依按河圖九宫所𨽻
乞爲削落西兊七赤大梁分野一切罪厄仰
希矜軫俯賜允俞臣不勝激切之至
　　　平坐讃舉經題
　　　誦經
　　　玄靈感應天尊

(臣)向來祗率法衆奉爲齋主某解禳西兊大
梁分野災厄轉誦太上玄靈北斗本命延生
真經各一過並巳周圓恭望萬罪消除災衰
洗蕩福壽資命善果臻身人各運誠旋行讃
詠
　　　旋行至西方
至道包無外真經憫世危敬奉承天貺
稽首扣玉虚雲鶴迎仙仗星橋駕羽車
形神俱快樂千劫一朝餘
　　　宣表舉方

　　　宣懴
(臣)不避塵冒之譴重攄真切之忱以今恭按
典式頒行玉清度厄玉簡告下西兊七赤大
梁分野流年臨犯一切星宰願降天光俾知
遵奉庶消人厄永戴生全(臣)不勝激切俟命
之至
　　　宣簡宣關焚簡
　　　旋行歸位
聖德流科教俢齋福壽長延生依玉簡
請命奏金章罪名消北府生籍注南昌

見存皆快樂富貴生福郷
　　　九宫捍厄天尊
　　　講舉重稱法位
具位(臣)某與臨壇官衆等謹同誠上啓
虚皇大道妙有髙真昊天玉皇上帝中天大
聖斗極真尊道德官君聖衆(臣)聞燈建延生
羽章著禬禳之訣醮陳解厄金書昭報應之
符皆真聖垂憫於凡愚故經教流行於區宇
洪惟斗極實握化機庸殫一念之忱希赦多
生之咎尚慮齋主某有生之後宿劫以前恣

淫殺而好羣情縱罪根而多巧詐曽無懴謝
或致災危是以皈神洞淵之門扣首真靈之
殿希頒丹詔遍告玄曹勾銷黒簡之簿書移
注青編之姓字人所欲者天必從之上願三
洞開明羣靈咸若五風十雨成桑麻菽粟之
功八節四時順日月星辰之象迓祥光於茨
舍息災戾於山林則上明
天尊大慈之化下副(臣)等皈命之誠謹啓以
聞
　　　發願

　　　存神燒香
香官使者左右龍虎君侍香諸靈官當令(臣)
清旦轉經行道之所自然生金液丹碧芝英
百靈衆真交㑹在此香火爐前令(臣)學道得
道求仙得仙齋官蒙福幽顯霑恩十方仙童
玉女接侍籣煙傳(臣)向來所啓之誠速逹徑
御
至真无極大道
中天二大尊帝
九皇玉晨道君(御前)

　　　岀堂頌
　　　引至幕
　　　謝師


靈寳領教濟度金書卷之二百十九















