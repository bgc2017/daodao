










靈寳領教濟度金書卷之二百十八章六
　　　　洞微髙士開光救苦真人寗全真授
　　　　靈寳通玄弘教水南先生林靈真編
　科儀立成品(玄靈經懴/道場用)
　　宿啓儀
　　　啓堂頌
　　　各禮師存念如法
　　　宣衛靈呪
　　　東方
九炁青天明星大神煥照東郷洞映九門

轉燭陽光掃穢除氛開明童子號曰玄卿
備衛我軒上對帝君收魔束妖討捕兇羣
奉承正道赤書玉文九天符命攝龍驛傳
普天安鎮我得飛仙
　　　南方
三炁丹天焕景浮光焚星轉燭洞照太陽
上有赤精合契虚皇開明童子號曰華房
總統火兵備守玉堂斬邪束妖剪截魔王
北帝所承風火莫當流鈴交煥翊衛壇場
正道流行敢有巴狂我享上功坐運魁罡

億劫長存保天無疆
　　　西方
七炁素天太白流精光耀金門洞照太冥
中有素皇號曰帝靈保神安鎮衛我身形
斷絶邪源王道正明宫殿整肅三景齊并
道合自然飛昇紫庭靈寳符命普惠萬生
元皇正炁來合我身功加一切天地咸寧
　　　北方
五炁玄天元始徘徊辰星煥爛光耀太微
黒靈尊神號曰層威統冠飛天仙裙羽衣

備衛五門檢精捕非敢有干試豁落斬摧
玉符所告神鎮八威邪門閉塞正道明開
映照我身三光同輝䇿空駕浮舉形仙飛
　　　中央
一炁黃天調理乾坤陶鎔隂陽總統玄真
鎮星吐輝流煥九天開明童子號曰天璘
元炁陽精熖上朱煙洞照天下及臣等身
百邪摧落殺鬼萬千中山神呪普天使然
五靈安鎮身飛上仙
　　　鳴法皷二十四通

無上三天九皇玉帝當召九皇靈官飛龍騎
吏綉衣使者三炁正神急上關啓玄壇土地
方域神真臣今宿啓陞壇行道謹奉爲入意
其諸丹悃巳録奏聞願得
元皇正炁來合(臣)身令(臣)所啓速逹徑御
至真无極大道
中天二大尊帝
九皇玉宸道君(御前)
　　　請稱法位
具位奉行玄靈妙齋法事小兆(臣)某與臨壇

官衆等今故燒香願以是功德上爲天子王
侯土地官長七世父母九族婣親(臣)等三師
四友係代學真天下兆庶以至蠻夷戎狄鱗
甲羽毛一切衆生無邊無量皈身皈神皈命
斗中大道九晨上真乞垂原赦積生今世宿
罪重過得免罹三災四煞五行六害七傷八
難九星天羅地網二十四厄之中智慧性圓
道心開發出羣迷徑入希夷門永脫輪迴超
昇成道逍遙雲際昇入金門與聖合真永不
翰轉所啓玄感上御

至真无極道前
　　　禮九晨(九位同只/換聖位)
　至心皈命中天大聖北斗貪狼陽明星君
　　　坐懴
(臣)法衆等至心皈身皈神皈命
斗中大道九晨上真以今宿啓陞壇朝真禮
懴(臣)聞混元設教開龍漢之玄圖正一垂科
啓鶴鳴之聖運道涵無外仁浹有生雖酌水
以獻花可延生而注福猶慮(臣)等六情浩蕩
萬業紛紜紫極對揚莫混精炁神之妙化丹

忱激切未蠲身口意之塵縁尚冀涵容勉思
精進沛玄恩於夀域善及存亡舒化日於福
郷功沾水陸(臣)等至心稽首禮謝
无上至真三寳
　　　三啓頌
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世受大福
　　　又
鬱鬱家國盛濟濟經道興天人同其願

縹緲入大乗因心立福田靡靡法輪昇
七祖生天堂我身白日騰
　　　又
大道洞玄虚有念無不契錬質入仙真
遂成金剛體超度三界難地獄五苦解
悉歸太上經靜念稽首禮
　　　三禮
　(臣)等志心稽首禮
太上无極大道
　(臣)等志心稽首禮

三十六部尊經
　(臣)等志心稽首禮
玄中大法師
　　　重稱法位
具位奉行玄靈妙齋法事小兆(臣)某與臨壇
官衆等謹重誠上啓
太上无極大道中天大聖北斗髙上玉皇尊
帝北斗太微玉帝北斗玄卿大帝北斗陽明
太尉府玉皇九晨君北斗上宰府巨門星君
北斗司空府禄存真人星君北斗遊擊府文

曲玄冥星君北斗斗君府廉貞丹元星君北
斗太常府武曲北極星君北斗上帝府破軍
天關星君北斗玉帝府外輔星君北斗真人
府内弼星君二帝聖后元君九皇夫人九隂
内妃天罡萬真節度奎光帝君三台華蓋星
君斗中玄曹道德官君北極四聖真君三天
元素真君中天元惠真君豁落璇璣諸大將
軍天罡萬丈大神王解厄掌式諸靈官擎羊
陀羅二仙使者左右綉衣使者通事舍人斗
中九省九府丞相真人金童玉女仙吏斗中

千乗萬騎仙官真吏本靖經籙法部諸省府
院司將吏兵馬本派祖玄真師列位真人經
籍度師列位真人城隍社令本家土地司命
六神四直玉文功曹三界直符使者監醮香
官直壇土地防禦神祇應感一切真靈臣等
萬劫流形三靈孕炁真經煒燁獲佩奉於金
科妙法輝煌誓宣揚於玉訣庶陶化冶普濟
含生今有青詞謹當宣奏
　　　宣詞
按如詞言情深修奉是敢皈依玄靈祕訣河

圖内文建立壇塲清淨堂宇靈風九奏天花
飄玉籟之音寳炬千枝梵唱振金璈之韻傾
心閶闔皈命璇璣恩惟斗極真尊中天大聖
垂慈監映省覧所陳勑勒十戒仙官南陵使
者天丁神吏靈官功曹護法大神直符直事
金光甲卒威烈將軍各按威儀衛護壇所神
祇主執土地真靈協力同心辟非斥試紛葩
掃蕩道炁常存外伏魔精内安正性令臣存
思定應啓奏感通功德周圓無有窒碍明晨
行道續更啓聞

　　　發願
　一願乾坤明素二願氣象清玄
　三願聖人萬壽四願化洽八埏
　五願天垂甘露六願地發祥煙
　七願四時應候八願萬物生全
　九願家多孝悌十願國富才賢
　十一願齋功廣被十二願善瑞日臻
　　　存神燒香
香官使者左右龍虎君侍香諸靈官當令(臣)
宿啓建壇行道之所自然生金液丹碧芝英

百靈衆真交㑹在北香火爐前令(臣)學道得
道求仙得仙齋官蒙福幽顯霑恩十方仙童
玉女接侍籣煙傳(臣)向來所啓之誠速逹徑
御
至真无極大道
中天二大尊帝
九皇玉宸道君(御前)
　　　出堂頌
　　　引至幕
　　　謝師



靈寳領教濟度金書卷之二百十八







