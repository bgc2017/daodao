










靈寳鎮教濟度金書卷之二百十五章三
　　　洞微髙士開光救苦真人𡩋全真授
　　　靈寳通玄弘教水南先生林靈真編
　科儀立成品(璇璣/齋用)
　　開啓變壇儀
　　　靜黙堂序立
　　　華夏讃引至壇前
　　　上香
金爐晻靄騰碧霧以芳菲玉鼎玲瓏裊紫煙
而上邁丹誠攸逹玄造孔昭先伸供養三界

符使四直功曹應感靈司傳奏真吏願錫慈
觀曲聆真禱以今奉爲某爲某事其諸委折
巳録奏聞今當開啓齋壇關行法事欲望上
通斗極普告星宫命魔却妖招真攝景即使
琳琅振響内外肅清願念感通齋功成就天
人均慶遐邇俱歡稽首皈依無極大道
　　　金真演教天尊
　　　宣降真召靈符
具位恭𤑔真香遥瞻供養
道經師三寳天尊中天大聖北斗九晨上道

星皇君玄中大法師三天大法師寳上真人
二仙使者斗中千乗萬騎中天黒煞都副統
兵大將軍太嵗尊神香官使者四靈神君玄
壇土地本家司命六神恭望洪慈俯垂省録
(臣)聞金真演教散三洞之瓊音玉局傳經藹
九清之瑶韻法雨普滋於黄混慈風丕冒於
蒼生今古咸遵華夷克拱皈真知命宜廣置
於壇塲隨力建功盍惠徼於駕衛(臣)等奉爲
入意冒塵微聴巳奏衷忱今當陛設三成壇
周四界仰三五璇璣之變企九一豁落之常

肅環佩以朝元列旗旄而拱極仰惟北斗實
斡中樞爲三界之都曹乃萬天之㑹府崇樓
絳闕映閶闔以巍峩青炁白雲鏁勾陳而繚
繞況五渇喧囂之境非九靈神妙之郷莫格
飈斿曷迎靈貺欲望玄恩曲運洪澤垂憐鼓
翠樹之靈風變凡爲聖發紅蓮之聖水化妄
成真如玄都洞淵之門若碧落靈真之殿至
尊端拱列聖旁臨月地雲階舞霓旌而容與
星橋霧漢迴羽葆以彌羅諸天之鶴駕徘徊
八極之龍輿混合靈光煥絡瑞靄昭騰容(臣)

㑹道運元凝真合景依女青而受事純蝦天
來遵大赤以垂科蕃釐帝錫拳拳有禱切切
無違遂微臣造請之忱副齋主懇祈之願瞻
天望聖激切屏營之至法衆運誠䖍行讃詠
北斗太上宫青城玉樓中九百二十里
太尉居其中五色玉樓中第二中元宫
五百五十里上宰職攸穹黄臺玉樓中
第三真元宫七百二十里主者爲司空
朱臺玉樓内第四紐幽宫星圍八百里
真人乗六龍素臺玉樓中第五綱神宫

七百二十里天禽字子公玄臺玉樓内
第六紀明宫星圍七百里太常位尊崇
九層玉樓内第七瑶光宫星圍九百里
聖號乃天衝紫極玉樓内第八帝席宫
真人九百品司察過與功紫舘玉摟内
第九上尊宮九百九十品内弼爲天蓬
九宫億萬炁九炁億萬重上總諸天宿
下總北羅酆中主萬民命録籍定吉凶
消災度厄力回生起死功性相此根本
真聖此祖宗若有急告者福禄常増崇

臣今立壇墠稽首禮玄穹性命願主持
聖智願圓通災殃願消滅壽禄願無窮
存亡願濟度水陸願沾功大聖慶元吉
所願無不從流光九元壇永與道境同
　　　真靈感應天尊
　　　法師三拜起
(臣)今仰仗天恩神化壇墠金花轉燭瓊彩流
明隱然碧漢之星坦中有紫微之帝座竒花
鬱勃異靄迴旋使者三千人聚精神而擁護
仙官億萬衆混靈景以周維如聞鸞鶴之嘯

歌似見虬龍之浮戯更析道旨告下有司凡
左右㑹道之真靈與中外承符之官屬揮幢
鼓節爲翊衛於玄功顯服嚴裝各輔成於釐
事恭依典式告召班聮稽首皈依無極大道
　　　轉班召將
　　　真靈感應天尊
玉晨紫庭天真大神南陵使者三千神君
出扶經教掃蕩妖氛七千神將侍衛身形
金童玉女龍虎神君北極四聖億萬神兵
隨心所禱輔佐相迎承符速應時逹玄真

臣今懇願爲奏帝庭速臨壇所翊扶香煙
上通斗府宻運誠䖍火速報應違令有愆
　　　宣召萬靈符
龍符飛煥諒一炁之孔昭虎旅駢羅冝萬司
之蒞止有嚴有翼無傲無譁以今奉爲某崇
建某齋盍仗威靈如律修奉伏願隨司駐箚
當局宣行扈蹕中嚴顏不違於咫尺秉旄外
辨悃克副於再三祓沴除妖迎祥集福潔蠲
三獻申明一忱
　　　三獻

　　　散花
神威赫奕願翊衛於玄壇帝德昭彰當飛馳
於朱表真經安奉仙馭遲留爲如上縁念十
方三寳天尊長生保命天尊消災度厄天尊
(和)不可思議功德
　　肅啓儀(璇璣/齋用)
　　　法事如常
　　　啓堂頌
　　　各禮師存念如法
　　　宣衛靈呪

　　　東方
九炁青天明星大神煥照東郷洞映九門
轉燭陽光掃穢除氛開明童子號曰玄郷
備衛我軒上對帝君收魔束妖討捕兇群
奉承正道赤書玉文九天符命攝龍驛傳
普天安鎮我得飛仙
　　　南方
三炁丹天煥景浮光熒星轉燭洞照太陽
上有赤精合契虚皇開明靈童號曰華房
總統火兵備守玉堂斬邪束妖剪截魔王

北帝所承風火莫當流鈴交煥翊衛壇場
正道流行敢有巴狂我享上功坐運魁罡
億劫長存保天無疆
　　　西方
七炁素天太白流精光耀金門洞照太冥
中有素皇號曰帝靈保神安鎮衛我身形
斷絶邪源王道正明宫殿整肅三景齊并
道合自然飛昇紫庭靈寳符命普惠萬生
元皇正炁來合我身功加一切天地咸寧
　　　北方

五炁玄天元始徘徊辰星煥爛光耀太微
黒靈尊神號曰層威統冠飛天仙裙羽衣
備衛五門檢精捕非敢有干試豁落斬㩁
玉符所告神鎮八威邪門閉塞正道明開
映照我身三光同輝䇿空駕浮舉形仙飛
　　　中央
一炁黄天調理乾坤陶鎔隂陽總統玄真
鎮星吐輝流煥九天開明童子號曰天璘
元氣陽精熖上朱煙洞照天下及臣等身
百邪摧落殺鬼萬千中山神呪普天使然

五靈安鎮身飛上仙
　　　鳴法皷二十四通
無上三天九皇玉帝當召九皇靈官飛龍騎
吏綉衣使者三炁正神急上關啓玄壇土地
方域神真臣今宿啓陞壇行道謹奉爲入意
其諸丹悃巳録奏聞願得
元皇正氣來合臣身令(臣)所啓速逹徑御
至真无極大道
中天二大尊帝
九皇玉宸道君(御前)

　　　請稱法位
具位奉行玄靈璇璣妙齋法事小兆臣某與
臨壇官衆等今故燒香願以是功德上爲天
子王侯上地官長七世父母九族姻親(臣)等
三師四友係代學真天下兆庶以至蠻夷戎
狄鱗甲羽毛一切衆生無邊無量皈身皈神
皈命斗中大道九晨上真乞垂原赦積生今
世宿罪重過得免罹三災四煞五行六害七
傷八難九星天羅地網二十四厄之中智慧
性圓道心開發出群迷徑入希夷門永脫輪

迴超升成道逍遥雲際升入金門與聖合真
永不輪轉所啓玄感上御
至真無極道前
　　　禮九晨(九位同只/換聖位)
　至心皈命中天大聖北斗貪狼陽明星君
　　　坐懴
(臣)法衆等至心皈身皈神皈命斗中大道九
晨上真以今宿啓告齋朝真懴悔(臣)聞帝車
宻運羅十極以周回聖瑟參調䕃三靈而化
育將覲虹梁之夭矯宏宣鳯笈之希夷恪罄

對揚敢勤懴悔臣等五宫雲擾七府煙迷混
景登真未悟精炁神之變化凝玄㑹道或飄
身口意以流吹徒宣大赤之科或冒女青之
律蒙回錦覆端藉玉成運金紀於紫垣調理
經緯轉玉杓於黄道統制乾坤(臣)等志心稽
首禮謝
無上至真三寳
　　　三啓頌
樂法以爲妻愛經如珠玉持戒制六情
念道遣所欲澹泊正氣停蕭然神靜黙

天魔並敬護世世受大福
　　　又
鬱鬱家國盛濟濟經道興天人同其願
縹緲入大乗因心立福田靡靡法輪昇
七祖生天堂我身白日騰
　　　又
大道洞玄虚有念無不契錬質入仙真
遂成金剛體超度三界難地獄五苦解
悉歸太上經靜念稽首禮
　　　三禮

　(臣)等志心稽首禮
太上無極大道
　(臣)等志心稽首禮
三十六部尊經
　(臣)等志心稽首禮
玄中大法師
　　　玄壇安鎮天尊
　　　玄靈真文請師安鎮(師執真文香/上熏之念)
(臣)謹重誠上啓
中天大聖北斗九皇上道君以今奉爲齋主

某崇建三五璇璣妙齋宿啓告齋明晨行道
謹依科法敷露玄靈消災内音玉字真文安
鎮玄壇伏願中天玄靈童子明承符命告下
十方三界一切真司爲弟子拔贖罪愆増延
禄算解除災厄迎迓休祥八卦大神九宫官
屬遵依典式火急奉行
　　　焚符
中天玄靈童子明承符命告下八榦四維十
二支辰天上地下無極真司蕩除弟子既徃
之愆増紀弟子未來之算消禳厄難保固安

寧一如玄靈舊典律令
中告玉文神仙至真一三五變消災延生
上告諸天无極无形中告璇璣日月五星
飛流彗孛一切真靈下告山川嶽瀆丘陵
小兆弟子敬奏微誠今日告齋行道誦經
乞削罪録丹篇紀名禍不横染災不輕生
消災解厄保命延齡快樂無窮壽量可稱
身心康泰一切尊榮髙上告命萬神敬聽
向來宣演玄靈消災内音玉字功德周圓伏
願道心開發德性昭融八節四時長迓門庭

之喜炁九華十極永依閭里之祥光稽首皈
依無極大道
　　　重稱法位
具位(臣)某與臨壇官衆等謹重誠上啓
斗極祖師洞真大道元始天尊斗極宗師洞
玄大道太上道君斗極真師洞神大道太上
老君玉皇大天尊玄穹髙上帝斗中之尊天
皇大帝斗中之主紫微大帝北斗髙上玉皇
尊帝君太微玉帝玄郷大帝君北斗太尉陽
明貪狼玉晨君北斗上宰隂精巨門玉晨君

北斗司空真人禄存玉晨君北斗遊擊玄冥
文曲玉晨君北斗斗君丹元廉貞玉晨君北
斗太常北極武曲玉晨君北斗上帝天關破
軍玉晨君北斗玉帝洞明外輔玉晨君北斗
帚真隱光内弼玉晨君斗中天罡萬真節度
奎光帝君北斗九皇夫人九隂内妃三台華
蓋星君三官五帝九府四司斗中道德諸君
无鞅聖衆六十甲子本命星君玄中大法師
三天大法師寳上真人二仙使者九宫官屬
一切真靈(臣)等福慶宿膺機縁生際三乗演

妙𦍒身佩以操持七部流光莫心修而精進
衮衮隙駒之暗老營營野馬之紛飛雨露無
私尚熈帝載雷霆有赫曲逭天威荷葑菲之
不遺聽芻蕘之可採承符寅亮宣德生成凡
有皈投敢忘關告
　　　宣詞
按如詞言極深激越(臣)等恪遵玄笈肅集清
流崇三五豁落之圖按九一飛遁之位鋪張
壇律舒演齋盟羅羽蓋於八門列霓幢於四
界鸞葩鳯蘂間紅靄以徘徊虬節螭枝映碧

霞而煥耀降赤明九苞之御延清微三寳之
尊虎拜勤渠蟻衷精切自今月某日爲始爲
齋主某人崇建某齋轉經行道燒香散花祈
百福之雲増俾千災之電掃命臨福禄身逭
災衰萃喜炁於家庭襲歡聲於眷序謹依科
法宿以啓聞恩惟三寳至尊九晨列御垂慈
監映省覽所陳勑勒道徳仙曹玄靈官屬監
齋侍法護道衛真監察靈司里域主執同誠
協力遏魔試於九清㑹道運元契真游於七
混令(臣)等心安志定慮泯神澄存思而玄室

洞明立期炁應奏對而紫關御逹疾契神交
爲成就於齋功庶羅敷於天貺明晨行道續
更啓聞
　　　發願
　一願乾坤明素二願氣象清玄
　三願聖人萬壽四願化洽八埏
　五願天垂甘露六願地發祥煙
　七願四時應候八願萬物生全
　九願家多孝悌十願國富才賢
　十一願齋功廣被十二願善瑞日臻

　　　存神燒香
香官使者左右龍虎君侍香諸靈官當令(臣)
宿啓建壇行道之所自然生金液丹碧芝英
百靈衆真交㑹在此香火爐前令(臣)學道得
道求仙得仙齋官蒙福幽顯霑恩十方仙童
玉女接侍蘭煙傳臣向來所啓之誠速逹徑
御
至真无極大道
中天二大尊帝
九皇玉宸道君(御前)

　　　出堂頌
　　　引至幕
　　　謝師

靈寳領教濟度金書卷之二百十五





