










靈寳領教濟度金書卷之十一伐二
　　　　洞微髙士開光救苦眞人寗全眞授
　　　　靈寳通玄弘教水南先生林靈眞編
　讃頌應用品(開度祈/禳通用)
　　　五方衛靈呪
九炁青天明星大神焕照東方洞映九門
轉燭陽光掃穢除氛開明童子號曰玄卿
備衛我軒上對帝君收魔束妖討捕凶群
奉承正道赤書玉文九天符命攝龍驛傳
普天安鎭我得飛仙

三炁丹天焕景流光熒星轉燭洞照太陽
上有赤精合契虚皇開明童子號曰華芳
緫禦火兵備守玉堂斬邪束妖剪截魔王
北帝所承風火衝當流鈴交焕翊衛壇塲
正炁流行敢有猖狂我享上功坐運魁罡
億劫長存保天無疆
七炁素天太白流精光耀金門洞朗大㝠
中有素皇號曰帝靈保神安鎭衛我身形
斷絶邪源王道正明宫殿整肅三景齊并
道合自然飛升紫庭靈寳符命普衛萬生

元皇正炁來合我身功加一切天地咸寧
五炁玄天元始徘徊辰星轉燭洞煥大微
黒靈尊神號曰層威統冠飛天仙𥚑羽衣
備守五門檢精捕非敢有干試豁落斬摧
玉符所告神眞八威邪門閉塞正道流輝
三光映照我身無衰䇿空駕浮舉形仙飛
黄炁中央調理乾坤陶鎔隂陽緫統玄眞
鎭星吐輝流耀九星開明童子號曰天璘
陽炁熖上朱焕炎精洞照内外運我身形
百邪摧落攝役鬼靈中山神呪普天使聞

五靈安鎭身飛上清
　　　三日九朝衛靈呪
金眞緑霞煥映三天飛雲丹霄諸天控軿
晨輝啓旦隂翳俱蠲九微震空五星回旋
萬仙應感自然妙玄杳㝠散景分形億干
蒙昧光耀瑞降壇乾生死䝉恩灌錬金泉
魔王恐懼合景三田
謡歌空洞帝君存壇五帝校録受符三官
備衛四門束魔去奸流鈴擲火除穢焚殘
身佩金書錬液芝顔玄虚素合心動三關

騎獅跨鶴控龍乗鸞萬星守舍千魔不千
道炁長存萬仙悉安
神光朗耀瑞氣帀旋箕斗澄輝芝宇晏然
玉眸金眞寳壇純乾變夜作晝回子午前
太華流彩丹鳳飛圓息魔滅奸髙歩祥烟
天眞普集齊到帝前
五星虚映煥景神庭包羅无象合炁羣靈
潜形杳黙周遊五經揚威耀日役使甲丁
却妖除禍滌穢消氛萬魔恐怖龍虎飛奔
紫雲交覆萬炁齊并

黄中䇿炁斬馘妖宗遏絶邪源制斷魔蹤
太上符命召制神功萬靈斯格却禍除凶
王炁三輪洞運眞風紫戸含瓊大度無終
左命青腰右攝芝童逍遥飇景緫御九空
玄壇應機乗炁虚沖萬眞普降濟度无窮
金眞空降神虎檢營玉帝披霞諸天命靈
九晨回駕萬魔束形九微迸烟神威攝精
流金擲火百惡消并神輝耀夜洞映長庚
聖道蕩蕩十方肅清保制劫運元亨利貞
天書敷羅下盻太微元化生成靈烟九回

八景六周聖運所持左賔赤方右啓帝扉
東華南府灌錬辟非回輪日耀轉盻月輝
今日大慶萬道同歸玄壇正炁保天无衰
普告三界驛龍風馳
元始虚皇集炁居中三境洞杳肇生穹窿
七轉九虚混合回風變化萬神天地開通
吉日行道萬魔敬從晨輝朗照黙運元玏
執節䢖麾散花太空十方普度劫運无終
玄隂七靈九炁合形魂精魄爽二景回輪
飛光赫奕煥耀長春日月吐輝回合華英

大梵流布奔飛炎鈴魔王受事朝謁帝京
含靈普濟廣惠幽𡨋玉文敷告萬炁騰升
　　　一日三朝衛靈呪
青陽虚映耀日回靈神虎辟邪飛天流鈴
摧奸滅試萬魔束形九微回道八威攝精
千眞校録三元蕩消左嘯中黄右䇿六丁
七轉八合周旋天經聖化巍巍三道順行
慶雲流布合景黄庭
丹靈朱火炎霞激風赤輪剛運天光八衝
迸威包羅交變萬方流金豁落群魔滅蹤

辟奸破妖明耀元功金符召制躡雲䇿龍
謡歌慶㑹散花太空神化𡨋運四極安隆
伏御帝前罔有不恭
五星髙耀瑞炁飛浮元始集神天地交周
玉符寳節嘯命微幽擲火揚威奸凶無留
萬魔振伏紛葩却消摧怪伐惡道炁周流
神光照夜隂翳俱收萬神降格扇景乗飇
群生咸遂惠遍神州
　　　五方緫呪(開度/通用)
五靈列位煥鎭五方始皇護魂丹老衛形

皓靈侍魄黒帝攝生中央黄帝統御萬眞
元皇誥下幽夜開光罪消北府名列南昌
金籙定籍玉字除殃朱陵錬質飛神太蒼
三官九府无極神郷普受開度上生天堂
　　　五星都呪(祈禳/通用)
五星列照煥明五方水星却災木德致昌
熒惑消禍太白辟兵鎭星四據家國利亨
刋名玉簡録字帝房乗飇散景飛騰太空
出入𡨋无遊宴十方五雲浮蓋招神攝風
役使萬靈上衛仙翁

　　　璇璣齋衛靈呪
晨精朗耀紫烟御空星壇煥映變化雲宫
日魂月魄離坎翼中金眞嘯命神虎辟酆
吉日行事八威鼓從玉華羅敷徘徊飛虹
天光下盻道炁豐降含靈普濟流慶无窮
　　　早朝十念
一念爲道四大合德齋主七世父母免墮幽
苦上升天堂衣食自然二念帝王國主道化
興隆庠序濟濟皇教恢弘威儀翼翼普天所
瞻民稱太平四夷賔伏妖惡自滅聖賢自生

三念法師功德大䢖教化明逹俱獲飛仙四
念同志學人早得仙道更相開度五念九親
和睦好尚仁義貴道賤財行爲物範六念損
已布施道士及饑寒者天下人民各得其所
七念蠕動跂行一切衆生咸蒙成就八念赦
貰前生今世罪對立功補過九念家門隆盛
宗廟有人世生賢才十念尊受經師不敢中
怠平䓁一心廣度尅獲上仙白日登天拜見
太上永成眞人雲車羽駕和與道合眞
　　　午朝十二願

一願大道淡泊虚无安閑空寂澄清自居廣
開法門教道頑夫皆蒙惠澤精苦自修預以
同學普得升度與天相保長存无憂二願諸
天結炁澄清髙虚廣覆保眞固靈炁候調節
四運和平國安民豐普天閑寜廣濟一切惠
逹有生保天長存億劫不傾三願土地覆載
无窮安平不陷海淪不崩保鎭家國兆民具
從養生安死惠周十方禾稼滋植營運日豐
咸得厚載萬𩔖皆從四願日月二景髙明无
有孛蝕𧇊盈安清光照諸天洞消暗㝠保固

劫運世祚和平普加潤澤惠洒衆生五願星
辰與日齊光轉燭照耀朗映十方各安其位
經緯直行保鎭家國无有災傷四海寧一普
天興昌六願四時隨節推遷景炁和調无有
災患疫毒消滅普天安平五榖豐熟國富民
歡七願浮雲結炁聚烟飛空髙澄䕃覆玄玄
隱則元爲散則彌天神仙同居結友衆眞惠
流一切興國愛民普濟衆生人同劫年八願
風雨流洒无窮普加施泄受其發揚萬物滋
生國儲民豐九願五嶽各安其方巍巍包藏

長爲仙宫安鎭國祚保天无終護度一切莫
不仰宗十願江海蕩蕩无極含容恢廓无細
不植淵奥柔惠潤加蠕息天人獲慶年同劫
名十一願帝王國至日昌四鎭安睦兵革不
揚天人歌唱吉應來翔敷教濟濟威化揚揚
光庶稱慶長樂未央十二願蝖飛蠢動巳生
未生咸蒙安全普得生成皆見元氣受陽之
形草木果林經冬不零一切救度靡不鮮榮
和與道合眞
　　　晚朝十願

一願大道流行普天懷德二願一切有生咸
皆悟道三願九夜悲魂一時解脫四願孤魂
無依咸得受生五願天下太平五榖豐熟六
願臣忠子孝君仁父慈七願四海通同𡨚親
和釋八願潜胞處卵咸得生成九願積疾新
痾旋即痊愈十願孤露衆生豐衣足食
　　　小十二願
一願乾坤明素二願氣象清玄三願聖君萬
夀四願化洽八埏五願天垂甘露六願地發
祥烟七願四時應候八願萬物生全九願家

多孝弟十願國富才賢十一願齋功廣被十
二願善瑞日臻
　　　請左右幕詞
修齋行道奉請某師眞君降臨壇所
　　右某師換易玄師眞君天師眞君
　　　經師眞君籍師眞君度師眞君
　　　監齋眞君天官帝君地官帝君
　　　水官帝君青靈始老帝君丹靈
　　　真老帝君皓靈皇老帝君五靈
　　　玄老帝君元靈元老帝君

雲輿巳降鶴駕來臨齋事功圓還當奉送
　　　送左右幕詞
修齋事畢仰荷玄恩至心稽首拜辭某師眞
君
雲與弗駐鶴駕難留後有齋修還當奉請
　　　三皈依
志心皈依十方道寳當願衆生起心回向一
　切信禮
志心皈依十方經寳當願衆生心開悟解受
　持讀誦

志心皈依十方師寳當願衆王普上法橋無
　有障礙
　　　三聞經
　　　　　　　　萬罪蕩除善芽増長
聞經巳後惟願衆生深入法門皈依信禮
　　　　　　　　永斷執迷常歸正教
　召魂諸章
　　　陽斗章
隂陽推運𠔃劫數更遷生死周流𠔃孰愚孰
賢輪轉無窮𠔃上元造化未出三界𠔃拘於

神變魁𩲃東斗𠔃𩳐魒西轉𩵄䰢南辰𠔃魓
回北面隂靈隂靈𠔃茫茫没没陽魂陽魂𠔃
碌碌幽幽天地㝠𠔃萬鬼潜天地動𠔃萬鬼
爽天地靈𠔃萬鬼長隂陽運𠔃鬼神享太乙
召𠔃何遲遲先至後至律有常感此徬徨附
我旛賜汝靈書歸上清急急如
太乙玄㝠夫人律令攝
　　　隂斗章
五行所造𠔃復歸於五行四大假合𠔃還歸
於大空或隂或陽𠔃運天地之根宗天地㝠

𠔃萬鬼潜天地動𠔃萬鬼爽天地靈𠔃萬鬼
長隂陽運𠔃鬼神享太乙召𠔃何遲遲天一
北祚召汝魂太乙紫元攝汝魄𡨋海𡨋波㝠
昧神不問八極鬼與精感此徬徨附我旛賜
汝靈書歸上清急急如
太乙玄𡨋夫人律令攝
　　　又斗章
胎光爽靈幽精三魂皈空皈眞天地正眞炁
再使汝成形此是五行造化精無藏無避無
逃形一呼速至現眞形感此徬徨附我旛賜

汝靈書歸上清急急如
太乙玄𡨋夫人律令攝
　　　青玄尋魂章
　大隂𡨋𡨋黒波重中有羅酆六天宫
　萬鬼成群痛哀泣悲惱毒烈大惡崇
　无上洞音徹九夜飄飄吹下慈悲風
　吹向𡨚苦召億魂聞者奔赴寳壇中
　　　召六道章
北酆萬鬼群六道苦沈淪江海山嶽中
幽魂長𡨋昏太乙玄元壇玉音降至尊

普召悉來赴咸悟如生存
　　　生神偈
太微回黄旗無英命靈旛攝召長夜府
開度受生魂
明梵飛玄景開度長夜魂遊爽赴胡歸
炁炁返故根
符命通𡨋漠靈旛揚曉風遷神超北府
飛舄上南宫
靈音振空洞死魂離幽裔感爽無凝滯
去留如解帶

　　　靈寳經偈
三官北酆𠔃明檢鬼營不得容隱𠔃金馬驛
程普告無窮𠔃萬神咸聽三界五帝𠔃列言
上清急急如本章律令
元始符命𠔃時刻昇遷北都寒池𠔃部衛形
魂制魔保舉𠔃度品南宫死魂受錬𠔃仙化
成人急急如本章律令
敕制地祇𠔃侍衛送迎㧞出地戸𠔃永離鬼
官魂度朱陵𠔃受錬更生是謂無量𠔃普度
無窮急急如本章律令

　　　開通道路偈
　天尊降㫖下瑶臺童子傳言地獄開
　業海愛河皆息浪鑊湯爐炭變寒灰
　眞符告下羅酆去隂府迎將淨魄來
　觀聽法音消罪戾永離苦海出輪回
　　　朝禮偈
大有玉清宫景無窮壇下亡靈謹致恭朝帝
宗大聖元始天尊
七寳紫微宫景無窮壇下亡靈謹致恭朝化
宗大聖靈寳天尊

太清太極宫景無窮壇下亡靈謹致恭朝教
宗大聖道德天尊
　　　傳戒三寳偈
稽首皈依道大羅元始尊杳𡨋開祖劫混沌
立天根願垂清淨法開度此亡靈和往生神
仙界
皈依㝡上法三洞大乗經奉用薦亡靈和往
生神仙界
皈依超妙境諸天得道師奉用薦亡靈和往
生神仙界

　　　三清樂
仙境道德尊五靈元老君留教度亡靈和願
往生極樂三清界三清界惟願薦亡靈升太
清
眞境靈寳尊玉晨大道君傳教度亡靈和願
往生極樂三清界三清界惟願薦亡靈升上
清
聖境逍遥路逍遥路亡者駕雲輿升太虚和
願往生極樂三清界三清界惟願薦亡靈升
玉清

　　　堪歎三偈
堪歎南柯夢南柯夢一夢夢南柯能㡬何和
大聖元始天尊
堪歎莊周夢莊周夢一夢夢莊周能㡬何和
大聖靈寳天尊
堪歎黄粱夢黄粱夢一夢夢黄粱能㡬何和
大聖道德天尊
　　　五方童子偈
奉請東方青靈啓道童子手執青蓮花接引
此亡靈和往生神仙界

奉請南方金輝啓道童子手執紅蓮花接引
此亡靈和往生神仙界
奉請西方眞覺啓道童子手執白蓮花接引
此亡靈和往生神仙界
奉請北方開明啓道童子手執碧蓮花接引
此亡靈和往生神仙界
奉請中央妙光啓道童子手執黄蓮花接引
此亡靈和往生神仙界

靈寳領教濟度金書卷之十一











