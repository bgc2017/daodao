










靈寳領教濟度金書卷之二百八十七(伏五)
洞微髙士開光救苦真人寗全真授
靈寳通玄弘教水南先生林靈真編
誥命等級品(開度祈禳通用)
飛告一十四件
凡飛告用薄黄紙髙一尺二寸闊一尺八
寸前掯留之三行空次一行髙書符名次
掯三行書符次幾行書告文次一行低書
年月日告下次一行髙書法師職衘姓名
承誥奉行後不拘多少盡空之宣畢隨手

如法焚之
玉清檢攝妖氛玉符告文
太上神符太上神水二八行萬穢滅
自知非真莫當吾真自知非神莫當吾神
金文珍書錫降玄穹丹精靈液召集班龍
噀雲吐霧孰敢不恭萬神宣威百怪潜蹤
玉清敕召萬靈符命告文
玉清始青玉符吿盟告命三界統攝萬靈符
到速追符到速行女青詔書如
玉帝親行上元中元下元山精石精土精天

魔地妖水怪龍神敢有不順拒逆張鱗萬神
斬首不得留停符下玉清總召三界内外金
闕上佐發放九天御吏大夫承符傳檄官吏
仰遵元降急召某靖仙官玉童玉女三天十
天三十二天承受玉女三天上奏靈官運神
㑹道功曹降真召靈使者十方飛天使者傳
言奏事飛龍騎吏九天上奏靈官中天承受
玉女天樞院承受發放司主吏佐吏流金火
鈴大將九天雲路正一功曹開天符命使者
玄虚當畨三界直符使者四直玉文功曹地

分傳奏神祇本靖主將某副將某護道某監
壇某諸省府院司傳奏官吏當境土地里域
真官齋主家土地司命六神速隨符來疾疾
玉帝敕書仰行萬程玉帝敕書守等施行急
急如玉清敕召萬靈律令
右係申發三界文檄所用若開啓齋壇所
用合盡召法師所部三洞濟度官吏翊衛
聽宣誓榜宜於符召下除去申發官吏不
用當云某靖侍靖仙官玉女功曹仙吏某
經侍經玉童玉女仙靈官吏某籙籙中玉

童玉女仙靈官吏靈寳天仙内院六部仙
官赫奕仙曹施用仙曹三界所向仙曹執
職萬神九天司命府玉童玉女隨法部官
吏名目多少盡列主將某副將某接後去
又如生神齋青玄齋七曜齋璇璣齋所召
官吏詳略不同下文詳之
生神齋發文檄云符召某靖侍靖仙官玉
童玉女運神㑹道功曹降真召靈使者九
天上奏靈官天樞院承受發放司主吏佐
吏等官

青玄齋發文檄云符召某靖侍靖仙官玉
童玉女運神㑹道功曹降真召靈使者十
方飛天使者傳言奏事飛龍騎吏青玄上
奏靈官黄籙左右府玉童玉女靈官仙吏
天樞院承受發放司主吏佐吏等官
七曜齋發文檄云符召某靖侍靖仙官玉
童玉女三天承受玉女三天上奏靈官運
神會道功曹降真召靈使者天樞院承受
發放司主吏佐吏等官
璇璣齋發文檄云符召某靖侍靖仙官玉

童玉女運神㑹道功曹降真召靈使者中
天承受玉女中天上奏靈官左右繡衣使
者擎羊陀羅使者通事舍人玄虚當番三
界直符使者四直玉文功曹等神
太上開天符命告文
黄中䇿炁馘滅邪蹤剛風九醜浩炁羣兇
開天符命九天俓衝儻遏詞奏束送羅酆
流金火鈴照徹黄中龍虎騎吏執奏雲宫
黄道正平乗景御風溥天同慶萬劫無終
一如告命風火驛傳

太上度火符命告文
右仰流金火鈴大將擲火雲路辟斥妖氛陽
光煥暎黄道肅清功曹奏櫝隨光髙升六天
奔飛疾登玉庭急急如靈寳玄壇律令
玉清召陽神真符告文
三天大羅洞煥陽光玉女受符八景含芒
流霞所布萬炁元黄召集陽神三界雲陽
玄壇韻徹扣玉鳴鐘齊到帝前敢有不恭
玉清召隂神真符告文
陽光朗暎隂耀潜流元始集神天地同浮

虚澄六合御氣飛浮玄壇頒符隂靈乗游
擊玉清微炁召交周奉承帝命四極通幽
玉清禁壇辟非真符告文
混元合體輪囷鴻濛神霄紫極輪奂鬱葱
内有辟非掃除逆凶此日禁壇翊衛嚴恭
召神制器扣玉鳴鐘宣令布政飛行太空
吒雷吒電蹴霧御風導揚帝㫖罔敢不恭
髙上仙王降真符命告文
玉文羅碧霄降真玄上峯服咽日月華
髙奔玉帝宫逍遥過三界倐忽回靈風

中育孩道康内居伯史原内合佩緑羽
輝騰乗靈烟相命諸仙僚齊禮帝一尊
下觀無極郷塵境何紛紛丹簡攝大魔
黄旗拔雲營蔚蕭祕青編普度學真民
玄符下三界萬炁皆飛仙元始㑹百神
回我照我軒七祖離長夜幽䰟度苦縁
與我永相期超升出世縁
元皇召靈符命告文
三天之上洞虚清微玄景崇阿劫刃靈宫
中有至尊運化元機統御羣仙萬炁總皈

巍巍大梵泰業髙神丹元曆明二象豁開
鬱察受教布列真階飛天流演包絡泉臺
八威玉文安鎮五山永保億劫使炁無傾
人能玄感悟道通靈脩身進仙階萬聖自來臨
世▲忿真趣何不棲山林
東方始青削過玉府告文
東方始青陽霞寳真玉符告文上召震靈
青帝真君監生度人玉司主録制𩲸拘䰟
削兆死過度兆生宫得乗緑軿飛升霞庭
右准四極明科修行寳齋不解其方行失

次序動入罪郷今奏東方玉司真符爲脩
齋弟子某人解除罪犯咸與赦原太微冠
帶於七祖南宫鍊形以上仙後世子孫永
保綿綿得奉虚皇俱契玄元一如青帝玉
司君告命
南方太陽削過玉符告文
南方太陽丹靈洞天玉符告命上召左宫
赤帝真君保生度人玉司主録鍊化精神
削兆死過度兆生宫得乗絳軿飛升丹宸
右准四極明科脩行寳齋不解其方行失

次序動入罪郷今奏南方玉司真符爲脩
齋弟子某人解除罪犯咸與赦原太微冠
帶於七祖南宫鍊形以上仙後世子孫永
保綿綿得奉虚皇俱契玄元一如赤帝玉
司君告命
西方少隂削過玉符告文
西方少隂皓靈通真玉符告命上召素天
白帝真君濟生度人玉司主録開度幽源
削兆死過度兆生宫得乗緑軿升入飛宸
右准四極明科脩行寳齋不解其方行失

次序動入罪郷今奏西方玉司真符爲脩
齋弟子某人解除罪犯咸與赦原太微冠
帶於七祖南宫鍊形以上仙後世子孫永
保綿綿得奉虚皇俱契玄元一如白帝玉
司君告命
北方太隂削過玉符告文
北方太隂玄精通靈玉符告命上召玄天
黑帝真君長生度人玉司主録關度幽源
削兆死過度兆生宫得乗緑軿飛升玄宸
右准四極明科脩行寳齋不解其方行失

次序動入罪郷今奏北方玉司真符爲脩
齋弟子某人解除罪犯咸與赦原太微冠
帶於七祖南宫鍊形以上仙後世子孫永
保綿綿得奉虚皇俱契玄元一如黑帝玉
司君告命
中央太皇削過玉符告文
髙聖玉真上聖九玄玉文固魄保形鎮神
三鍊九成我道自然超度酆都永離尸山
三塗五苦不拘我身上告玉司注我名真
青緑紫簡得道之篇三元齊景九帝同軿

得乗紫虚上造帝前福流九祖同獲上仙
右准四極明科脩行寳齋不解其方行失
次序動入罪郷今奏中央玉司真符爲脩
齋弟子某人解除罪犯咸與赦原太微冠
帶於七祖南宫鍊形以上仙後世子孫永
保綿綿得奉虚皇俱契玄元一如黄帝玉
司君告命
簡告四十件
凡簡告用柏木或梓水爲簡厚三分長九
寸闊二寸四分一面朱書符文一面朱書

告文其有闊狹長短行數不同者隨簡詳
書外用青紙作摺角封朱書某符告下某
處下文詳之
救苦真符告文(合用天篆)
元始符命金籙白簡救苦真符告下十方無
極世界三官九府百二十曹五帝考官九幽
地獄巨天力士執罰神兵司録司命司功司
殺牛頭獄卒三界大魔拔度某人靈䰟出離
地獄永辤長夜覩見光明萬罪蕩除寃仇和
釋乗此九真妙戒功德上生天堂一如告命

如有附度普度六道四生則告文内靈䰟
以後准此
右告文分四行以元十牛萬四字爲行頭
第五行書太歲月日於某處某齋壇告下
外封面式
元始符命金籙白簡救苦真符告下
具法師衘位姓某承誥奉行謹封
十方無極世界
外封背式
拔度某人靈䰟

此係正度給付若有附度普度靈䰟別不
給符簡則連寫云附度普度等䰟如斛中
別不給符簡則又連寫云暨六道四生孤
䰟滯𩲸諸𩔖傷亡等衆巳後准此
長生靈符告文(合用天篆)
元始符命金籙白簡長生靈符告下南方丹
天世界朱陵火府南昌上宫長生大君司馬
司命司録延壽益筭度厄尊神回骸起死監
生大神超度某人靈䰟上登朱官流火之庭
玉眸鍊質黄華蕩形書名紫冊受化更生乗

此金籙度命功德時刻升遷一如告命
右告文分四行以元上監書四字爲行頭
第五行書太歲月日於某處某齋壇告下
外封面式
元始符命金籙白簡長生靈符告下
具位姓某承誥奉行謹封
南方丹天世界
外封背式
超度某人靈䰟
登真度命出離生死真符告文

玉清赤書上通紫庭天慈赦宥三界㝠獄九
幽罪䰟某人億曽萬祖苦爽遊精削除罪録
落滅惡根速赴生方氣識閑寜上登天堂鍊
質澄真超離五苦心神洞明蕩除隂翳入道
升真一如告命風火驛傳
右簡長九寸闊三寸九分厚三分告文五
行年月某處告下一行衘位承誥奉行一
行用黄地朱書符黄書告文
外封面式
登真度命出離生死靈符告下

具位姓某承誥奉行封
十方三界九幽五嶽酆都主者
外封背式
拔度某人靈䰟
玉清三天寳籙告文(非王俟后妃及士庶巳經三度)
(薦拔者不可告行授大法不拘此)
玉清玉符告聞髙天之上左右獄卒掾吏尊
神天獄主者主罪神靈拔度某人靈䰟消滅
大罪塞遏邪源形神升度速謁天關福智自
生𩥵侍龍轅逍遥無礙真道長存一如告命

風火驛傳
右簡用柏木梓木長七寸三分半闊四寸
五分厚三分碧地以白玉屑書符無以鉛
粉代之朱書告文五行年月某處告下一
行具位承誥奉行一行
外封面式
三清三天寳籙告下
具位姓某承誥奉行謹封
九幽主罪主考主獄萬神
外封背式

拔度某人靈䰟
玉清玉簡真符告文(非王俟后妃及脩真有道之士)
(不許告行)
玉清玉簡三天符命上開八門三十六獄執
法治官速謁帝軒赦宥宿罪超度某人靈䰟
上升三天復還治職炁入玄玄一如告命風
火驛傳
右簡長七寸三分闊四寸五分厚五分碧
地告文五行年月某處告下一行具位承
誥奉行一行

外封面式
玉清玉簡告下
具位姓某承誥奉行謹封
三十六獄主罪主獄主考主宰
外封背式
拔度某人靈䰟
玉清金簡真符告文
上帝符命宣告獄官司禁執罰典録刑司開
度某人靈䰟鍊𩲸澄神升入玄關削落罪書
道備功圓上生三天真境無爲一如告命風

火驛傳
右簡闊四寸五分長七寸三分半厚五分
黄地告文五行年月某處告下一行具位
承誥奉行一行
外封面式
玉清金簡告下
具位姓某承誥奉行謹封
獄官司禁執罰典録典刑萬神
外封背式
拔度某人靈䰟

中元金書九天寳誥告文(非普度不許告行)
上帝符命宣告三官天牢地獄主司大神拔
度某人靈䰟咸領符命部衛形䰟上朝帝庭
罪仇和釋寃債消沉與道合并神登玉闕受
鍊長存一如告命風火驛傳
右簡闊三寸九分長九寸九分厚五分白
地告文五行年月一行具位一行
外封面式
中元金書九天寳誥告下
具位姓某承誥奉行謹封

三官天牢地獄主司大神
外封背式
拔度某人靈䰟
火府隱文告文
玉清玉府玉篆雷文關告㝠曹拔度某人靈
䰟出離㝠關鍊度登真火府靈官南昌典主
千五百神君火帝火官把籙當前受鍊死䰟
速得返形玉文宣告不得久停司命司馬左
右司録司生奉行一如告命風火驛傳
外封面式

神霄符命火府隱文告下
具位姓某承誥奉行謹封
九幽酆都諸大㝠官萬神
外封背式
拔度某人靈䰟
九天紫府内音告文
玉清神霄紫府内音告下天牢地獄執罰神
司拔度某人靈䰟永辤長夜身形光明智識
開明心慧洞清罪根落滅速詣帝庭逍遥無
爲與道合并一如告命風火驛傳

外封面式
玉清神霄紫府内音告下
具位姓某承誥奉行謹封
天牢地獄執罰神司
外封背式
拔度某人靈䰟
九幽玉簡告文
太上玉簡九幽符命告下酆都九壘五嶽重
隂掾吏考官典吏牛頭獄卒牢檻大神拔度
某人靈䰟永辤長夜出離九幽得覩光明心

神照了證品仙階和釋寃仇上生大有之天
一如告命風火驛傳
外封面式
太上玉簡九幽符命告下
具位姓某承誥奉行謹封
酆都九壘五嶽重隂主者
外封背式
拔度某人靈䰟
九幽白簡告文
靈寳符命九幽白簡告下羅酆北府嶽瀆九

幽長夜㝠曹土皇九壘十王案掾獄吏考官
六府隂魔九宫主者溟泠大神拔度某人靈
䰟消平寃對洗滌深愆得離三塗永辤五苦
身超丹闕得覩陽光悟道聞經逍遥真境乗
此白簡拔度功德上生天堂一如告命風火
驛傳
外封面式
靈寳符命九幽白簡告下
具位姓某承誥奉行謹封
羅酆北府嶽瀆九幽㝠曹

外封背式
拔度某人靈䰟
天官玉簡告文
靈寳符命天官玉簡告下上元天府曹局主
罪仙官天牢考吏執法神祇拔度某人靈䰟
出離天獄赦除大罪得升梵炁之天不墮重
泉之地主者敬聽一如告命風火驛傳
外封面式
靈寳符命天官玉簡告下
具位姓某承誥奉行謹封

上元天官三宫九府三十六曹
外封背式
拔度某人靈䰟
地官玉簡告文
靈寳符命地官玉簡告下中元清泠之府南
極洞陽左府酆都隂天右宫九幽泉曲嶽瀆
㝠司主生死罪録官四十二曹考官典吏案
掾等神拔度某人靈䰟拔出地戸永免幽囚
乗沐陽光俓生妙樂乗此符命功德上生天
堂一如告命風火驛傳

外封面式
靈寳符命地官玉簡告下
具位姓某承誥奉行謹封
中元地官三宫九府四十二曹
外封背式
拔度某人靈䰟
水官玉簡告文
靈寳符命水官玉簡告下下元暘谷之府清
泠左府酆都右宫泉曲河伯水獄㝠司主生
死罪録靈官四十二曹考司典吏案掾等神

拔度某人靈䰟永辤北都寒池泉曲苦海溟
波沐覩恩光俓上陽界乗此靈寳符命功德
上生天堂一如告命風火驛傳
外封面式
靈寳符命水官玉簡告下
具位姓某承誥奉行謹封
下元水官三宫九府四十二曹
外封背式
拔度某人靈䰟
東華青宫生德開光符告文

上清青林太皇萬福道君東華青宫生德開
光寳符告下十方無極世界三官九署百二
十曹五帝考官酆都泰山泉曲九幽溟泠大
神河源水官㝠關主者拔度亡故某人靈䰟
出離幽苦原赦罪䰟解蕩寃對上登東方太
皇黄曽之天一如告命風火驛傳
右簡以粉爲地青書符及告文
外封面式
東華青宫生德開光寳符告下
具位姓某承誥奉行謹封

十方無極世界三宫九署酆都泰山泉曲九幽𡨋關主者
外封背式
拔度某人靈䰟
虚皇十簡告文
虚皇符命玉籙簡文某真符告下三官九府
酆都北隂泉曲九幽㝠關長夜主罪主考執
法典獄司禁㝠曹牛頭獄卒案掾等神拔度
某人靈䰟出離地獄逕辤隂翳永覩陽光原
赦罪愆解蕩寃對乗此玉簡開度功德上生
天堂一如告命風火驛傳

外封面式
虚皇符命玉籙簡文某真符告下
具位姓某承誥奉行謹封
三官九府酆都九幽主罪主考等神
外封背式
拔度某人靈䰟
右十簡告文一同只改符名如救苦靈符
則填作虚皇符命玉籙簡文救苦真符告
下外封
十王十簡告文

元始符命告下北都泉曲某真君左右曹局
案掾執法典吏拔度某人靈䰟乗此符命上
登人天逍遥無爲衣食自然寃仇和釋罪報
停閑永度三塗五苦之源䰟神澄正朝謁天
關上帝有敕開泰重泉女青詔書母或稽延
一如告命風火驛傳
第一秦素妙廣真君第二隂德定休真君
第三洞明普濟真君第四玄德五靈真君
第五最聖耀靈真君第六寳宿昭成真君
第七玄德妙生真君第八無上正度真君

第九飛魔演慶真君第十五化威靈真君
右十簡告文一同只改真君填補如前
外封面式
元始符命告下
具位姓某承誥奉行謹封
地府某真君執法典吏
外封背式
拔度某人靈䰟
三炁流光符命告文(産䰟則告此普度亦用合寫天)
(篆文)

靈寳符命流光真符告下十方世界九幽地
獄大小鐵圍有間無間溟泠北隂之府符光
所燭摧破幽隂火山息焰寒池釋氷刀爲寳
樹劒化騫林某人靈䰟承兹符命出離血湖
俓上南都靈寳符命時刻升遷一如告命風
火驛傳
外封面式
靈寳符命三炁流光真符告下
具位姓某承誥奉行謹封
酆都大鐵圍山血湖地獄主者

外封背式
拔度某人靈䰟
削死上生符告文(録度及生身受度用無疑)
元始敕命赦罪宥愆解仇釋結削死上生名
刋金簡位列玉階真光接引慈慧敷開金蓮
捧歩紫炁度關三變九鍊易容返顔三天魔
王保舉制仙真心洞明福智自生叅侍龍轅
受炁長存一如告命風火驛傳
外封面式
元始符命削死上生真符告下

具位姓某承誥奉行謹封
十方三界㝠曹主者
外封背式
拔度某人靈䰟
右簡以粉青爲地朱書符告
天皇真符告文(普度用)
元始符命普告九天三官九府五嶽山川河
伯水府九幽無邊三界十方六道四生巳化
未化天地長年元皇廣化大施福田生死普
化萬罪齊蠲今日受鍊脫苦升遷天皇符命

速照奉行一如告命風火驛傳
外封面式
靈寳符命天皇真符告下
具位姓某承誥奉行謹封
三官九府嶽瀆九幽泉曲主者萬神
外封背式
超度某人靈䰟
黄籙山簡告文
今謹有某府某縣某郷某里某人奉爲亡故
某人修建黄籙大齋若干晝夜開度䰟識上

登道境滿散設醮若千分位仰答恩光齋壇
解散投簡靈山伏願天官賜福地府除愆酆
山削罪幽獄停寃注名朱府運度自然見存
得道徃逝生天繒璧效信金龍驛傳一如告
命
右簡長一尺二寸闊二寸七分厚三分面
朱書符背朱書告文後書太歲某年月日
於某洞天告下
外封面式
天官玉簡告下

具位姓某承誥奉行謹封
某處洞天仙官
外封背式
某年月日某洞天告下
黄籙水簡告文
今謹有郷貫某人奉爲亡故某人修建黄籙
大齋若干晝夜開度䰟識上登道境滿散設
醮若干分位仰答恩光齋壇解散投簡靈淵
伏願水官解厄告命重泉五湖四海十二河
源疾除罪簿息苦停寃亡䰟受鍊超度南天

功加一切注籍金編繒璧效信金龍驛傳一
如告命
外封面式
水官玉簡告下
具位姓某承誥奉行謹封
某江水帝
外封背式
某年月日於某江告下
黄籙土簡告文
今謹有某郷貫某人奉爲亡故某人修建黄

籙大齋若干晝夜開度䰟識上登道境滿散
設醮若干分位仰答恩光齋壇解散投簡靈
壇伏願地官赦罪罷對羅酆刀山斷刃劒樹
摧鋒中黄戊已上奏蒼穹有情衆𩔖普度南
宫見存得道億劫無終效信繒璧傳驛金龍
一如告命
外封面式
地官玉簡告下
具位姓某承誥奉行謹封
齋壇中黄九土戊巳皇神

外封背式
某年月日於齋壇告下
以上三簡毎簡並以金紐九隻玉環一隻
青緊線鋪縛於簡上金龍負之其璧天用
圓地用方水用角
方函告二十六件
凡方函告用厚黄紙髙九寸闊一尺八寸
前掯留三行空次一行髙書符名次掯三
行書符次幾行書告文次一行低書年月
日於某處告下次一行髙書法師職衘姓

名承誥奉行後不拘多少盡空捲入白可
漏内外以青方函封之備青黄白三色也
有不同者隨符詳書只符與方函朱書餘
並墨書告文上有符名則前行不必書無
則書之
拔幽䰟真符
玉清寳籙拔幽䰟真符告下十方三界無極
神郷泉曲之府北都羅酆三官九署十二河
源上解某人靈䰟疾除罪簿落滅惡根不得
拘留時刻升遷萬神護送俓詣人天隨品受

化更生福郷一如告命風火驛傳
可漏
玉清寳籙拔幽䰟符命具位承誥奉行謹封
方函
玉清寳籙拔幽䰟符命告下
具位姓某承誥奉行謹封
十方三界無極神郷
破地獄真符
玉清寳籙照耀重泉地獄摧毀鐵城開宣元
始符命時刻升遷北都寒池部衛某人形䰟

制魔保舉度品南宫死䰟受鍊仙化成人生
身受度劫劫長存隨劫輪轉與天齊年永度
三塗五苦八難超凌三界逍遥上清一如告
命風火驛傳
可漏
玉清寳籙破地獄符命具位承誥奉行謹封
方函
玉清寳籙破地獄符命告下
具位姓某承誥奉行謹封
九幽酆都天牢地獄主者

東極青宮救苦九龍符命告文(用青紙朱)
(書可漏方函並用青紙)
東極青宫救苦九龍符命告下三官九署五
嶽九州酆都六洞十宫九幽河源泉曲五道
都府九州社令㝠關幽扄一切主者咸領符
命拔度某人靈䰟俓出隂翳永離幽㝠地獄
消苦開泰泉扄火翳滅焰刃毒摧傾下明黒
暗上生朱陵超度三塗宿對停輪一如告命
風火驛傳
可漏

東極青宫救苦九龍符命具位姓某承誥奉行謹封
方函
東極青宫救苦九龍符命告下
具位姓某承誥奉行謹封
三界十方九幽地司隂曹萬神
太上敕赦生天寳籙告文
右奉
太上敕赦生天寳籙(敕赦二字法師奏啓得㫖方用朱筆自填)告
下三官九府百二十曹五帝考官司功司殺
土皇九壘四明賔公賔友僚佐九幽地獄三

十六地獄五嶽四瀆諸大地獄北都寒池酆
都宫洞諸大地獄六宫掾吏執罰神兵巨天
力士牛頭獄卒威劒神王三塗五苦主役考
䰟主者三元水府九江四海溪谷河源九州
社令分野神司當境城隍社令地府隂曹㝠
關幽司一切主者遵依太上敕命原赦係薦
某人及九幽滯𩲸受苦亡爽自昔劫以來至
于今日故爲誤犯三業六根一切罪愆或手
殺君父不孝二親或誹謗大道背真就僞或
傷殘兄弟謀反師尊或六親通同淫犯骨肉

或爲劫盗殺害人命或屠割衆生自饒一身
或以强凌弱以貴虐賤或浮好三寳執心不
專或輕慢師法穢賤靈文心懷隂賊安忍嫉
妬或惡口兩舌闘亂善人或殺生淫祀祼露
三光或心生或口語或自作或敎他積劫以
來所有諸罪並與疾除罪簿落滅惡根不得
拘留時刻升遷即使某人靈䰟及諸幽爽七
炁成真六儀運虚五靈續絶二曜扶衰旋綱
躡空飛歩雲宫胚胎有始億劫無終金城孕
質玉洞凝神真炁内養以成真人上入太虚

下洞幽泉雲宫寳闕中有真䰟出入福郷周
旋生門咀嚼靈芝灌漱金泉甘露川流懸澍
丹田紫霞朝暎三炁凝煙瓊室化仙安坐金
蓮真儀掩日塵劫爲年一如告命風火驛傳
可漏
太上敕赦生天寳籙具位姓某承誥奉行謹封
方函
太上敕赦生天寳籙告下
具位姓某承誥奉行謹封
九幽酆都天牢地獄主者

右生天寳籙有四式若黄籙大齋巳給玉
清大赦則寳籙只依此告下若明真齋不
給玉清大赦則以寳籙作赦給其式不用
方函只用大可漏大寫前連粘符形次髙
書三天門下泰玄都省次低寫今月某日
奉玉宸大道君敕命據靈寳領教弟子姓
名奏爲齋意乞降太上敕赦生天寳籙原
赦幽隂本省遵奉告行者次移起寫右奉
太上敕赦生天寳籙至年月具位奉行俱
畢具八相衘位在後路行大寫外用大可

漏面書具法師衘姓名承誥奉行謹封背
書太上敕赦生天寳籙告下九幽酆都天
牢地獄主者此正式也若遷拔道場不設
祭鍊惟設甘露淨供則給太上生天寳籙
不稱敕赦二字其式髙寫太上生天寳籙
次書符文次書告文云太上生天寳籙拔
度某人靈䰟出離幽夜隨果受生主者恭
依符命施行年月日承誥奉行如前可漏
填作太上生天寳籙告下某處具位姓某
承誥奉行謹封不用方函若祭鍊用則其

式同遷拔道塲所給其符文只用六星四
諱不用下面符文其吿文云太上生天寳
籙告下㝠曹主者拔度苦爽幽䰟隨品受
生托化人天一如告命並用天篆只單幅
給不用可漏
玉元蕩滌血湖真符告文(産䰟用此)
靈寳符命普濟幽塗告下翻體大神擲尸神
王食心啖腦鬼王牛頭獄卒仰上體元皇好
生之德下副齋主哀切之情承兹符命不得
拘留拔度某人靈䰟及十方一切産死血尸

女鬼出離幽關覩見光明領沾薦悼免滯血
湖錬質清神俓上南官一如告命風火驛傳
可漏
靈寳玉元蕩滌血湖真符具位姓某承誥奉行謹封
方函
靈寳玉元蕩滌血湖真符告下
具位姓某承誥奉行謹封
鐵圍無間血湖地獄考吏萬神
元始符命告文
上清靈寳元始符命告下三官天牢地檻主

職神司超度某人靈䰟上升清微之天百神
混合變化成仙永離地戸體變玉光秉受玉
符㕘侍龍轅一如告命風火驛傳
可漏
上清靈寳元始符命具位姓某承誥奉行謹封
方函
上清靈寳元始符命告下
具位姓某承誥奉行謹封
三官天牢地檻主職司神
歷關諸天告文

太上玉敕歷關諸天告聞三十二天三十二
帝諸天上帝天真三界魔王天門主者神司
今日欣慶受度某人靈䰟出離幽暗咸覩慧
光請滅三惡斬絶地根飛度五戸名列太玄
魔王監舉無拘天門一如吿命風火驛傳
可漏
太上玉敕歷關諸天具位姓某承誥奉行謹封
方函
太上玉敕歷關諸天吿聞
具位姓某承誥奉行謹封

諸天上帝三界魔王天門主者
敕制地祇告文
太上符命敕制地祇告下酆都嶽瀆㝠關主
者一切神司侍衛送迎拔度某人靈䰟出離
地戸五苦八難七祖昇遷永離鬼官䰟度朱
陵受鍊更生一如告命風火驛傳
可漏
太上符命敕制地祇具位姓某承誥奉行謹封
方函
太上符命敕制地祇告下

具位姓某承誥奉行謹封
酆都嶽瀆㝠關主者
普告三界告文
太上敕赦普告三界十方主者無極神郷泉
曲之府北都羅酆三官九署十二河源上解
某人靈䰟億劫種親無量罪根疾除罪簿落
滅惡根不得拘留逼合鬼羣一如告命風火
驛傳
可漏
太上敕赦普吿三界具位姓某承誥奉行謹封

方函
太上敕赦告下
具位姓某承誥奉行謹封
三界十方主者無極神郷
九鍊天尊符告文
太上九鍊生尸返生靈符
符位
右臣謹奏上某天尊几前恭望聖慈俯降瑶
壇監臨鍊度某人靈䰟拔擢㝠䰟調理隂陽
制魔保舉度品南宮死䰟受鍊仙化成人生

身受度劫劫長存隨劫輪轉與天齊年永離
三塗五苦八難超凌三界逍遥上清一如告
命風火驛傳
太歳月日某處謹奏具衘位臣某符奏
右九符同一告文只改天尊號可漏方函
並用黄紙
可漏
某天尊几前具位姓某承誥奉行謹封
方函
符奏

具位姓某承誥奉行謹封
某天尊闕下
四保舉符吿文(合用天篆)
元始符命(用青紙朱書青封)
右准元始符命時刻升遷北都寒池部衛某
人靈䰟制魔保舉度品南官死䰟受度仙化
成人一如吿命風火驛傳
可漏
元始符命具位姓某承誥奉行謹封
方函

元始符命告下
具位姓某承誥奉行謹封
十方無極世界
普告三界告文(白紙朱書白封)
右准靈寳符命普告三界無極神郷泉曲之
府北都羅酆三官九署十二河源上解亡故
某靈䰟疾除罪簿落滅惡根不得拘留時刻
升遷一如告命風火驛傳
可漏
靈寳符命普告三界具位姓某承誥奉行謹封

方函
靈寳符命告下
具位姓某承誥奉行謹封
十方無極神郷
歷關諸天誥文(碧紙朱書碧封)
右准玉清寳籙歴關諸天請滅亡過某人靈
䰟三惡斬絶地根飛度五戸名列太玄魔王
監舉無拘天門一如告命風火驛傳
可漏
玉清寳籙歷關諸天具位姓某承誥奉行謹封

方函
玉清寳籙上聞
具位姓某承誥奉行謹封
諸天真宰
敕制地祇告文(黄紙朱書黄封)
右准靈寳誥命敕制地祇侍衛送迎某人靈
䰟拔出地户五苦八難七祖升遷永離鬼官
䰟度朱陵受鍊更生一如告命
可漏
靈寳誥命敕制地祇具位姓某承誥奉行謹封

方函
靈寳誥命敕制地祇告下
具位姓某承誥奉行謹封
九幽十方地司主宰萬神
混元玉札
北斗玄㝠混元玉札神虎符命
符
右天一北祚符命太一紫元神文北魁玄㝠
混元玉札告下無極神郷上元天界泉曲之
府下元水界北都羅酆中元地界九州分野

十方仙界仙宫星府地獄㝠司天牢隂府追
取某人靈䰟真𩲸精神俓離所部速詣玄壇
㕘朝上帝祗領天恩神虎奉行萬神敬聽一
如告命風火驛傳
可漏

北斗玄㝠太一混元玉札神虎玉符具位姓某承誥奉行謹封
方函
北斗玄㝠混元玉札告下
具位姓某承誥奉行謹封
十方三界天牢地獄無極萬神

右玉札分隂陽日隂日盡用隂札陽日盡
用陽札如開度黄籙齋合用二道其一正
度用其一斛中用正度用者又分三等若
只度一名則於告文内寫追取亡故某人
行第某享年某歲以某年某月某日某時
生扵某年某月某日某時死的於今日夜
䰟𩲸精神速離所部某等䰟若有附度則
用小箚紙連粘在前劄紙上畫一寫先一
行寫一正度若干名次行寫一字寫某人
如前排行寫畢次寫一附度若干名次又

寫一字寫某人如前並列行寫後總寫云
以上並於某日夜速赴玄壇受鍊徃生却
於告文内寫追取亡故某人等䰟選正度
緊要者爲首而巳若普度則用甲帳别裝
背成冊其式冊前一幅寫云上清靈寳玄
壇今具正度附度普度亡䰟姓名年月于
后冊後一幅寫右具如前今月日具其告
文内只寫追取甲帳内正度附度普度等
䰟詳前見普度甲帳式斛中用者如附度
法連粘在前後紙寫追取天仙道一切之

衆神明道一切之衆人倫道一切之衆地
獄道一切之衆餓鬼道一切之衆畜生道
一切之衆胎生道一切之衆卯生道一切
之衆濕生道一切之衆化生道一切之衆
孤䰟滯𩲸一切之衆諸𩔖傷亡一切之衆
有主無主一切之衆九州一切之衆呼召
不盡一切之衆並於某日夜來赴玄都大
獻玉山淨供受錬徃生其告文内只寫追
取六道四生孤䰟滯𩲸諸𩔖傷亡䰟𩲸精
神俓離所部速詣玄壇㕘朝上帝祗領天

恩神虎奉行萬神敬聽一如告命風火驛
傳准玉札如此其餘符命告文内寫亡故
某人靈䰟附度普度及六道四生孤䰟滯
𩲸諸𩔖傷亡之衆總書而巳此例只黄籙
用之至於明真遷拔則正度及普度四生
六道等衆皆用一札總書與黄籙别追攝
符命則同
北斗玄㝠太一隱書靈符告文
北斗玄㝠太一隱書大赦靈符俓徃天宫星
界水府泉宫三宫九府十二河源城隍社令

北隂酆都㝠㝠長夜九幽地獄泉曲之府合
屬去處追取某人靈䰟速離長夜覩見光明
萬罪蕩除𡨚仇和釋承兹玄㝠隱書拔度符
命來詣玄壇瞻朝太上昭顯䰟儀以接陽眷
分明報應受化更生神虎奉命萬神敬聽一
如告命風火驛傳
可漏
北斗玄㝠太一隱書大赦靈符具位姓某謹封
方函
北斗玄㝠太一隱書大赦靈符告下

具位姓某承誥奉行謹封
十方三界酆部九幽地獄㝠司萬神
青玄追䰟九龍符命告文(青紙朱書函漏並青)
九龍符命元始真文告下十方世界九府八
極酆都六天六洞三元考曹萬獄千司追取
某人靈䰟赴壇傳授帝命一如無上黄籙要
旨上生天堂一如吿命風穴驛傳
可漏
東極青宫追䰟九龍符命具位謹封
方函

東極青宮追䰟九龍符命告下
具位姓某承誥奉行謹封
十方世界三官九幽酆都主者萬神
追䰟寳籙誥文(青紙朱書函漏並青)
東極青宫追䰟寳籙告下十方三界無極神
郷生方死府追取某人靈䰟疾令真正䰟𩲸
俓離所部速到玄壇朝謁上帝領受天恩主
者萬神疾速奉行青玄有命萬神敬聽一如
告命風火驛傳
可漏

東極青宫追䰟寳籙具位姓某承誥奉行謹封
方函
東極青宫追䰟寳籙告下
具位姓某承誥奉行謹封
十方三界九幽地司萬神


靈寳領教濟度金書卷之二百八十七


