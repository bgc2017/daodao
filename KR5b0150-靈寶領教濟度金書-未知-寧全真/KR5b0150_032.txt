










靈寳領教濟度金書卷之三十二罪五
　　　洞微髙士開光救苦眞人寗全眞授
　　　靈寳通玄弘教水南先生林靈眞編
　科儀立成品(開度/通用)
　　安鎭儀
　　　天門外上香啓白
具位某上啓
靈寳空洞内音玉字流傳下教三師眞人伏
以三洞垂光丹笈著齋修之典五靈列位玄
壇垂安鎭之儀惠浹幽明式傳今古某幸因

宿運獲紹宗風領詞告齋盍昭宣於帝澤升
壇闡事先敷露於眞文惟貽淩躐之愆亶頼
照臨之造願迂霞馭來駐雲幃法衆運誠修
齋奉請
　　　舉修齋頌獻茶
具位某上啓
三師眞人伏聞九光結氣八㑹垂芒或沉或
浮顯自然之玉字乍遐乍邇昭大梵之内音
鍊生𩲸於朱宫度死䰟於幽夜今有齋主某
資薦某人崇建某齋敢先事以開陳請依科

而敷露冀垂鑒映俯察懇祈恭願凝妙天根
鍊質洞陽之館削愆地簡怡神流火之庭五
方眞文請師安鎭
　　　五方安鎭天尊
　　　入天門上東方香
　　　東方九炁天君
　　　東方眞文請師安鎭
　　　師執眞文香上薰
　　　宣眞文宣畢置案上以金龍奠之
亶婁阿薈無惒觀音須延明首法攬菩曇

稼那阿奕忽訶流吟華都曲麗鮮菩育臻
答落大梵散烟慶雲飛灑玉都明魔上門
無行上首回蹠流玄阿陀龍羅四象吁員
臣衆等志心皈命東方九炁天君東郷神仙
諸靈官今有某人追薦某人依按明眞玉匱
女青典令齎金繒龍璧上奉九炁天君用伸
拔度臣謹上請九炁青天蒼靈生神眞人從
以青龍騎吏承東方諸天元始自然玉文告
下東方無極世界土府神郷洞空洞無洞玄
洞元九炁緫司三界冥靈無極神王開九幽

長夜之府拔度某人靈䰟沐浴冠帶衣食自
然遷上南宫長在光明魔無干犯一切神靈
侍衞安鎭悉如
元始明眞舊典女青律令
　　　焚符
東方九炁天文青帝女青符命奉爲修齋弟
子某安鎭東方九炁天君拔度某人出離冥
途東嶽泰山明承符命恭遵典令火急奉行
元始敕下五老監盟濟度群品瞬息無停
今日大慶欣喜蒙恩諸天懽恱安鎭東方

　　　南方三炁天君
　　　南方眞文請師安鎭
　　　師執眞文香上薰
　　　宣眞文宣畢置案上以金龍奠之
南閻洞浮玉眸詵詵梵形落空九靈推前
澤洛菩臺緑羅大千眇莽九醜韶謡縁▲
雲上九都飛生自騫那郁育馥摩羅法輪
霐持無鏡攬姿運容馥朗廓奕神纓自宫
臣等志心皈命南方三炁天君南郷神仙諸
靈官今有某人追薦某久依按盟眞玉匱女

青典令齎金繒龍璧上奉三炁天君用伸拔
度(臣)謹上請三炁赤天赤靈生神眞人從以
赤龍騎吏承南方諸天元始玉文告下南方
無極世界土府神郷洞空洞無洞玄洞元三
炁緫司三界冥靈無極神王開九幽長夜之
府拔度某人靈䰟沐浴冠帶衣食自然遷上
南宫長在光明魔無干犯一切神靈侍衞安
鎭悉如
元始明眞舊典女青律令
　　　焚符

南方三炁天文赤帝女青符命奉爲修齋弟
子某人安鎭南方三炁之天拔度某人岀離
冥途南嶽衡山明承符命恭遵典令火急奉
行
元始敕下五老監盟濟度群品瞬息无停
今日大慶欣喜蒙思諸天懽恱安鎭南方
　　　西方七炁天君
　　　西方眞文請師安鎭
　　　師執眞文香上薰
　　　宣眞文宣畢置案上以金龍奠之

刀利禪猷婆尼咎通宛藪滌色大渺之堂
流羅梵萌景蔚蕭嵎易邈無寂宛首少都
阿繿郁竺華漠延由九開自辯阿那品首
无量扶蓋浮羅合神玉誕長桑栢空度仙
臣衆等志心皈命西方七炁天君西郷神仙
諸靈官今有某人追薦某人依按明眞玉匱
女青典令齎金繒龍璧上奉七炁天君用伸
拔度臣謹上請七炁素天白靈生神眞人從
以白龍騎吏承西方諸天元始自然玉文告
下西方无極世界土府神郷洞空洞無洞玄

洞元七炁緫司三界㝠靈无極神王開九幽
長夜之府拔度某人靈䰟沐浴冠帶衣食自
然遷上南宫長在光明魔無干犯一切神靈
侍衞安鎭悉如
元始明眞舊典女青律令
　　　焚符
西方七炁天文白帝女青符命奉爲修齋弟
子某人安鎭西方七炁之天拔度某人出離
㝠途西嶽華山明承符命恭遵典令火急奉
行

元始敕下五老監盟濟度群品瞬息無停
今日大慶欣喜蒙恩諸天懽恱安鎭西方
　　　北方五炁天君
　　　北方眞文請師安鎭
　　　師執眞文香上薰
　　　宣眞文宣畢置案上以金龍奠之
玃無自育九日導乾坤母東覆形攝上玄
陀羅育邈眇炁合雲飛天大醜緫監上天
沙陀劫量龍漢瑛鮮碧落浮黎空歌保珍
惡奕無品洞妙自眞元梵恢漠幽寂度人

臣衆等志心皈命北方五炁天君北郷神仙
諸靈官今有某人追薦某人依按明眞玉匱
女青典令齎金繒龍璧上奉五炁天君用伸
拔度臣謹上請五炁玄天黑靈生神眞人從
以黑龍騎吏承北方諸天元始自然玉文告
下北方无極世界上府神郷洞空洞無洞玄
洞元五炁緫司三界㝠靈无極神王開九幽
長夜之府拔度某人靈䰟沐浴冠帶衣食自
然遷上南宫長在光明魔無干犯一切神靈
侍衞安鎭悉如

元始明眞舊典女青律令
　　　焚符
北方五炁天文黑帝女青符命奉爲修齋弟
子某人安鎭北方五炁之天拔度某人出離
冥途北嶽恒山明承符命恭遵典令火急奉
行
元始敕下五老監盟濟度群品瞬息無停
今日大慶欣喜蒙恩諸天懽恱安鎭北方
　　　中央一炁天君
　　　中央眞文請師安鎭

　　　師執眞文香上薰
　　　宣眞文宣畢置案上以金龍奠之
黄中理炁緫統玄眞鎭星吐輝流鍊神宫
臣衆等志心皈命中央一炁天君中央神仙
諸靈官今有某人追薦某人依按明眞玉匱
女青典令齎金繒龍璧上奉一炁天君用伸
拔度臣謹上請一炁黄天黄靈生神眞人從
以黄龍騎吏承中央元始自然玉文告下中
元九壘土府无極神郷四維緫靈十二神宫
黄元靈紐髙眞土皇開九幽長夜之府拔度

某人靈䰟沐浴冠帶衣食自然遷上南宫長
在光明魔無干犯一切神靈侍衞安鎭悉如
元始明眞舊典女青律令
　　　焚符
中央一炁天文黄帝女青符命奉爲修齋弟
子某安鎭中央一炁之天拔度某人出離冥
途中嶽嵩山明承符命恭遵典令火急奉行
元始敕下五老監盟濟度群品瞬息無停
今日大慶欣喜蒙恩諸天懽恱安鎭中央
　　　又念

无上至眞大聖髙尊布代運炁三十二天
八㑹九光自然成文安鎭地土保制劫年
元始符命普告三元下敕九地上關諸天
中吿海嶽名山大川今日上告萬神咸聞
弟子某乙修齋行道拔度亡䰟三官九府
削滅惡根永度三途五苦之根世世受福
記名丹篇神生天堂鍊化自然生死開度
億萬長年九天告命風火驛傳
向來安鎭諸天内音功德周圓伏願三塗罷
對萬𩔖均歡九壘幽沉悉被提携之賜八冥

枯朽普承生育之恩稽首皈依无極大道
　　起鎭儀
　　　東方九炁天君
　　　師上東方香
　　　東方眞文請師起鎭
　　　師執眞文香上薰
　　　宣眞文宣文畢焚於本方
(臣)謹重誠上啓東方九炁天君東郷神仙諸
靈官以今某人肅建齋壇拔度亡爽夙宵行
道禮念玄眞仰荷天恩俯垂監映法筵告罷

齋事圓成恭啓眞文解壇散席臣謹上請東
方九炁青靈宫中青靈童子明承東方諸天
元始自然玉文女青符命告下東方无極世
界九幽長夜之府拔度某人靈䰟上升南宫
快樂無爲東嶽泰山遵依元始明眞舊典女
青律令火急奉行
元始𢽟下五老監盟濟度群品瞬息無停
今日大慶欣喜䝉恩諸天懽恱起鎭東方
　　　南方三炁天君師上南方香
　　　南方眞文請師起鎭

　　　師執眞文香上薰
　　　宣眞文宣文畢焚於本方
臣謹重誠上啓南方三炁天君南郷神仙諸
靈官以今某人肅建齋壇拔度亡爽夙宵行
道禮念玄眞仰荷天恩俯垂監映法筵吿罷
齋事圓成恭啓眞文解壇散席臣謹上請南
方三炁丹靈宫中丹靈童子明承南方諸天
元始自然玉文女青符命告下南方無極世
界九幽長夜之府拔度某人靈䰟上升南宫
快樂無爲南嶽衡山遵依元始明眞舊典女

青律令火急奉行
元始勑下五老監盟濟度群品瞬息無停
今日大慶欣喜蒙恩諸天懽恱起鎭南方
　　　西方七炁天君師上西方香
　　　西方眞文請師起鎭
　　　師執眞文香上薰
　　　宣眞文宣文畢焚於本方
(臣)謹重誠上啓西方七炁天君西郷神仙諸
靈官以今某人肅建齋壇拔度亡爽夙宵行
道禮念玄眞仰荷天恩俯垂監映法筵告罷

齋事圓成恭啓眞文解壇散席臣謹上請西
方七炁皓靈宫中皓靈童子明承西方諸天
元始自然玉文女青符命吿下西方無極世
界九幽長夜之府拔度某人靈䰟上升南宫
快樂無爲西嶽華山遵依元始明眞舊典女
青律令火急奉行
元始勑下五老監盟濟度群品瞬息無停
今日大慶欣喜蒙恩諸天懽恱起鎭西方
　　　北方五炁天君師上北方香
　　　北方眞文請師起鎭

　　　師執眞文香上薰
　　　宣眞文宣文畢焚於本方
(臣)謹重誠上啓北方五炁天君北郷神仙諸
靈官以今某人肅建齋壇拔度亡爽夙宵行
道禮念玄眞仰荷天恩俯垂監映法筵告罷
齋事圓成恭起眞文解壇散席臣謹上請北
方五炁玄靈宫中玄靈童子明承北方諸天
元始自然玉文女青符命告下北方元極世
界九幽長夜之府拔度某人靈䰟上升南宫
快樂無爲北嶽恒山遵依元始明眞舊典女

青律令火急奉行
元始勑下五老監盟濟度群品瞬息無停
今日大慶欣喜蒙恩諸天懽恱起鎭北方
　　　中央一炁天君師上中央香
　　　中央眞文請師起鎭
　　　師執眞文香上薰
　　　宣眞文宣文畢焚於本方
(臣)謹重誠上啓中央一炁天君中央神仙諸
靈官以今某人肅建齋壇拔度亡爽夙宵行
道禮念玄眞仰荷天恩俯垂監映法筵告罷

齋事圓成恭啓眞文解壇散席(臣)謹上請中
央一炁金靈宫中金靈童子明承中央諸天
元始自然玉文女青符命吿下中央无極世
界九幽長夜之府拔度某人靈䰟上升南宫
快樂無爲中嶽嵩山遵依元始明眞舊典女
青律令火急奉行
元始勑下五老監盟濟度群品瞬息無停
今日大慶欣喜蒙恩諸天懽恱起鎭中央
　　　又念
元始至眞大聖髙尊布化運炁三十二天

八㑹九光自然成文安鎭地土保制劫年
元始符命普吿三元下勑九地上關諸天
中告海嶽名山大川今日上吿萬神咸聞
弟子某乙修齋行道拔度亡䰟三官九府
削滅惡根永度三途五苦之根世世受福
記名丹篇神生天堂鍊化自然生死開度
億却長年九天告命風火驛傳
向來宣演諸天内音功德周圓伏願衆眞監
度九夜開光空洞生神極地永依於覆燾飛
玄結炁漙天均戴於生成稽首皈依無拯大

道
　　　寳華圓滿天尊
　　　出天門送師
某上啓三師眞人伏以建齋行道恪遵三洞
之金書拔吿濟幽允頼諸天之玉字幸壇盟
之告備獲齋福之周圓重念某叨沐眞班獲
承至教五靈安鎭冒行紫素之科四極敷羅
漙被玄黄之澤雲輿順動霞馭莫留法衆運
誠修齋奉送
　　　送師

　　　天尊號出壇



靈寳領教濟度金書卷之三十二

















