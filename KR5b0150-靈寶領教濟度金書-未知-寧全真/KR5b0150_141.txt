










靈寳領教濟度金書卷之一百四十一(一百/四十)
(二同/卷)問八
　　　洞微髙士開光救苦眞人𡩋全眞授
　　　靈寳通玄弘教水南先生林靈眞編
　科儀立成品祈禳通用
　　安鎭眞文儀
　　　上香跪詞
具位(臣)某謹焚寳香遥瞻供養
靈寳赤書玉文流傳下教三師眞人伏聞三
洞開光丹笈著齋脩之典九清示化玄壇崇

安鎭之儀惠逮人天澤覃今古以今伏爲某
崇建某齋伏念某幸因宿慶叨紹宗乗謄詞
告齋願昭宣於帝化遵科蕆事盍敷露於眞
文懼貽淩躐之愆亶頼提携之造希垂雲馭
俯降星壇法衆運誠修齋奉請
　　　修齋
具法位某上啓
三師眞人伏聞飛玄結炁八威保制於青㝠
空洞靈章五篇開張於碧落校圖録而正分
度制鬼魅而役蛟龍化備五靈惠均萬𩔖今

有齋主某崇建某齋恪遵寳範肅建瑶壇敢
先事以關陳請依科而敷露恭願特垂監映
仰副懇祈經緯騰輝上生名於南極隂陽耀
景銷罪録於東華五方眞文請師安鎭
　　　五靈安鎭天尊
　　　東方眞文請師安鎭
　　　上東方香
　　　師執眞文香上熏之衆誦眞文
歳星輔肝角亢鎭眞氐房心尾四景迴旋
箕主七辰正斗明輪承炁捕非掃除災群

　(臣)衆等志心皈命
東方青靈九炁天君東郷神仙諸靈官今有
脩齋弟子某修建某齋恭依靈寳品格敷露
東方赤書消災眞文安鎭東方九炁之天宿
啓告齋明晨行道上告東方木德歳星重華
星君請爲修齋弟子某主攝星官正天分度
解禳命運刑尅之厄消除隱顯之災保護肝
䰟和平春令火急奉行
　　　焚符
東方青靈童子明承符命告下東方無極神

郷洞空洞元洞玄洞淵九炁總司無極神王
三界眞靈東嶽泰山一切神明備衛安鎭一
如元始自然玉文舊典律令
元始敕下五老監明濟度群品瞬息無停
今日大慶欣喜蒙恩諸天懽恱安鎭眞文
(和)安鎭東方
　　　南方三炁天君
　　　南方眞文請師安鎭
　　　上南方香
熒惑輔心井鬼守房栁星張翼統御四郷

軫總七宿迴轉天常召運促㑹正道驛行
(臣)衆等志心皈命
南方丹靈三炁天君南郷神仙諸靈官今有
修齋弟子某修建某齋恭依靈寳品格敷露
南方赤書消災眞文安鎭南方三炁之天宿
啓告齋明晨行道上告南方火德熒惑執法
星君請爲修齋弟子某主攝星官正天分度
解禳命運刑尅之厄消除隱顯之災保固心
炁和平夏令火急奉行
　　　焚符

南方丹靈童子明承符命告下南方無極神
郷洞空洞元洞玄洞淵三炁總司無極神王
三界眞靈南嶽衡山一切神明備衛安鎭一
如元始自然玉文舊典律令
元始敕下五老監明濟度郡品瞬息無停
今日大慶欣喜蒙恩諸天歡恱安鎭眞文
(和)安鎭南方
　　　西方七炁天君
　　　西方眞文請師安鎭
　　　上西方香

太白檢肺奎婁守䰟胃昴畢觜主制七關
參總斗魁受符北元
　(臣)衆等志心皈命
西方皓靈七炁天君西郷神仙諸靈官今有
修齋弟子某修建某齋恭依靈寳品格敷露
西方赤書消災眞文安鎭西方七炁之天宿
啓告齋明晨行道上告西方金德太白星君
請爲修齋弟子某主攝星官正天分度解禳
命運刑尅之厄消除隱顯之災保固肺𩲸和
平秋令火急奉行

　　　焚符
西方皓靈童子明承符命告下西方無極神
郷洞空洞元洞玄洞淵七炁總司無極神王
三界眞靈西嶽華山一切神明備衛安鎭一
如元始自然玉文舊典律今
元始勑下五老監明濟度群品瞬息無停
今日大慶欣喜蒙恩諸天歡恱安鎭眞文
(和)安鎭西方
　　　北方五炁天君
　　　北方眞文請師安鎭

　　　上北方香
北辰輔腎斗牛衛扉女虚危室豁落四開
璧總七星執凶紏非却災掃穢明道輪輝
(臣)衆等志心皈命
北方玄靈五炁天君北郷神仙諸靈官今有
修齋弟子某修建某齋恭依靈寳品格敷露
北方赤書消災眞文安鎭北方五炁之天宿
啓告齋明晨行道上告北方水德辰星伺宸
星君請爲修齋弟子某主攝星官正天分度
解禳命運刑尅之厄消除𨼆顯之災保固腎

血和平冬令火急奉行
　　　焚符
北方玄靈童子明承符命告下北方無極神
郷洞空洞元洞玄洞淵五炁總司無極神王
三界眞靈北嶽恒山一切神明備衛安鎭一
如元始自然玉文舊典律令
元始勑下五老監明濟度群品瞬息無停
今日大慶欣喜蒙恩諸天歡恱安鎭眞文
(和)安鎭北方
　　　中央一炁天君

　　　中央眞文請師安鎭
　　　上中央香
鎭星輔脾迴度北元魁𩲃主非截邪斬根
𩵄䰢魓𩳐掃穢除氛魒正玄斗明度天關
(臣)衆等志心皈命
中央元靈一炁天君中郷神仙諸靈官今有
修齋弟子某修建某齋恭按靈寳品格敷露
中央赤書消災眞文安鎭中央一炁之天宿
啓告齋明晨行道上告中央土德鎭星地侯
星君請爲修齋弟子某主攝星官正天分度

解禳命運刑尅之厄消除隱顯之災保固黄
庭和平四季火急奉行
　　　焚符
中央元靈童子明承符命告下中央無極神
郷洞空洞元洞玄洞淵一炁總司無極神王
三界眞靈中嶽嵩山一切神明備衛安鎭一
如元始自然玉文舊典律令
元始勑下五老監明濟度群品瞬息無停
今日大慶欣喜蒙恩諸天歡恱安鎭眞文
(和)安鎭中央

　　　宣呪
元始上天三光髙明回景照耀四炁朗清
運度聽衝激陽流星五界錯越三統失寧
五斗總辰七宿明靈眞君大魁厥諱玉精
夫人皇妃字曰育嬰總御玄關回轉諸天
今日客災玄告不祥請以眞文赤書上呈
散髪訟愆披露丹誠惟垂玄鑒回復天經
炁不横越災不横生焚燒靈文散煙玉京
上景監度普告萬靈炁消三關災滅九㝠
隂陽調和國土太平謹以金龍風馳驛程

向來敷露赤書消災眞文功德周圓伏願下
禳毒害上降吉祥彗孛韜芒䕃福郷而益固
飛流滅景培壽域以長新普及寰區均陶罏
冶稽首皈依無極大道志心稱念五靈安鎭
天尊(和)不可思議功德


靈寳領教濟度金書卷之一百四十一













