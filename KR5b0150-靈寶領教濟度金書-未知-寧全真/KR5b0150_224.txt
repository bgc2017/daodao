










靈寳領教濟度金書卷之二百二十四章九
洞微髙士開光救苦真人寗全真授
靈寳通玄弘教水南先生林靈真編
科儀立成品(傳度道塲用)
早朝行道儀
燒香頌
各禮師存念如法
宣衛靈呪
五星虚映煥景神庭包羅無外合炁羣靈
潜形杳黙周逰五經揚威耀日役使甲丁

却災除禍滌穢消氛萬魔恐怖龍虎飛奔
紫雲交覆萬炁齊并(和)與道合真
鳴法皷二十四通
无上三天玄元始三炁太上道君召出(臣)身
中三五功曹左右官使者侍香金童傳言玉
女五帝直符直日香官各三十二人出出者
嚴裝關啓玄壇天帝神君當召此間土地里
域真官正神急上關啓臣今奉爲入意以今
早朝陞壇行道願得
玉清道炁靈寳妙光下降流入臣等身中即

使玄壇清淨内外成真天無氛穢地絶妖塵
琳琅振響十方肅清萬魔不干真誠上徹令
(臣)所啓速逹徑御
太上无極大道至真玉皇上帝(御前)
請稱法位
具位(臣)某謹同誠上啓
太上无極大道虚无自然元始天尊虚皇玉
晨大道君靈寳天尊萬變混沌玄元老君道
德天尊玉皇大天尊玄穹髙上帝北極紫微
大帝紫微天皇大帝南極長生大帝東極青

華大帝后土皇地祇九微大真青童大道君
紫微元靈青金大道君十方靈寳天尊九天
生神上帝三十二天上帝五靈五老大帝上
清十一曜真皇君南斗六闕上真道君北極
九府上真道君周天二十八宿星君泰玄樞
機三省諸相天君靈寳五師真君三元三官
帝君北極四聖真君九天諸司真君天曹諸
司真君靈寳天仙内院主宰髙真三洞四輔
諸司府院主宰髙真上相上宰上保上傅真
君大洞祖師紫虚元君楊許二真人靈寳祖

師徐葛鄭三真人科教祖師陸張杜三真人
符法籙中神仙將吏靈寳諸部南北兩司仙
真靈官五嶽五帝真君五天聖帝洞天福地
靖廬治化仙官北隂酆都大帝水府扶桑大
帝四海四瀆六洞十宫九州社令司主者本
府州縣城隍主者三界符使四直功曹大帝
尊神里域土地三界應感一切真靈(臣)聞祖
炁凝精聖日御鴻濛之表靈光孕粹玄靈流
混洞之中涵萬象以斡隂陽籥羣生而裁經
緯上極无上覆蒼蓋於八遐髙拱彌髙撫皇

輿於九宅耀函三之變化彰得一之神竒道
大難名功宏不宰凡禀生而受命悉委炁以
流形(臣)等昌運欣逢慶基夙植丹霄歩武幸
陶師匠之風斤紅𡏖精神虚老化工之月籥
荷恩昭於雨露俾譴逭於雷霆濟美前修誓
炳丹青之信流芳後覺期徼今日之忱庶領
教以度人庸憲天而弘道凡有投告盍爲關
聞今有心詞謹當敷奏
宣詞
按如詞㫖灼見精誠(臣)聞飛天翼雲錦之囊

陸離空碧典禁儼紫微之衛煥爛始青四萬
劫而真聖一傳七千年而仙靈三授期懲泄
祕潜彰天上之遥格重宗乗申煥人間之邇
玉鳧金鱗而證誓丹砂青縷以徼盟得賢則
傳非人勿示今弟子某幸生昌運欣際清時
肘歩膝行玄妙覬叅於洞輔目馳心遡希夷
期賛於樞機宏九地之祥煙湛三天之惠露
庶敦勲行徼大道以鍳觀庸報生成俾微臣
而傳授自惟愚鈍莫究淵微既殫皈嚮之誠
盍罄甄陶之力緑章露奏斥隂試於十愆朱

表風馳輅陽靈於九賚潔已建齋修之典省
身殫懴謝之科道炁羅敷暈扶桑之曉色靈
光鬱勃騰騫𣗳之朝輝合鵷鷺以趨朝企龍
鸞而肆覲恪希淵聽昭錫慈觀許厠迹於芝
班俾游心於蘂笈天人欣慶幽顯歡愉以今
早朝陞壇行道請法衆等運兹初捻上香
願此香煙騰空徑上供養
无上至真道寳(臣)等皈身皈神皈命首體投
地仰依
太上三尊願以是功德上祝

當今皇帝(陛下)伏願化敷道德政契真常八
遥昭文軌之同天彰休徴六合被絃歌之廣
地擁祥符嵩衡鎭地以齊齡溟渤浮天而並
福諸王宰牧光賛皇基列御妃嬪克扶帝業
今故燒香自皈依
師尊大聖衆至真之德得道之後保天長存
和與道合真
以今早朝陞壇行道請法衆等運兹二捻上
香
願此香煙騰空徑上供養

无上至真經寳(臣)等皈身皈神皈命首體投
地仰依
太上三尊願以是功德歸流師資同學父母
周親伏願心地虚明性天昭朗金花潤曉靈
芽湛湛於丹房玉樹酣春聖蘂輝輝於玄牝
旣徃宴虚无之境見存登妙有之庭朱火怡
神雲凝八素青玄定命日麗三華今故燒香
自皈依
師尊大聖衆至真之德得道之後升入无形
(和)與道合真

以今早朝陞壇行道請法衆等運兹三捻上
香
願此香煙騰空徑上供養
无上至真師寳(臣)等皈身皈神皈命首體投
地仰依
太上三尊願以是功德歸流嗣法弟子某㐲
願中扄澄湛外境圓通保命存神化嬰兒而
永固修真學道襲炁母以長存靈光垂䕃於
天門神景朗明於地户慶臻經緯恪著芳名
冠絶隂陽益綿動履今故燒香自皈命

師尊大聖衆至真之德得道之後永保安寧
(和)與道合真
禮方懴方
三啓
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世受大福
又
鬱鬱家國盛濟濟經道興天人同其願
縹緲入大乗因心立福田靡靡法輪昇

七祖生天堂我身白日騰
又
大道洞玄虚有念無不契鍊質入仙真
遂成金剛體超度三界難地獄五苦解
悉歸太上經靜念稽首禮
三禮
(臣)等志心稽首禮
太上无極大道
(臣)等志心稽首禮
三十六部尊經

(臣)等志心稽首禮
玄中大法師
重稱法位
具位臣某謹重誠上啓
三清上聖十極髙真玄虚之主宰仙僚洞府
之神靈主執三界内外一切聖衆(臣)聞英元
内拱凝三素之神暉儀璘髙奔挹五華之寳
耀履魂魄而雲翔二極歩空常而霞映九隂
二十七宫羅陽神而變化三十九戸守生炁
以飛騰三竒潜運於雌雄二景宻揚於璫珮

進五靈而度符籍䇿六周而役甲丁召龍八
威儛天七變修之則騰霄駕景朝天紀於紫
清存之則毓粹凝真超地綱於玄白上乗微
妙下教周詳今弟子某切切㝷師依依慕道
羅科儀於七部勵志叅傳昭符法於諸司矢
心佩奉尚慮三彭内訌五賊中攘曰精曰炁
曰神莫混瓊柯之真蒂惟身惟心惟口徒凋
瑶葉之生根昧還返於玄關墮飛騰於丹谷
四始十直莫識朝修五臘三元罔明懴謝奉
師之威儀錯揉誦經之戒律譸張或七世愆

尤黒簡尚刋於黒業或三生𡨚對玄編未紀
於玄功動有障縁難成道果匪頼宸釐而錫
覆曷昭玄願以玉成月壝三重謝過輅虬輪
之㑹雲階九仞祈恩朝獅座之崇似萬水之
流東若衆星之拱北伏願玄穹錫羡紫極儲
休月瑩業塵飛金雞於閶闔雲臻道炁來丹
鳳於寥陽庶令萬累之潔清可使百關之泰
定移名仙籍示隱訣以心傳勒字真編開明
科而面授勑玄司之官吏宣法部之曹僚常
佐行持咸歸統攝升天入地彰寂感之真功

返隂還陽明潜昭之妙化播聲猷於遐邇圓
勲行於形神爲聖君金闕之臣友真仙玉京
之佐母負保舉咸獲升遷䝉旌萬一之忱實
荷再三之禱上願圓靈靜晏髙厚澄寧儀璘
輝華風雲藏歛桑麻雨潤熈熈藏冨於三農
榆柳春閑藹藹收烽於四鄙動植遂生生之
性飛潜超化化之機五道開明九幽昭泰上
明
天尊大慈之化下副(臣)等皈謝之誠謹啓以
聞

發願
存神燒香
香官使者左右龍虎君侍香諸靈官當今(臣)
早朝建齋之所自然生金液丹碧芝英百靈
衆真交㑹在此香火爐前今(臣)學道得道求
仙得仙齋官蒙福幽顯霑恩十方仙童玉女
侍衛蘭煙傳(臣)向來所啓之言速逹徑御
太上无極大道至真玉皇上帝(御前)
出堂頌引至幕
謝師

午朝行道儀
燒香頌
各禮師存念如法
宣衛靈呪
黄中䇿炁斬馘妖宗遏絶邪源制斷魔蹤
太上符命召制神功萬靈斯格却禍除兇
王炁三輪洞運真風紫户含瓊大度无終
左命青腰右攝芝童逍遥飈景總御九空
玄壇應機乗炁虚冲萬真普降濟度旡窮
和與道合真

鳴法皷二十四通
无上三天玄元始三炁太上道君召岀(臣)身
中三五功曹左右官使者侍香金童傳言玉
女五帝直符直日香官各三十二人出出者
嚴裝關啓玄壇天帝神君當召此間土地里
域真官正神急上關啓(臣)今奉爲入意以今
午朝陞壇行道願得
玉清道炁靈寳妙光下降流入(臣)等身中即
使玄壇清淨内外成真天無氛穢地絶妖塵
琳琅振響十方肅清萬魔不干真誠上徹令

(臣)所啓速逹徑御
太上无極大道至真玉皇上帝(御前)
請稱法位
具位(臣)某謹同誠上啓
太上无極大道虚无自然元始天尊虚皇玉
晨大道君靈寳天尊萬變混沌玄元老君道
德天尊玉皇大天尊玄穹髙上帝北極紫微
大帝紫微天皇大帝玉清真王長生大帝東
極青華大帝后土皇地祇九微大真青童大
道君紫微元靈青金大道君十方靈寳天尊

九天生神上帝三十二天上帝五靈五老大
帝上清十一曜真皇君南斗六闕上真道君
北極九府上真道君周天二十八宿星君泰
玄樞機三省諸相天君靈寳五師真君三元
三官帝君北極四聖真君九天諸司真君天
曹諸司真君靈寳天仙内院主宰髙真三洞
四輔諸司府院主宰髙真上相上宰上保上
傅真君大洞祖師紫虚元君揚許二真人靈
寳祖師徐葛鄭三真人科教祖師陸張杜三
真人符法籙中神仙將吏靈寳諸部南北兩

司仙真靈寳五嶽五帝真君五天聖帝洞天
福地靖廬治化仙官北隂酆都大帝水府扶
桑大帝四海四瀆六洞十宫九州社令司主
者本府州縣城隍主者三界符使四直功曹
太𡻕尊神里域土地三界應感一切真靈(臣)
聞玉字開光鳳篆昭回於碧落金書演妙龍
章輝煥於黄垓昭雲纒霞絡之竒耀玉鏤金
裁之妙瓊籖保衛真玄之法雨涵濡瑤笈護
嚴玉清之慈煙蒙藹正一普提於萬彚函三
廣御於大千亘古亘今旡終无始凡精修而

孕粹必髙蹈以囘靈(臣)等聖域師陶神基帝
錫煙林獨笑莫賔沖鶴之雲翔塵𣗥同流堪
歎織烏之電迅慕競辰而志切忍玩𡻕以心
悠葉葉舒華誓暢宗風於浩劫燈燈續熖期
宣祖日於垓齡庶堅補過之忱庸遂玄功之
願凡有投告敢不敷謄爰有青詞謹當宣奏
宣詞
按如詞言備殫衷素(臣)聞女青玉律囊中昭
授受之儀大赤金科肘後紀叅傳之格三品
道嚴於空洞十戒法暢於飛玄曰希曰微雖

下仙而莫覩爰清爰靜惟上士以堪聞況禀
五濁之樗材曷睇九清之芝範經彰戒慎義
合衛藏今弟子志慕明科心崇正法䇿飛龍
而命神虎地禁宏開奔驛馬而覲和鸞天光
潜浹揮九醜於圓幅來五福於方輿小子何
知亶頼微臣之宻授大鈞有造悉祈上帝之
遥觀借口耳以宣傳露腹心而提命爰攄丹
悃崇築玄壇齋修遵三洞之科惠徼後貺懴
謝肅十華之典嘉滌前愆襲環珮以朝元羅
旌旄而拱極靈華在上依依尺地之雲澄圭

影正中切切寸天之日皎俯鍳精勤之懇宏
敷陶冶之仁豹尾清塵玉筍覬膺於選舉師
頭光動金芝願罄於對揚俾紹宗乗庸酬真
䕃以今午朝陞壇行道請法衆等運兹初捻
上香
願此香煙騰空徑上供養
无上至真道寳(臣)等皈身皈神皈命首體投
地仰依
太上三尊願以是功德上祝
當今皇帝(陛下)伏願道邁懷羲德符炎燧錫

福周天關之大六合歸仁與齡侔地軸之遥
四夷慕義御飛龍而毋萬物執大象以子群
生太子諸王共宏景運公卿列牧昭翊丕基
今故燒香自皈依
師尊大聖衆至真之德得道之後保天長存
(和)與道合真
以今午朝陞壇行道請法衆等運兹二捻上
香
願此香煙騰空徑上供養
无上至真經寳(臣)等皈身皈神皈命首體投

地仰依
太上三尊願以是功德歸流師資同學父毋
周親伏願一真朗映萬妄消融黄庭凝偃月
之輝九還道備紫戸浴明霞之彩七返功圓
守定慧以升遷紹靈虚而自在見存御炁福
地長春旣徃超神洞天不夜今故燒香自皈
依
師尊大聖衆至真之德得道之後升入无形
(和)與道合真
以今午朝陞壇行道請法衆等運兹三捻上

香
願此香煙騰空徑上供養
无上至真師寳(臣)等皈身皈神皈命首體投
地仰依
太上三尊願以是功德皈流嗣法弟子某伏
願道韻沖夷仙風𨗉整辟六天之魔試聖令
風行提九地之魂靈真威雷動三極悉歸於
掌握八紘咸聽於指呼青簡羅敷善功克著
丹章赫奕妙行俱圓今故燒香自皈依
師尊大聖衆至真之德得道之後永保長生

(和)與道合真
禮方懴方命魔
歩虚三啓三禮
重稱法位
具位(臣)某謹重誠上啓
三清上聖十極髙真玄虚之主宰仙僚洞府
之神靈主執三界内外一切聖衆(臣)聞八緯
乗晨煥希聲於丹谷七經駕景凝道炁於玄
關三宫耀珠黍之竒四譯貫翠騫之妙赤書
保制乍遐乍邇以開祥内音混成或沈或浮

而發瑞六甲内符於飛遁五稱外翊於圖營
五嶽騰凌三光變化瓊章嘯朗昭發煙而生
萬神寳韻激揚藹飛霄而理五炁騰景超翔
於碧漢含英㳺晏於丹元玄之又玄妙而益
妙今弟子某歩趋真業謦欬仙班經籙法部
之繁誓勤修奉省府院司之衆覬傅叅承尚
慮五藴塵迷六因煙鬱精神魂魄易顛倒於
陽華出入起居遂紛紜於隂翳逆天文而違
地理干人紀而冒神靈道德峩峩罔知尊貴
玄元翼翼弗念操修前生之夙累未清此世

之積愆尤染祖玄溺暗流汚濁於行藏親族
淪幽扇注殃於動履遂招惡難莫就善功靜
惟一視之慈悲盍露再思之𢢽悃修齋行道
端虎拜於彤庭懴罪祈恩侍獅頭於紫禁萬
帝臨軒而遥唱諸天回駕以下觀伏願鶴赦
羅敷龍恩浩蕩蠲地垢萬妄之暗風掠秋雲
鍚大光一勃之靈月澄霄瀣許注各於青簡
爲紀宇於玄編升秩遷班昭大道提携之力
傳經演教遂微臣授受之忱申𩛙内禁之仙
曹遍閱東諸之靈掾恪遵玄格隨䇿役以昭

宣肅禀丹章佐行持而應感號令疾馳於遐
邇威聲蚤耀於顯幽救物利人動符帝意濟
生度死上格天心二儀消隂試之繁四象迓
陽靈之䆳玉門嘯詠早收混合之竒金闕沖
騰疾證圓通之妙无奄塵陋即獲仙飛庶生
奬翊之恩每隨保明之力上願三辰朗耀五
炁宣平川后靜波山靈介祉甘露映方諸之
駕釣築朝東▲雲扶陽燧之車梯航拱北朝
富鳳凰之喜野無鴻鴈之憂動植涵春飛潜
啓旦則上明

天尊大慈之化下副(臣)等懴謝之誠謹啓以
聞
發願
復爐出堂頌
引至幕謝師
晚朝行道儀
燒香頌
各禮師存念如法
宣衛靈呪
金真空降神虎檢營玉帝披霞諸天命靈

九晨回駕萬魔束形九微迸煙神威攝精
流金擲火百惡消并神暉耀夜洞杳長春
聖道蕩蕩十方肅清保制劫運元亨利貞
(和)與道合真
鳴法皷二十四通
无上三天玄元始三炁太上道君召出(臣)身
中三五功曹左右官使者侍香金童傳言玉
女五帝直符直日香官各三十二人出出者
嚴裝關啓玄壇天帝神君當召此間土地里
域真官正神急上關啓臣今奉爲入意以今

晚朝建齋願得
玉清道炁靈寳妙光下降流入(臣)等身中即
使玄壇清淨内外成真天旡氛穢地絶妖塵
琳琅振響十方肅清萬魔不干真誠上徹令
(臣)所啓速逹徑御
太上无極大道至真玉皇上帝(御前)
請稱法位
具位(臣)某謹同誠上啓
太上无極大道虚无自然元始天尊虚皇玉
晨大道君靈寳天尊萬變混沌玄元老君道

德天尊玉皇大天尊玄穹髙上帝北極紫微
大帝紫微天皇大帝南極長生大帝東極青
華大帝后土皇地祇九微大真青童大道君
紫微元靈青金大道君十方靈寳天尊九天
生神上帝三十二天上帝五靈五老大帝上
清十一曜真皇君南斗六關上真道君北極
九府上真道君周天二十八宿星君泰玄樞
機三省諸相天君靈寳五師真君三元三官
帝君北極四聖真君九天諸司真君天曹諸
司真君靈寳天仙内院主宰髙真三洞四輔

諸司府院主執髙真上相上宰上保上傅真
君大洞祖師紫虚元君楊許二真人靈寳祖
師徐葛鄭三真人科教祖師陸張杜三真人
符法籙中神仙將吏靈寳諸部南北兩司仙
真靈官五嶽五帝真君五天聖帝洞天福地
靖廬治化仙官北隂酆都大帝水府扶桑大
帝四海四瀆六洞十宫九州社令司主者本
府州縣城隍主者三界符使四直功曹太𡻕
尊神里域土地三界應感一切真靈(臣)聞龍
漢開圖道冠雲層而妙宻鶴鳴啓運教敷風

澤以昭回㑹稽騰十玄之芳勾曲耀三竒之
貴瓊綱地闢神霄彰内禁之希夷寳範天開
洞靈煥東諸之激妙皆統承於元始悉流演
於虚皇惟聖堪傳無師不度惟勤修而雪立
斯超悟以雲披(臣)等秉志玄關㳺心道域雨
滋梨棗期驅白以留青日薄桑榆莫迴黄而
抱紫進藉海涵之䕃退懐淵渉之慚道紀巍
巍倘翼三乗於地大玄綱蕩蕩誓弘七部於
天長爲淬礪於前聞俾磨礱於後進凡有投
告盍爲關聞齋官心詞謹當宣奏

宣詞
按如詞㫖備切忱恂(臣)聞十天告盟飲丹津
而稽顙五靈證誓裂玄劵以擎拳尋師倣戴
星之儔結友逐培風之侣根凝榦茂前真口
口以傳宗流逺源深後聖心心於紹緒調玄
黄之化瑟斡經緯之神樞敬煥九遷漫彰三
裭今弟子某一忱激切五體勤渠㲹景飛霄
仰鬱羅之日近回真度命期垓壘之風清下
叅化育於瑶圖上賛生成於玉䇿願依大道
恪遵付受之儀庶俾微(臣)宏遂叅傳之願緬

懷蚊質徒慕鶯遷旣歸向以傾心敢提携而
遂志三成玉壝肅羽葆以翩翻九奏金鏞列
旌旄而赫奕懴旣徃愆尤之積輅方來道德
之崇銀漢斜飛耀參旗於玄極璇杓中轉舞
閣道於紫虚混萬聖以承顔㑹十華而綴武
冀垂采菲恪聽詢蕘俾通籍於金閠爲升班
於瑤陛上熈帝載下暢皇靈以今晚朝陞壇
行道請法衆等運兹初捻上香
願此香煙騰空供養
无上至真道寳(臣)等皈身皈神皈命首體投

地仰依
太上三尊願以是功德上祝
皇帝(陛下)伏願繼天作子制地牧民河源接
崑崙之區益昌鴻福雲氣望蓬萊之頂永衍
龜齡敷禹貢以臨朝協虞謨而敦化東宫内
掖均佐皇猷外閫中樞悉禆帝化今故焼香
自皈依
師尊大聖衆至真之德得道之後保天長存
(和)與道合真
以今晚朝陞壇行道請法衆等運兹二捻上

香
願此香煙騰空供養
无上至真經寳(臣)等皈身皈神皈命仰依
太上三尊願以是功德歸流師資同學父毋
周親伏願天光煥映地暗輝華甲虎庚龍玄
谷胤虚无之寳坎烏離兎黄房凝恍惚之珠
見存觀妙於大乗旣徃依光於妙有虚靈外
照萬景俱融精神中涵一塵不滓今故焼香
自皈依
師尊大聖衆至真之德得道之後升入无形

(和)與道合真
以今晚朝陞壇行道請法衆等運兹三捻上
香
願此香煙騰空供養
无上至真師寳(臣)等皈身皈神皈命仰依
太上三尊願以是功德歸流嗣法弟子某伏
願心官泰定氣府清寧玄符召制於十方萬
精辟斥白簡超靈於三界羣爽開明克圓九
地之功勲疾應三天之選舉紹隆祖派帝澤
増光昭賛宗乗天恩累慶今故焼香自皈依

師尊大聖衆至真之德得道之後永保安寧
和與道合真
禮方宣懴
三啓三禮
重稱法位
具位(臣)某謹重誠上啓
三清上聖十極髙真玄虚之主宰仙僚洞府
之神靈主執三界内外一切聖衆(臣)聞三皇
鳳炁崇召靈之玄機八史龍文彰制魔之妙
軌御山澤而役虎豹驅風雲而䇿蛟龍乾監

瑶編煥萬仙於變化鬼林瓊䇿昭千聖於神
竒二禁羅制御之玄五嶽煥升騰之妙三五
豁落九六反周洞淵潜隂癘之災靈音朗徹
明威備陽華之慶寳範流揚上提形炁以奔
飛下辟精靈而伏匿倘勤修奉必獲升遷今
弟子某夙植德根今逢道運鸞圖赫奕期受
佩於天釐鳳牒陸離願承宣於帝貺尚慮塵
籠素履翳襲清躬徇巳徇人昧是非而顛倒
尚名尚利混善惡以紛紜性虧恬淡之純心
昧沖和之粹行住坐卧靜冒威儀出入起居

動違典格或玄祖尚罹於考訟或宗親猶混
於注殃舊過新愆尚紀隂曹之籍後冤先債
猶書陽局之編障域未清道基難闢匪頼隆
恩之下映曷遷峻秩以髙躋諸天臨軒混十
華而校録萬真受事徼三極以監臨爲觀懴
罪之善功即紀修齋之妙果伏願德綸風動
道綍雷行錫正炁於靈元業清三際降神光
於覺海勲輅十華即灌沐其塵容庶澄清其
德宇珮環後擁許隨逰奕之班旄鉞前驅肅
領靈虚之職爲紀名於玉簡即登字於金圖

流御仙曹若鼓桴之黙契指呼靈掾猶影響
之潜通陽黎引領以歸神隂魅兢惶而向化
丹章度命疾奏對於玉都青律抽䰟早升騰
於金闕百神混化四炁朗清旡陽衝隂戰之
虞絶經闘緯刑之患保天有慶疚期勲行之
圓與道合真永被玄元之選蒙如保舉實荷
扶持上願七部流華三乗演妙玉文敷落金
字回旋天垂五炁之祥煙雲藏歛地薦四靈
之瑞草木蕃鮮卿雲耀彩於朝暉瑞露凝甘
於秋夕三途罷對五苦停輪上明

天尊大慈之化下副小(臣)懇禱之誠謹啓以
聞
發願
存神焼香
香官使者左右龍虎君侍香諸靈官當令(臣)
晚朝建齋之所自然生金液丹碧芝英百靈
衆真交㑹在此香火爐前令(臣)學道得道求
仙得仙齋官蒙福幽顯霑恩十方仙童玉女
侍衛蘭煙傳(臣)向來所啓之言速逹徑御
太上旡極大道至真玉皇上帝(御前)

出堂頌
引至幕
謝師

靈寳領教濟度金書卷之二百二十四





