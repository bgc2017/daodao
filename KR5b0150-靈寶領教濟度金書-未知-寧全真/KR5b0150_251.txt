










靈寳領教濟度金書卷之二百五十一(二百/五十)
(二二百五/十三同卷)育九
　　　　洞微髙士開光救苦眞人寗全眞授
　　　　靈寳通玄私教水南先生林靈眞編
　科儀立成品禳熒惑道場用
　　早朝行道儀
　　　燒香頌
　　　各禮師存念如法
　　　宣衛靈呪
青陽虚映曜日回靈神虎辟邪飛天流鈴

摧奸滅試萬魔束形九微回道八威攝精
千眞校録三元蕩清左嘯中黄右䇿六丁
七轉八合周旋天經聖化巍巍三道順行
慶雲流布合景黄庭(和)與道合眞
　　　鳴法鼓二十四通
无上三天玄元始三炁太上道君召出(臣)身
中三五功曹左右官使者侍香金童傳言玉
女五帝直符直日香官各三十二人出出者
嚴裝關啓玄壇天帝神君當召此間土地里
域眞官正神急上關啓(臣)今奉爲入齋意以

今清旦陞壇行道願得玉清道炁靈寳妙光
下降流入(臣)等身中今(臣)所啓速達逕御
太上无極大道至眞玉皇上帝御前
　　　謹稱法位
具位(臣)某與臨壇官衆等謹同誠上啓
玉清聖境元始天尊上清眞境靈寳天尊太
清仙境道德天尊太上昊天玉皇上帝中天
北極紫微大帝勾陳星宫天皇上帝神霄眞
王長生大帝東極青玄上帝后土皇地祇九
天上帝三十二天上帝五老上帝上清十一

曜眞皇君南斗六司眞君北斗九皇眞君二
十八宿星君南方熒惑火德星君爟星星君
五星所變五彗星君太乙月孛星君齋官家
某等各人本命元辰星君天曹諸司眞君三
元三官帝君北極四聖眞君靈寳五師眞君
泰玄樞機三省眞君十方無極飛天神王五
天三界大魔王三天門下三元眞君上章詞
表靈官三洞四輔經籙法科髙眞上聖五嶽
五帝眞君五天聖帝洞天福地靖廬治化得
道仙官本派祖玄眞師列位眞人北隂玄天

酆都大帝水府扶桑丹林大帝地水二司曹
僚掾吏城隍社令里域司命三界官屬一切
眞靈(臣)聞一元運隂陽之表主宰無私三辰
列經緯之中照臨有赫上賛襄於帝化下統
御於民生棟宇鋪張掃妖氛而無邇室廬建
設祓沴炁以不興雖藉人謀實由天定欲消
除於意外宜激切於由中(臣)等鼯枝何庸鶯
遷未巧山林雲卧慚無語上之襟期泉石霞
棲幸有受中之歩武功莫圓於圭黍過巳積
於淵陵弘道憲天志益堅於皎日學眞領教

心竊慕於髙風凡有皈投敢忘關告況奉詞
㫖所合上聞
　　　宣詞
按如詞㫖諒徹淵聽(臣)聞觸風扇紋兆災衰
於四國熒星示變傳咎徴於萬家不歴日而
回禄騰光未逾時而鬱攸顯象典册備爾載
籍昭然今齋主某等居並枌榆家連桑梓聚
廬托處均祈仰事俯育之歡接棟連甍俱有
出作入息之喜忽星變聲傳於井落謂火殃
形墮於方隅近則越日歴旬逺則經朔過浹

心生禍釁災此里閭儻非預禱於玄穹何以
流恩於黄混爰崇楓陛庸潔槐壇龍璧投誠
欵雨華於四界鳯繒効欵馳玉帛於十華霓
旌羽葆以翩翻鸞蓋雲幢而容與球鳴几奏
琅韻階升降天中白玉之眞光輅空裏紫金
之妙相端忱百拜竭志三朝願敷綸綍之恩
特副黔黎之望即俾災星退舍熒矅沈光合
里巷以平安與天人而共慶以今清旦行道
請法衆等運兹初捻上香
願此香煙騰空逕上供養

无上至眞道寳(臣)等皈身皈神皈命首體投
地願以是功德上祝
皇帝陛下伏願道並儀璘德包覆載御紫宸
而視政萬國來朝設黄麾以立班千官畢㑹
正朔極梯航之逺治象貢玉帛之同日觀摩
霄指泰山而介壽雲瀛接漢配滄海以迎禧
今故燒香自皈依
師尊大聖衆至眞之德得道之後保天長存
(和)與道合眞
以今清旦行道請法衆等運兹二捻上香

願此香煙騰空逕上供養
无上至眞經寳(臣)等皈身皈神皈命首體投
地願以是功德皈流齋官某等伏願視履相
歡敦頥自樂日烘六牖兆庭院之祥光春滿
八䆫輅簾籠之喜炁九流藝精於工冶四民
業富於琴書兄友弟恭夫婦極倡隨之適父
慈子孝尊卑全豈弟之風今故燒香自皈依
師尊大聖衆至眞之德得道之後長享自然
(和)與道合眞
以今清旦行道請法衆等運兹三捻上香

願此香煙騰空逕上供養
无上至眞師寳(臣)等皈身皈神皈命首體投
地願以是功德歸流南方熒惑星君伏願切
切同仁依依博愛秉衡守禮八荒斷炎岡之
虞執法典兵四極絶燎原之患勑城隍之典
祀戒里城之神司齊同過功勿俾焦頭而爛
額混合善惡均祈捧腹以舒眉今故燒香自
皈依
師尊大聖衆至眞之德得道之後長享自然
(和)與道合眞

　　　禮方懴方
　　　三啓
　　　三禮
　　　重稱法位
具位(臣)某與臨壇官衆等謹同誠上啓
虚無自然元始天尊上清眞境靈寳天尊太
清仙境道德天尊太上昊天玉皇上帝中天
北極紫微大帝勾陳星宫天皇上帝神霄眞
王長生大帝東極青玄上帝后土皇地祇九
天上帝三十二天上帝五老上帝上清十一

曜眞皇君南斗六司眞君北斗九皇眞君二
十八宿星君南方熒惑火德星君爟星星君
五星所變五彗星君太乙月孛星君齋官家
某等各人本命元辰星君九天諸司眞君天
曹諸司眞君三元三官帝君北極四聖眞君
靈寳五師眞君泰玄樞機三省眞君十方無
極飛天神王五天三界大魔王三天門下三
元眞君上章詞表靈官三洞四輔經籙法科
髙眞上聖五嶽五帝眞君五天聖帝洞天福
地靖廬治化得道仙官本派祖玄眞師列位

眞人經籍度師列位眞人北隂玄天酆都大
帝水府扶桑丹林大帝地水二司曹僚掾吏
城隍社令里域司命三界官屬一切眞靈(臣)
聞昔在燧人首開先於火政若稽炎帝始設
象於陽精天七地二以生成離九震三而配
合土父木子合五行造化之眞水婦金夫符
六炁勝伏之度昭昭應感切切瞻馳今齋官
某等蓬蓽數圻圭衡萬姓忽風傳於星變云
電掣於火災厥燄連天倏焉而莫知所始有
光燭地俄然而覩其終旬浹以還延燎原是

懼深慮爰從無極循至有生三惑未除五常
不守天文易逆地里多違淩逐孤寒使室廬
之莫處穢賤棲宿俾巢穴之難安香火莫脩
禁戒弗悟感應篇之罪目見若等閑中誡經
之憲條視爲苟且致司土之奏過與典社之
移名勑下祝融關吿熒惑遣變星而議罰勒
炎曜以行威匪頼懴陳焉消罪咎是以修齋
行道燒香散花首旣徃之愆尤祈方来之福
慶伏冀帝心簡在天意昭回飛温詔於金鷄
爲録今是降德音於丹鳯盡性昨非庶得院

宇歡聲門䦨和氣無曲突徒著之慮人火消
藏免除社祈鄘之憂天災絶滅青春宴樂白
日舒遲長㓜團圝夏葛冬裘而茂恱兒孫昌
熾耕食鑿飲以夷猶蒙印丹忱允昭玄貺上
願天元澄晏地紀清平日月流輝風雲藏靜
零零玉露潤萬物以長濡皎皎珠星粲九霄
而永耀四塞宵閑於刀斗三農晝勤於犂鋤
惠逮飛潜鳥獸魚鼈而咸若恩及動植山川
鬼神以攸寧夜壑春融幽關陽到則上明
天尊大慈之化下副(臣)等皈命之誠謹啓以

聞
　　　發願
一念爲道四大合德齋官七世父母免脫憂
　苦上升天堂衣食自然
二念帝王國主道化興隆庠序濟濟皇教恢
　弘威儀翼翼普天所瞻民稱太平四夷賔
　伏妖惡自滅賢聖日生
三念法師功德大建教化明達俱獲飛仙
四念同志學人早得仙道更相開度
五念九親和睦好尚仁義貴道賤財行爲物

　範
六念損己布施道士及饑寒者天下人民各
　得其所
七念蠕動跂行一切衆生咸蒙成就
八念赦貫前生今世罪對立功𥙷過
九念家門隆盛宗廟有人世生賢才
十念尊受師經不敢中怠平等一心廣度一
　切克獲飛仙白日登天拜見太上永成眞
　人雲車羽駕和與道合眞
　　　存神燒香

香官使者左右龍虎君侍香諸靈官當令(臣)
建壇之所自然生金液丹碧芝英百靈衆眞
交㑹在此香火爐前令(臣)學道得道求仙得
仙齋主受福幽顯沾恩十方仙童玉女侍衛
香煙傳(臣)向來所啓速達逕御
太上无極大道至眞玉皇上帝御前
　　　出堂頌
　　　回靜黙
　　　謝師回向
靈寳領教濟度金書卷之二百五十一
