










靈寳領教濟度金書卷之一百三十朝八
　　　洞微髙士開光救苦眞人𡩋全眞授
　　　靈寳通玄弘教水南先生林靈眞編
　科儀立成品度星齋用
　　經法煉度儀
　　　靜黙堂序立
　　　賛引至壇前
　　　設錬度醮
　　　賛引升座祝香
具位小兆臣某謹焚香再拜奏啓

虚元自然元始天尊虚皇玉晨大道君萬變
混沌玄元老君髙上玉皇大帝運明保元青
玄上帝南極眞王朱陵大帝元陽慈父九微
太眞木公尊神九光玄女紫微元靈金母尊
神无上三十二天上帝十方飛天神王長生
大聖无量度人君南昌上宫朱陵火府眞宰
諸天丞相妙行眞人度人不死尊神南極長
生大君度世司馬大神好生韓君丈人迴骸
起死尊神青帝護魂君白帝侍魄君赤帝養
炁君黒帝通血君黄帝中主君靈寳度人無

鞅眞衆北魔大神王非魔大神王靈魔大神
王制魔大神王太玄大魔王三界大魔王五
帝大魔王靈虚仙曹衆眞監度司敕制地祇
司斷地逮役司十二河源司上解祖考司疾
除罪簿司落滅惡根司不得拘留司時刻升
遷司北都寒池司部衞形魂司度品南宫司
死魂受錬司仙化成人司生身受度司隨劫
輪轉司永度塗苦司超凌三界司逍遥上清
司欣慶受度司歷關諸天司請滅三惡司斬
絶地根司飛度五户司名列大玄司魔王監

舉司無拘天門司青帝護魂司白帝侍魄司
赤帝養炁司黒帝通血司黄帝中王司萬神
無越司擲火萬里司明檢鬼營司普受開度
司死魂生身司身得受生司名度南宫司魔
王保舉司飛升太空司過度三界司魔王敬
形司拔出地戸司七祖升遷司永離鬼官司
魂度朱陵司受錬更生司普度天人司大勲
保舉司無所不度司玄局主宰内外應感眞
靈願運慈悲俯垂鑒映臣聞七部流光靈寳
扇慈風於夜壑三天御運虚皇舒慧日於昏

衢金眞明化育之仁玉匱漙生成之德巍巍
妙道拯提北鬱之群靈蕩蕩神功橐籥南陵
之二炁皈依有自覆懤無邊伏念臣縁運天
來希夷師授三田九室學眞紹運於東華八
緯四玄領教承流於西極拊煙霞而自樂傲
泉石以怡神風靜雲藏湛見玉清之境龍吟
虎嘯宻凝金鼎之胎精神肯逐於紛葩歩武
甘同於象罔惟立功而度無間帝有恩言敢
自足而守空山律存至戒凡伸哀籲合爲關
聞以今奉爲齋主某克卜今宵奉宣冶錬欲

望傾光迴駕監眞度生羽蓋瓊輪駐景清虚
之上丹與緑輦凝玄碧落之中指揮東井之
仙靈䇿役南昌之官吏容臣恭依師範宻運
神功提鬱儀𢹂結璘降英華而膏沐挹方諸
映陽燧藉精神以陶鎔庶俾正度亡靈洗滌
塵根圓明正性一得永得克離三十六壘之
幽深六塵不塵俓陟八十一天之寥廓副齋
主皈依之悃遂微臣開度之忱臣不勝懇禱
之至
　　　平坐讃

上清靈寳玄壇焚香關啓朱陵火府南昌上
宫流火神庭黄華東井流汨西池主錬眞靈
主水大將軍水沼神將水沼童子黄華玉女
石景水母十二河源大將主火大將軍火池
神將火池童子火鈴靈童九光仙吏擲火萬
里大將錬度合局應感威靈願遵玉敕𦲷止
玄壇化景分輝宣通役使伏聞三洞開圖玉
匱啓度人之典千官轉極玄曹揚齊物之仁
惟朱陵錬度之司實清微化育之任我以夙
因慶幸妙旨修持金液錬形受炁幸符於子

午玉華散景坐忘嘉運於乾坤旣膺濟度之
權盍賛生成之德以今奉爲齋主某克取今
宵奉行錬度睠兹逝魄孰非祖炁之分靈忽
墮幽途忍使天元之䘮本巳荷帝師之廣運
更資聖力之漙施隨我神機廓彼妙化五龍
橐籥黄華飛東井之精九鳯徘徊炎光射南
閻之炁水上火下而虎龍混合隂升陽降而
烏兎飛奔爲洗滌於根塵更陶鎔於𡨚垢形
成神而神成炁飛歩紫清散成炁而聚成人
遊行霄極體天尊大慈之化副齋主眞切之

忱各運神功當局行事
　　　度人无量天尊三聲
　　　衆誦大行梵炁至諸天臨軒三遍
咨爾眞靈隨我神運變化水池蕩滌亡靈錬
形濯質
　　　侍職捧水洒水池
　　　衆誦中篇
　　　焚建水池符
霐池無鏡神龍之淵運東井華以滌幽魂
攬姿運容太和流津玄和玉女灌之于神

　　　焚降眞水符
東井黄華玄龍飛津蕩滌幽魂灌塵瀹形
玉清仙將服御華新上承帝敕降炁錬神
石景水母流汨之英
　　　焚眞水合同符
太隂正炁壬癸流精上接東井下注八冥
蘭池混合玄英至靈天漿潤洒華景鮮澄
　　　度人无量天尊
咨爾眞靈隨我神運變化火池陶冶亡靈錬
神返炁

　　　侍職捧水洒火池
　　　衆誦中篇
　　　焚建火池符
南方天眞火府大神降炁變易流火神庭
亡魂錬質逍遥上清金光煥落玉眸回形
　　　熒降眞火符
赫赫妙府南上將軍丹天流化降御神庭
主宰錬魂表裏清明炎池崇景換育胎嬰
陶冶萬翳結仙固精
　　　焚眞火合同符

陽精凝化二炁合陳九鳯翔舞炎煙散新
陶魂錬魄符契融神天光下照妙合儀璘
　　　度人无量天尊
　　　引旛壇前立
水火變錬形神疾證於朱宫劫石轉輪𡨚業
慮存於黒府欲期超度先盍解除亡故某渉
迹世縁縈心俗網有形有累寜無舉勤之非
彜謀身謀家易致運爲之背正上則九玄七
祖之冡訟外則三生四負之𡨚仇名書考校
之曹過紀憲章之格倘不經於和釋必有累

於超凌庸按金科誕敷玉篆隂關幽域旣無
考對之虞坎粹離精可受陶鎔之樂仰惟大
道同賜證明
　　　焚解先世冡訟符
太上符命普告十方先亡𡨚債冡訟興殃
乗惡流注魂墮幽郷鐵圍銅鎖萬劫無光
今日受度同登吉昌
　　　焚解身後𡨚業符
𡨚對惡業罪累相縈九幽五苦八難沉零
仇讎執對展轉無停神符一下爲友爲朋

齊同慈愛異骨成親
　　　焚解生前呪詛符
隂暗漸萌呪詛神靈受𡨚含苦終天莫伸
元始有敕玉符紫文普爲解釋曲赦𡨚親
同生福郷永與道并
　　　焚解宿今罪簿符
天地隂陽日月星辰光明照耀幽夜春新
疾除罪簿焚化爲塵曹局停閑亡爽升眞
北都寒池萬劫慈氛
冡訟消平𡨚仇和釋呪詛頓解罪簿疾除可

謂一身優游萬縁空寂天和内映自然嘯傲
於虚无人僞外除指日夷猶於寥廓宜受錬
度庸助超升請肅威儀恭行科法
　　　度人无量天尊三聲
咨爾眞靈部衞亡故某隨我神運右赴水池
受錬
　　　焚水錬符
北方之君水府之精辰星使者壬癸將軍
玄武隂神肅肅清音五行造化萬物發生
天帝有敕使者須聽攝召亡魂灌錬身形

　　　焚黄華蕩形符
金體玉津森羅淨霐玄龍灌慨百關澄清
滌垢豁塵萬炁齊新育錬華池眞源自澄
　　　焚月簡符
太隂含化八景齊臨玄老祕諱結璘通明
璇璣運轉招眞合靈隂光降炁變錬鬼魂
天漿下注流燭利貞
　　　焚十二河源符
崑崙髙映上接天津流演六合羅絡支分
石景水母東井澄奔舒光萬里瓊華瀉傾

濯錬亡魂瀹妄還嬰出死入生精神潔清
金精飛化玄華散靈
　　　焚水錬變仙符
金晶石景日月合靈三竒凝光四象中盈
甲乙木孕丙丁火成庚辛金冶壬癸水形
戊已中土白元无英挑康司命太乙返生
㑹合自然上造芝庭
　　　焚魂度朱陵符
紫元黄華隂炁固凝蘭湯沐陶形魂潔清
九陽齊化飛登朱陵永度三塗五苦超凌

逍遥太无洞觀長生
　　　度人无量天尊三聲
咨爾眞靈部衞亡故某隨我神運左赴火池
受錬
　　　焚火錬符
南方之君赤帝之精熒惑使者丙丁將軍
朱雀陽神赫赫乾英五行造化萬物發生
天帝有勑使者須聽攝召亡魂陶錬身形
　　　焚玉眸錬質符
同炁濯魂金晶通明四象成眞丙丁錬神

閻浮玉詵洞妙自眞陶鑄塵翳飛歩南辰
　　　焚日簡符
鬱儀錬化妙朗陽精炎熾丹天晃耀朱陵
冶錬離貞配合日星玄幽那漠萬梵敷陳
流錬死魂上造日庭
　　　焚擲火萬里符
擲火萬里流鈴八衝朱光激耀洞煥玄空
炎炎陽燧上混丹宫瓊霞彌布紫煙奔風
降炁流錬妙合神功金華洞照玉眸易容
升都宣化安坐蓮宫

　　　焚火錬變仙符
朱明上景火錬合眞二七飛化仙度成人
丙丁招儀壬癸揖璘龍契甲乙虎混庚辛
中黄戊已帝一元君宫府通徹周布百神
配合自然飛歩玉宸
　　　焚死魂受錬符
南離委炁結貞飛輪炎神之精大陽流煙
火錬金冶清淨死魂萬炁回靈飛行瓊軒
洞觀帝郷乗運髙奔
　　　度人无量天尊

　　　引旛居中
咨爾眞靈部衞亡故某隨我神運迴尸起死
結炁成神
　　　焚元君錬身符
三才苑質二炁乗天布化錬胎百關備仙
九魂儲精藏府周全太一司命桃康合延
長生大君无英白元統御我身飛度丹天
　　　焚受錬更生符
南陵丹天黄華神庭錬質冶炁朗耀流英
故爽受化返胎更生出入福郷飛翔太靈

天地有終根源無傾
　　　焚仙化成人符
幽爽遐歸隂魄沉淪不遇陽光鐵圍無春
元始錬化北斗南辰尸垢斷除塵翳離眞
即得返形炁聚成人
　　　焚迴骸起死符
元始玉符萬里散輝骨朽重榮肉腐攝歸
迴黄轉紫萬神攸依逍遥人天舉形仙飛
不墮苦輪朱紱羽衣
　　　焚无量度人符

元尊慧日流照重泉故爽新識萬罪俱蠲
普攝普度疾駕飛軿遊行自在上征瓊軒
曲觀九壘道炁彌綸
　　　焚中理五炁符
業氛䝉眞昏翳飛揚五行蕩失棄離天常
帝君品命五神鎭陽理炁攝生百骸吉昌
迴生起死混合神光
　　　焚混合百神符
金樓玉室百神所居惡根衝激萬炁散殊
迴風混合瓊煙含虚會萬歸一司命流珠

舉形賔仙宴景帝廬
　　　度人无量天尊
臣謹上啓青帝護魂君白帝侍魄君赤帝養
炁君黒帝通血君黄帝中主君仰冀慈觀特
垂洞鑒伏聞五靈列位司金木水火土王之
權百體成神頼魂魄炁血中主之造惟應度
之亡爽幸承恩而錬形行脫塵蹤上躋仙域
然念離眞䘮本形骸久滯於幽隂今期起死
成人神炁必資於生化非繇橐籥曷遂返還
望普運於慈悲冀曲施於覆懤庶正度某魂

寧魄靜炁定血舒百骸混凝化胎仙而妙合
三宫潤澤復祖炁以輝華稽首皈依恭祈玄
應
　　　度人无量天尊三聲
謹請青帝護魂君東方无英制魂少陽木精
歳星之炁納化亡故某身中以處肝木神九
人神吏九千人主治其中衞護三魂外潤皮
膚毛髮仙化成人
　　　焚䕶魂符
東望重拜手蒼帝玉皇君靈風鼓槖籥

育物布元春雲龍轡嚴駕玉衞擁瓊輪
枯萌汎沾及大惠無不均萬仙歌以道
委曲戒天人心根迷自固拱跪戴洪仁
謹請白帝侍魄君西方白元營魄金精太白
之炁納化亡故某身中以處肺金神七人神
吏七千人主治其中侍衞七魄外潤筋骨牙
齒仙化成人
　　　焚侍魄符
六甲抱金關七政守靈壇流鈴擲火化
威劒巨龍蟠邈彼素靈眞明憲孰敢干

束制祅鬼魔凛落霄風寒沴炁旣巳息
萬天俄而安眞儔荷天庇抵顙相歌歡
謹請赤帝養氣君南方太一司命太陽火精
熒惑之炁納化亡故某身中以處心火神三
人神吏三千人主治其中養䕶衞炁外潤耳
目鼻口仙化成人
　　　焚飬炁符
太景開玉樞洞堂啓金除騫林䕃瑶砌
丹鸞蹈瓊珠寳房名曲麗明堂神所居
飛遊豁雲道引目盻眞都天日永不夕

重煙鎖清廬太上敕印開帕几羅簡書
禆風樹玄化慇懃諒有餘
謹請黒帝通血君北方挑康納晶太隂水精
辰星之炁納化亡故某身中以處賢水神五
人神吏五千人主治其中流通榮血外潤孔
竅精神仙化成人
　　　焚通血符
天質統有物淵𠔃上帝心不啓不發道
藴妙化機深恐爾漏未盡隂想勿侵淫
輪轉無涯波苦道相迷㝷萬年常謹約

一旦自湮沉无沖落鬼境殃遣不可任
謹請黄帝中主君中央黄常化靈君中和土
精鎭星之炁納化亡故某身中以處脾土神
一十二人神吏一萬二千人主治其中萬炁
長存百神混合内外蓊冥返胎復嬰上朝帝
君
　　　焚中主符
萬天拱中宸控駕玉化根翹機貫億曆
洞朗闢四門太有混皇眞糺制星宿魂
非帝道不運有方頼之存威忿即霜和

和煦爲陽春生成握元紀仰荷戴無垠
　　　度人无量天尊
亡故某錬除宿垢蕩滌根愆假五帝之靈光
復一元之精粹隂和陽合氣備神全回思塵
境之纒縈一笑不直注意太羅之清淨三界
超凌可謂萬劫因縁一朝際遇俓逍遥於无
上永飛歩於太空本司領教度人合行保舉
敢有遏截束送羅酆一如元始度人律令
　　　發勑制地祇發普告三界
　　　發元始符命發歷關諸天

　　　度人无量天尊
臣謹上啓无上三十二天上帝恭望天慈曲
垂省覽臣聞旋斗歷箕梵炁彌羅而罔外分
精布化仁恩曠蕩以無邊睠兹亡靈幸陶帝
貺受二炁之宻錬承五帝之靈光全性復神
發符保舉行升金闕上侍玉虚顧惟歷關之
司存允屬帝師之主宰盍伸奏告亶仗維持
降妙炁以淨其根塵布神輝以清其結習俾
扶揺而直上俓快樂於虚玄臣下情不勝俟
命之至

　　　度人无量天尊
謹上請太黄皇曽天紫微宮黄色元陽之炁
下降爲所度亡靈淨一欲根歷關天中度命
登眞
　　　焚符
梵行冠大羅淳風抗玄紀無形有常存
觀世翻然理屢踐不終劫探幽度生死
三乗通便路清虚無塵滓長夜息對魂
地獄五苦解劒樹不揺條刀山不傷體
門有浩劫公地無天年子今日慶斯㑹

諸天並歡喜不勝情欣恱髙唱稽首禮
謹上請太明玉完天紫房宫緑色上陽之炁
下降爲所度亡靈淨二欲根歷關天中度命
登眞
　　　焚符
宴景玉完上遊輪躑玄都逍遥大明中
長燈煥翠羅靈風拂重雲龍阜鬱嵯峨
上有飛天人羽衣互紛葩下有龍漢民
皆是浩劫家五道息對魂九幽罷三途
天馬運東井長源無巨沙不聞孤魂聲

俱作興樂歌斯樂今無極當奈來運何
謹上請清明何童天元晨宫青色太陽之炁
下降爲所度亡靈淨三欲根歷關天中度命
登眞
　　　焚符
無色何童上梵元理太清華綺麗玉京
黄雲纒四軿紫林翠南阜飈風振朱瓊
鳯嘯長夜開十轉九幽明鳥母遏天河
龍負寒井缾五道絶對根三塗不羇兵
迴旗徴天魔黄幡校北營洞章度幽魂

三界無謡聲上有福德堂下有更生形
是爲元始法妙哉空洞經喜慶稽首誦
髙唱歡萬齡
謹上請元胎平育天元景宫赤色青陽之炁
下降爲所度亡靈淨四欲根歷關天中度命
登眞
　　　焚符
平育抗三曽迴神度十方上披長夜戸
下朗九幽房苦魂乗慶歸飛行入福堂
山無對怨人但有浩劫公元始迴玉駕

黄旗名靈風掃除五道場縁對乗運通
飛天並歡樂慶我長生宫
謹上請元明文舉天廣寒宫蒼色洞陽之炁
下降爲所度亡靈淨五欲根歷關天中度命
登眞
　　　焚符
圓網儛空洞紫輪偉玉庭文舉敷丹暉
三便理玉清離羅耀長庚九夜煥髙明
三界無死魂億劫皆成靈巍巍十聖公
梵行飛天經一誦諸天禮十轉枯骨生

七玄昇朱宫享福入無形
謹上請上明七曜摩夷天太隂宫黒色通陽
之炁下降爲所度亡靈凈六欲根歷關天中
度命登眞
　　　焚符
乗晨逰三素髙奔日月宫七曜煥上清
鬱儀晞琳房消魔非洞友結璘爲我朋
迴度十天人齊啜飛華煌朝飡五雲炁
夕噏三晨光摩夷元世界偏無五道場
億劫並皇民稱爲福德堂

某重誠上啓欲界大魔王惟願不捨慈悲曲
垂拯濟俾所度亡靈過度欲界免試其身飛
空之音謹當讃詠
　　　焚符即合麽符
　　　誦第一界魔王章
　　　度人无量天尊三聲
謹上請虚无越衡天太无宫碧色建陽之炁
下降爲所度亡靈淨一麤塵歷關天中度命
登眞
　　　焚符

虚无梵大羅飛綱儛天關推度總元紀
四炁晝夜分九㑹非常運號曰越衡門
天地理自之歡樂豈常存此爲福德界
自生不惡根奈何來運促代謝不齊辰
慶今悼來生故誦哀樂文
謹上請太極濛翳天元都宫紫色極陽之炁
下降爲所度亡靈淨二麤塵歷關天中度命
登眞
　　　焚符
濛翳煥重虚曜靈映朱扉三十二天童

錦帔飛青衣把旛執命籍攝召苦魂歸
長夜披五户朗朗九幽開太極長生宫
名入並仙飛法門度人天億劫自相隨
七祖離苦根長歌昇紫微
謹上請赤明和陽天長明宫白色始陽之炁
下降爲所度亡靈淨三麤塵歷關天中度命
登眞
　　　焚符
赤明開元圖和陽迴上虚元始敷靈篇
十部飛天書開度九幽祖萬徧道自居

玉阜秀琳宫生死福德廬自無黄籙簡
苦根焉得除長齋誦靈章五靈互相扶
功成天地基世世慶有餘
謹上請玄明恭華天東華宮緑色陽輝之炁
下降爲所度亡靈淨四麤塵歷關天中度命
登眞
　　　焚符
恭華十方經迴解諸天音敷行萬遍過
披度好尚心黄麾徵天魔赤書滅寒林
三界通玄路天無悲魂吟超過八難庭

逍遥玉綺琴身入衆梵行長樂七寳林
永享無極慶劫劫自相㝷
謹上請曜明宗飄天昊玄宫黄色洞陽之炁
下降爲所度亡靈浮五麤塵歷關天中度命
登眞
　　　焚符
曜明髙映宗飄通玄元始開圖敷落五篇
赤書償録黄雲四纒八威備衞靈獸侍眞
華光飭發反香拂塵綺合長阜旋迴十天
髙唱空洞飛歩入玄枯魂昇陽灰骸還人

神王度命乗虚駕煙禮誦靈章與劫同年
謹上請笁落皇笳天清元宫青色陽明之炁
下降爲所度亡靈浮六麤塵歷關天中度命
登眞
　　　焚符
皇笳攝元竺落總神白簡度品青録定仙
黄江迴靈赤書招眞靈風鼓旗十絶遶騫
日精煉魂枯骸生津十轉拔難功登飛天
洞章命魔稽首上玄滅落九夜斷除胞根
名度南宫保命三便

謹上請虚明堂曜天重華宫赤色陽演之炁
下降爲所度亡靈淨一細塵歷關天中度命
登眞
　　　焚符
虚明大梵梵行大館元公臨正司命執算
是日嘉慶五道披散錦雲仰迴月華下觀
朱童度苦靈章拔難七玄昇軒十轉登漢
七寳林中歡樂璀璨
謹上請觀明端靖天光華宫蒼色陽明之炁
下降爲所度亡靈淨二細塵歷關天中度命

登眞
　　　焚符
端靖理運十迴觀明龍漢蕩蕩五慾不生
下有純民上有三靈滅度九道轉輪魂形
五帝監度魔王保明息宿縁對運乗福生
樂無盡巳逍遥天庭諸天衆聖稽首誦經
謹上請玄明恭慶天開闔宫黒色陽浩之炁
下降爲所度亡靈淨三細塵歷關天中度命
登眞
　　　焚符

玄明洞虚流輝九霞恭慶承梵靈風散華
長麾迴仙赤文攝魔召龍負水鳥母卑河
九幽開度休息三途五苦長解地獄清和
斬根絶對反生王家
謹上請大煥極瑶天帝康宫碧色陽極之炁
下降爲所度亡靈浮四細塵歷關天中度命
登眞
　　　焚符
太煥旣振極瑶承浮開清九門三便飛流
長庚續夜玉燈朗嵎貟華塋映黄雲四敷

廻風混合百神召元公子執籍太乙度符
司命㧞死生骸起灰逍遥七寳林中熈逰
十聖齊眞飛天同儔出入法門萬劫何憂
謹上請元載孔昇天延命宫紫色少陽之炁
下降爲所度亡靈淨五細塵歷關天中度命
登眞
　　　焚符
元載衆梵炁孔昇綱八羅敷雲迴金門
紅映煥朱霞上有採生童飛天互參差
食炁長阜穴咽津黄水華開夜拔朽骸

還童反素牙身入不死劫名係玉靈都
神王定仙録五帝符大魔保明三界難
世世爲仙家
謹上請太安皇崖天開明宫白色太陽之炁
下降爲所度亡靈浮六細塵歷關天中度命
登眞
　　　焚符
太安皇崖天紫微映朱日上有八㑹炁
靈風鼓慶室五老𢹂賔駕宴㬌西鬱察
金童敷帝席神公輔太一命靈盟五符

攝魔度仙秩寒庭開夜窻對魂披幽出
萬萬善縁生億億惡根絶天有福堂賔
地無牢獄結不勝三界清五神懽且恱
謹上請顯定極風天大赫宫黄色浩陽之炁
下降爲所度亡靈淨一輕塵歷關天中度命
登眞
　　　焚符
極風羅八圓碧雞起扶揺風轉八圓迴
長庚朗幽遼天通九夜清衆聖命羽飈
飛歩七寳園大小悉逍遥髙唱誦靈章

一徧諸天朝十轉衆生度苦魂返舊條
朗朗大有明惡縁應時消斯運眞難喻
奈何來運凋
謹上請始皇孝芒▲太丹宫縁色洞隂之炁
下降爲所度亡靈淨二輕塵歷關天中度命
登眞
　　　焚符
始黄元一炁上梵玄中精運周恒沙劫
開化度衆生龍漢承康界開圖號赤明
妙哉元始公倐歘敷三靈五帝承符㑹

赤書朗長冥十部大乗門衆聖讃洞經
飛歩旋玄都三周繞宫城神王稽首唱
魔王伏眞形三途息不掠朽骸自然榮
南堂多福賔世爲懽樂庭但恐恒沙訖
福盡天地傾運來非時求苦哉難爲情
謹上請太黄翁重浮容天華蓋宮青色開隂
之炁下降爲所度亡靈淨三輕塵歷關天中
度命登眞
　　　焚符
太皇翁重天德爲三界宗上有監天君

總領鬼神君開度生死户安置善惡方
縁對互相㝷勞心總隂陽諸天並慶集
懽樂不比常於是三途解罷對五道場
刀山落鋒刃九幽開夜光苦魂披重出
飄飄昇福堂輪我三乗門世世生仙王
謹上請無思江由天明堂宫赤色玄隂之炁
下降爲所度亡靈淨四輕塵歷關天中度命
登眞
　　　焚符
旡思无色界眇眇元始初江由映髙玄

煥落五篇舒十天緑羅室羲和皎重虚
五老食玄宮妙童飡靈墟仰噏長庚缾
練胎返嬰孩太一保命録南陵拔夜居
九幽無死魂門有更生軀宿對五苦斷
劫劫生仙廬諸天並稱慶蕭條誦靈書
謹上請上揲阮樂天靈運宫蒼色浩隂之炁
下降爲所度亡靈淨五輕塵歷關天中度命
登眞
　　　焚符
阮樂飛玄景丹雲敷三羅迴旗徴萬靈

鐘鼓召天魔掃通九幽徑龍鳥負長河
飄飄无色上清元蕩難波紫微煥七星
騫樹秀玉霞衆聖集琳宮金母命清歌
雙成揚妙曲一唱飛天和十唱五苦解
夜魂披重羅七神返靈胎朽骨還更華
福堂饒清賔地獄無對家運役自然炁
於是息三途一唱萬劫感慶賀西玉那
謹上請无極曇誓天中元宫黒色極隂之炁
下降爲所度亡靈淨六輕塵歷關天中度命
登眞

　　　焚符
曇誓髙澄虚落十迴青精始周元炁敷輝
大有通明赤帝徘徊五符流煥元公放威
萬靈伏爽群魔消摧天清地除九幽廓開
億劫苦對承運各歸斷根絶胞死尸生輝
七祖受靈皆得仙飛滅度无極福慶巍巍
　　　度人无量天尊
某重誠上啓色界天大魔王惟願不捨慈悲
曲垂拯濟俾所度亡靈過度色界免試其身
魔王之章謹當讃詠

　　　誦第二界魔王章
　　　焚符
　　　度人无量天尊
謹上請皓庭霄度天瓊瑶宫碧色隂生之炁
下降爲所度亡靈清淨心業歷關天中度命
登眞
　　　焚符
皓庭映十素輝西浮朱童振杖䇿靈九丘
飛歩攝魔制靈召无總炁御運元始熈遊
倐歘四八大象交周歷度開生五帝煥符

十轉迴玄清澤霶流地藏發泄金玉滿堣
死魂競歸白骨生軀逍遥髙臺飛天爲儔
謹上請淵通元洞天眞元宫紫色隂儀之炁
下降爲所度亡靈清淨心識歷關天中度命
登眞
　　　焚符
元洞浩明太白上精金仙黄母號曰素靈
右俠月女左帶扶生七元吐光日童擲鈴
威振淵通煥赫奔星總監萬萬受度仙庭
炁不絶死梵行生生金闕積簡上有劫名

功滿升度月宫錬形欲得羽衣當識朱嬰
朱嬰相度簡入華清五帝𢹂别降致飛軿
七祖同懽俱行上清
謹上請太文翰寵妙成天靈幽官白色隂明
之炁下降俾所度亡靈入於炁觀歷關天中
度命登眞
　　　焚符
妙哉上京玄範化通周迴梵行彌樂十方
無形乗運觀世大公左日右月項有威光
一朗天地生死普隆諸苦拔難長離北酆

冠帶南治沐浴朽容枯骸起歩飛登太空
逍遥玄虚衣食福堂元始同運世世仙王
謹上請太素秀樂禁上天化靈宫黄色隂洞
之炁下降所度亡靈升入虚无心業俱淨歷
關天中度命登眞
　　　焚符
秀樂劫運禁上迴神周歷諸天三十二關
輪儛空洞倐歘上軒諸聖朝慶齊禮玉門
飛行歩虚蕭條靈篇慶霄流明反香拂塵
月水瑩華日精錬仙飛景四霶金玉纒旋

大運冥㑹萬劫蒙遷生死同樂熈怡欣欣
飛天提𢹂遊宴紫宸握運留年永享自然
　　　度人无量天尊
某重誠上啓無色界大魔王惟願不捨慈悲
曲垂拯濟俾所度亡靈過度無色界免試其
身魔王之章謹當讃詠
　　　誦第三界魔王章
　　　焚符
　　　度人无量天尊
謹上請太虚无上常融天萬福宫緑色隂靈

之炁下降俾所度亡靈斷除結習惟存性識
歷關天中度命登眞
　　　焚符
常融灌靈炁諸天承其眞集採日月華
奔景歩結璘上啜无上道長更續暮年
不樂騰天飛取度經北玄蕩蕩龍漢始
無有惡對民但患仙者苦樂爲遊方圓
飄飄乗運歸亦不爲苦辛經古履來㑹
今得同天賔齊景西那都肆懽善因縁
常融無地官皆是聖皇臣生死三色上

斯樂豈可陳
謹上請大釋玉隆騰勝天日蓋宫青色隂魂
之炁下降俾所度亡靈喜樂清淨與道合并
歷關天中度命登眞
　　　焚符
玉隆何崔嵬騰勝萬道基三炁生沓煙
紫微煥鬱儀无色飛空上眇眇難可思
中有不死神姓桃字迴孩自非玄都民
色内莫能知爲人正命籍勒算延康期
運爲長樂世相與同一時自以開皇去

萬劫各何之雖是不終界下世將難治
諸天欲救苦勤禮七寳臺
謹上請龍變梵度天靈寳宫赤色隂結之炁
下降俾所度亡靈隨炁升降與道俱生歷關
天中度命登眞
　　　焚符
龍變重霄上梵度行劫端三羅飛天界
總開十仙門眇眇入定炁唯有帝一君
運度諸天紐長迴億劫關大㑹元始交
玉臺簡靈魂上聖旋七寳飛行誦靈文

一唱衆仙和十轉死生分拔出無窮幽
開度七祖奔萬始集福堂冠帶飛天裙
振翮洪波上麾我度命旛俄頃二儀判
倐歘謁帝君
謹上請大極平育賈奕天天寳宫蒼色隂極
之炁下降俾所度亡靈洞入道境无爲自然
歷關天中度命登眞
　　　焚符
眇眇大羅上太極玉清畿賈奕沌元炁
八通坦幽微梵行无景色髙固無傾危

數盡大劫交獨爲澄清暉天地並化消
衆聖皆競歸旋繞七寳臺躡空振羽衣
遨遊玉園圃瓊林何凄凄熈怡不覺朝
倐歘大度迴此時樂何樂靈寳煥眞儀
五文植玄根豁落諸天開生遇大羅分
大小悉仙飛今日衆眞㑹元始難常希
拊掌和空洞絃歌一何悲髙唱稱萬劫
太上命長麾
　　　度人无量天尊
　　　知磬舉四梵偈

　種民梵境冠諸天道炁鴻濛入自然
　心識兼忘惟性在業塵俱凈獨眞存
　三災不染無终劫萬炁齊仙入妙門
　惟願亡靈超上境更升金闕禮元尊
　和不可思議功德
　　　侍職移旛來座前
亡故某宿植良因生逢道化諸天上帝旣保
舉以歷關三界大魔復慈悲而免試可進上
清之境升入大羅之都所宜證悟大乗圓明
一性萬形有弊惟道妙以長存千劫無終隨

元炁而獨運永侍玉皇之案克爲金闕之臣
勿生塵心再罹世境升天有路入門合符請
整威儀恭行給授
　　　宣升天左右劵
　　　宣功曹關發天門牒
　　　宣靈寳升天大劵
負玉劵以合符萬魔屏跡登金門而穩歩千
聖同遊旣飛空之匪伊盍凌霄而直上玄壇
符牒一一披宣宜肅身心勤拳佩奉
　　　給付符籙

　　　宣功德牒
某重誠上啓十方无極飛天神王長生大聖
无量度人君願賜慈悲同垂鑒映一如始青
法㑹之日不忘元始付祝之言部衞亡靈時
刻升遷逍遥上清永無輪轉更俟召役官吏
同爲送迎穩歩天衢逍遥雲路好去好去母
忘道恩
　　　度人无量天尊
臣肅建瑶壇宣行寳範仰祈玄澤俯拯亡靈
以今度品功圓生尸事畢荷帝師之景貺承

大道之甄陶喜慶難言皈依奚極馳心清漢
注想層霄雲車巳返於瓊都羽蓋髙升於絳
闕臣恭謝天恩下情無任激切之至謹稽首
再拜奉送
　　　迴軿頌
謹召靈寳天仙内院三界所向仙曹施用仙
曹赫奕仙曹疾詣玄壇關同本靖主將某副
將某護道某監壇某㑹合十方无極飛天神
王部衞亡故某靈魂上登聖境具有文檄恭
爲敷陳

　　　宣護送文檄
錬度事畢魂儀髙躋得爲天上之種民勿墮
人間之妄見隨劫受化克爲金闕之臣返胎
更生常侍玉皇之案慶流後嗣澤被宗親再
拜謝辭伏惟珍重
　　　送靈如儀
　　　師下座超度如法
　　　回靜黙堂
　　　向來
靈寳領教濟度金書卷之一百三十
