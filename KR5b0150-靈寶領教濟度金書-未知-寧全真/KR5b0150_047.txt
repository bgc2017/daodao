










靈寳領教濟度金書卷之四十七
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(開度黄籙齋)
九朝行道儀
第二日晚朝
各禮師存念如法
宣衛靈呪
金眞空降神虎檢營玉帝披霞諸天命靈
九晨回駕萬廣束形九微迸烟神威攝精

流金擲火百惡消并神輝耀夜洞煥長庚
聖道蕩蕩十方肅清保制劫運元亨利貞
(和)與道合眞
鳴法鼓二十四通
發爐
无上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓玄壇天帝神君當召此間
土地里域眞官正神臣今晚朝陞壇行道朝

謁帝眞奉爲入齋意其諸情悃具載緘謄願
得
太上十方至眞道炁靈寳妙光下降流入臣
等身中令臣所啓之誠速達俓御
太上无極大道至眞玉皇上帝(御前)
請稱法位
具位臣某與臨壇官衆等同誠上啓
虚无自然元始天尊无極大道太上道君太
上老君髙上玉皇十方巳得道大聖衆至眞
諸君丈人三十二天帝君玉虚上帝玉帝大

帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六
部尊經玄中大法師上相上宰上保上傅太
平下教二十四眞人西城總眞王君太乙眞
人東嶽上卿司命茅君定録保命二眞人名
山洞府得道神仙三界官屬一切眞靈臣聞
元始開圖敷慈雲於萬劫靈寳垂化沛法雨
於三途赤城流四譯之芳丹谷混十玄之妙
上無復祖凝道炁以歴關中有度人乗神輝
而溥告嚴攝肅北酆之令轉輪沛南上之恩

燁燁同仁依依愽愛校録遍提於幽爽送迎
周抜於沉靈䕃方澤之澄清承圎丘而宵朗
古今心仰幽顯神歸臣等技儕鳩拙量昧鶯
遷端劔履於芝壇帝恩春育佩圖䇿於蘂笈
師訓冬嚴冝躋林壑以雲眠乃混樊籠而風
靡拳拳𥙷過惜既徃之分隂切切收勲覬方
來之寸進憲天弘道領教度人凡有皈投理
冝關告况奉詞旨敢不上聞
宣詞
按如詞言情深懇切臣聞一元委炁心爲善

惡之宗萬品流形性靡隂陽之間鏁妄雲而
輪轉五道乗昏霧而循環四生塵翳業山走
林中之峻坂光涵定水回川上之狂瀾自非
上聖覺悟於良心曷俾下愚開發於慧性倘
超實有即證虚无今齋主某俯軫幽魂旁矜
逝魄惡根落滅期免諸趣之徃來善芽滋豐
頓悟一乗之終始天光内映地紀旁消爰建
立於星壇庸敷陳於雲笈紫垣光動玉杓飛
閣道之花碧宇香浮雲漢湛參旗之影仰鸞
和之駐景企龍御之傾光朱燄流金移一天

之星斗碧霞舞翠浮十極之烟雲靈風振而
鈞韶鳴天花散而咸英奏金芝陛列王笋班
催重瞻穆穆之慈顔願降瀼瀼之惠澤定其
泰宇瀹彼塵襟俾一根之返源無六用之由
徑悟有爲法常清淨以回旋乗无量光含虚
空而寂照幽㝠受度天地咸寜以今清夜陞
壇行道請法衆等運兹初捻上香
願此香烟騰空俓上供養
无上至眞道寳大羅元始天尊金闕至尊玉
皇上帝无上清微天宫眞仙衆聖臣等皈身

皈神皈命首體投地仰依
太上三尊願以是功徳皈流宗祧先聖社稷
尊靈伏願月駟驂轅雲龍翼乗玄都侍聖扶
周雅之太平紫府栖眞衍夏謨之𠃔治
皇帝徳扶衆妙道契三元日重暈月重輪祥
開舜暦書同文車同軌澤被堯疆萬億年丕
敬於天休九五位常尊於帝祚東宫内掖詵
詵開麟角之祥外閫中朝侃侃拱龍顔之瑞
堅金蘭而佐理守氷蘖以飾躬今故燒香自
皈依

師尊大聖衆至眞七徳得道之後保天長存
(和)與道合眞
以今清夜陞壇行道請法衆等運兹二捻上
香
願此香烟騰空俓上供養
无上至眞經寳玉晨靈寳天尊紫微天皇大
帝禹餘天宫眞仙聖衆臣等皈身皈神皈命
首體投地仰依
太上三尊願以是功徳皈流齋主家九玄七
祖故徃靈儀伏願聞經見性聽法明心服霓

裳羽衣端威儀而謁帝聆鈞天廣樂肅容止
以朝元克生種民之中永侍聖君之側齋主
某玄芝胤秀丹桂流芳帝錫春祺門外息輪
雲之變天開夜炁身中膺海嶽之休融暖日
於歌蘋溢和風於宴蕚學詩學禮藹翻黄戯
綵之聲潤屋潤身獲紆紫拖朱之盛今故燒
香自皈依
師尊大聖衆至眞之徳得道之後昇入無形
(和)與道合眞
以今清夜陞壇行道請法衆等運兹三捻上

香
願此香烟騰空俓上供養
无上至眞師寳五靈玄老天尊紫微北極大
帝救苦青玄上帝后土皇地祇大赤天宫無
邊聖衆臣等皈身皈神皈命首體投地仰依
太上三尊願以是功徳皈流三途滯爽五道
幽靈曠野窮魂寒林游識伏願地根斷絶天
性澄舒罪若朝霜灌陽輝而泮渙冤同曉露
沐晨耀以消鎔黑都停五苦之輪隂域罷九
幽之對還靈復性受錬更生次冀臣等父母

親縁師資同學玄門了悟紫闕逍遥既徃者
飛歩雲宮混形神而俱妙見在者葆眞月館
㑹母子以齊仙均書蘂籍之名同入香林之
内證虚无道成清淨身今故燒香自皈依
師尊大聖衆至眞之徳得道之後長享自然
(和)與道合眞
禮方懴悔
三啓
三禮
臣等志心稽首禮

太上无極大道
(臣)等志心稽首禮
三十六部尊經
(臣)等志心稽首禮
玄中大法師
重稱法位
具位臣某與臨壇官衆等謹同誠上啓
虚无自然元始天尊元極大道太上道君太
上老君髙上玉皇十方巳得道大聖衆至眞
諸君文人三十二天帝君玉虚上帝玉帝大

帝東華南極西靈北眞玄都玉京金闕七寳
瓊臺紫微上宮靈寳至眞明皇道君三十六
部尊經玄中大法師上相上宰上保上⬤太
平下教二十四眞人西城總眞王君太乙眞
人東嶽上卿司命茅君定録保命二眞人名
山洞府得道神仙三界官屬一切眞靈(臣)聞
道分太極北都司禁魄之名運啓神霄南昌
著煉魂之訣開丹庭之流火䇿玄治七黄華
坤免凝輝坎虎升而方諸湛湛乾烏耀彩離
龍降而陽燧煌煌混融二五之精配合一三

之粹磨礲隂翳變化陽靈陶生死以仙飛鑄
天人而作聖今齋主某禀資劫劫賦命生生
妄境周流尺宅溟濛於惡垢迷途展轉寸田
跋疐於客塵履紛穢而弗思棲昏霾而罔覺
罪盈禍應墮積夜之幽寥報盡冤㝷歷重泉
之沉寂凡死後形淪於隂地皆生前心背於
陽天匪憑變煉之功曷復輕盈之舊聿嚴圭
宇肆啓瑶壇流梵唱於諸天降靈輝於十極
伏冀金符召制玉敕頒飛降水火之眞精廓
隂陽之妙炁南閻彩映鬱儀騰九鳯之輝東

井光浮結璘降五龍之瑞爲煉除於隂翳俾
澡雪於陽塵炁返故根表裏之水壷月瑩神
還舊質前後之神觀風清普攝羣靈遍提萬
𩔖還元返本永超劫㑹之期出有入無常享
太平之運心無苦惱身有光明蒙菲釆之不
遺旌葵忱之無斁齋主某道風䆳整徳日沖
怡聖翊襟懷七世之訟殃雲散神扶起處三
生之冤債水鎔廓庭院以開春舒簾櫳而耀
晝上願圎清廣覆方厚晏安日月澄輝彗虹
歛彩息狼烽於四鄙絶蝗稼於八荒皮服弁

服之徒占風慕義火食粒食之衆就日歸仁
舞干羽以敷文畫衣冠而示象百昌樂育庻
物熈和則上明天尊大慈之化下副臣等皈
命之誠謹啓以聞
發願
一願大道流行普天懷德
二願一切有注咸皆悟道
三願九夜悲魂一時解脫
四願孤魂無依咸得受生
五願天下太平五榖豐熟

六願臣忠子孝君仁父慈
七願四海通同冤親和釋
八願潜胞處卵咸得生成
九願積疾新痾旋即痊癒
存神燒香
香官使者左右龍虎君侍香諸靈官當令臣
向來晚朝陞壇行道之所自然生金液丹碧
芝英百靈衆眞交㑹在此香火爐前當令臣
學道得道求仙得仙齋主受福幽顯沾恩十
方仙童玉女侍衛香烟傳臣向來所啓之誠

速達俓御
太上无極大道至眞玉皇上帝(御前)
出堂頌下壇
回師
靈寳領教濟度金書卷之四十七
















