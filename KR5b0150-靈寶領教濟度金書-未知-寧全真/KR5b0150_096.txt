










靈寳領教濟度金書卷之九十六湯六
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(青玄齋用)
普度淨供儀
歩虚灑淨
普獻頌祝香
此香分七寳騫林之秀藴九色蓮花之精自
本自根非雕非琢徹靈源而玄珠晃朗參鼻
觀而天關洞明𤑔向爐中遥瞻供養

青玄祖炁无極道師清微天中妙无上帝虚
无自然元始天尊禹餘天中妙有上帝虚皇
玉晨大道君大赤天中至眞大帝萬變混沌
玄元老君東極天中青玄老君運明保元上
帝太乙救苦天尊十方分身應化无量救苦
天尊大行梵炁三十二天道君上帝三天教
主玄中大法師靜老天尊三天聖師都天大
法師六合髙明大帝大慈大悲救苦眞人大
慈大悲大惠眞人普救眞人東極注生宫眞
人九天普度院三十六眞人青玄黄籙左右

眞司仙曹靈官將吏朱陵火府南昌上宫主
宰髙眞仙靈官吏東華領教祖玄眞師列位
眞人經籍度師列位眞人地水職司城隍社
令三界應感一切眞靈仗此寳香普同供養
臣聞元始開圖總制虚无之炁青玄御極裁
成化育之功陶九地以長春朗三途而不夜
瑞光璀璨妙炁羅敷蕩蕩至道之難明赫赫
元功之不宰臣叨恩領教契玄學眞日精月
華媾隂陽於天谷金龍木虎翻離坎於玄關
回風運雌雄之眞流珠拱英元之御妙哉大

道體乎自然倘非積行而累功曷遂登眞而
宴景畧意以今企騫林而遐想瞻蓮座以皈
依願九玄七祖之飛仙南宫定籍溥六道四
生之受度北府停輪願潔籣場肅陳菲獻伏
望洪慈矜愍玄貺昭明駕獅座之端嚴降龍
符之煥耀傾光溟涬駐景玄虚慶雲開於生
門提擕幽路祥煙塞於死戸拯救寒池仗法
水之慈悲假威光之赫奕庶依妙力弘契神
功化雲廚而饌果芳馨破酆都而陽和浩蕩
溥攝有情之類咸歸無礙之筵金簡頒恩朱

陵度命四生六道俱趨衆妙之門十極九垓
盡禀无爲之化祥煙羅絡慧日昭明遂齋主
懇祈之眞副微臣開度之願臣下情不勝䖍
禱之至
請太乙
焚降眞召靈符
東極天中長樂宫赤圓光内紫金容大聖神
通廣度沉淪九幽教主大慈仁者尋聲赴感
應念垂慈億億劫中度人無量大慈大悲大
智大慧太乙救苦天尊

太乙救苦天尊(一百聲)
大聖元始天尊(向乾方)
志心奏請
青玄祖炁玉清元始天尊妙无上帝願賜慈
悲之澤昭垂應感之恩普放神光降流眞炁
灌注普度淨供法食之中攝化無窮神變莫
測瓊漿寳飯異果竒葩非色非香非空非假
祥雲甘露綵霧霏煙應念充周隨感飽滿上
奉
諸天尊帝中熏三界眞靈下供神祇回資品

𩔖俾令六道幽靈受食等衆形神俱妙定慧
𩀱圓大聖大慈清微天寳君无上尊
大聖靈寳天尊(向艮方)
志心奏請
青玄祖炁上清靈寳天尊虚皇上帝願賜慈
悲之澤昭垂應感之恩普放神光降流眞炁
灌注普度淨供法食之中攝化無窮神變罔
測瓊漿寳飯異果竒葩非色非香非空非假
祥雲甘露綵霧霏煙應念充周隨感飽滿上
奉

諸天尊帝中熏三界眞靈下供神祇回資品
𩔖俾令六道幽靈受食等衆形神俱妙定慧
𩀱圓大聖大慈禹餘靈寳君无上尊
大聖道德天尊(向離方)
志心奏請
青玄祖炁太清道德天尊混元上德皇帝願
賜慈悲之澤昭垂應感之恩普放神光降流
眞炁灌注普度淨供法食之中攝化無窮神
變罔測瓊漿寳飯異果竒葩非色非香非空
非假祥雲甘露綵霧霏煙應念充周隨感飽

滿上奉
諸天尊帝中熏三界眞靈下供神祇回資品
𩔖俾令六道幽靈受食等衆形神俱妙定慧
𩀱圓大聖大慈大赤神寳君无上尊
大聖救苦天尊(向東方)
忠心奏請
青玄老君救苦天尊運明保元上帝十方分
身應化无量救苦天尊願賜慈悲之澤昭垂
應感之恩普放神光降流眞炁灌注普度淨
供法食之中攝化無窮神變罔測瓊漿寳飯

異果竒葩非色非香非空非假祥雲甘露綵
霧霏煙應念充周隨感飽滿上奉
諸天尊帝中熏三界眞靈下供神祇回資品
𩔖俾令六道幽靈受食等衆形神俱妙定慧
𩀱圓大聖大慈尋聲救苦來无上尊
衆誦中篇旋遶灑淨
焚玉字眞符
梵炁彌羅天尊
焚梵炁符
酆都夜壑忽以光輝照燭幽䰟來飴香糜

靈寳錬符百骸自飛得見妙㑹仙𡵨知歸
清凉甘露天尊
焚甘露符
萬劫難遇功縁可崇開闢幽趣全假眞風
梯航彼岸濟惠無窮念念生因駕景飛空
變化無盡天尊
焚變食符
玉清金闕上元天一化生靈泉六龍普變
七珍竒果妙絶芳鮮玄通上食廣滿無量
上仙火鈴變神仙火鈴變

酥酡抺味天尊
清微應化施惠雨於八荒東極垂慈扇仁風
於九有仰蒙妙感變化斛筵宛如六甲之行
廚靈光煥耀鬱若三天之雲饌梵炁彌羅所
當開闢於五途庸疾邀臨於萬𩔖俾歆妙供
獲脫苦輪爰念地獄沉淪天光夐隔視諸孤
滯尤可矜憐非憑敕赦之金符曷破羅酆之
鐵網恭依祕㫖次第宣行
太乙救苦天尊
焚香關召青玄黄籙主破符入獄出㝠司破

獄眞官破獄靈官破獄主吏破獄飛吏破獄
驛吏入獄赦罪靈官命符飛龍驛吏持符神
吏遵乗太乙慈尊玉敕疾赴玄壇隨我神運
敕破九幽牢獄拯提三掠囚徒俾離寒庭來
霑勝果
焚元君逹㝠符
東府上宫金霞萬重日赫千光雲炁蓊叢
中有玄皇號曰上公授我眞文宰治幽酆
統攝速召疾見急通追神破獄領䰟發沖
使皆生屍錬度南宫元玄之命不得隱容

太乙救苦天尊
焚元君破獄符
焚青玄破獄符
誦救苦經(一遍)
焚青玄破酆都符
太乙天眞八方至神五靈九炁列曜澄明
九帝符命五玄八專北帝萬司南星五正
二十八宿三天外屏一歩回天二歩却精
魔魅惡毒使人無成歩即消散亡䰟昇晨
一如告命敕

太乙救苦天尊
焚破酆都誥(十道)
茫茫酆都中重重金剛山靈寳无量光
洞照炎池煩亡過諸靈䰟身隨香雲旛
定慧青蓮花上生身永安(十二遍)
玉簡羅敷東極普生成之化鐵城摧毀北都
停考對之威香風扇三極之陽春靈光散九
幽之瑞彩妙哉淨供濟彼迷途所宜召役於
靈䰟疾俾提携於溟漠符光洞煥普三途五
苦以來臨慈敕遐宣遍六道四生而受施開

關啓路攝𩲸追䰟一炷初煙萬眞禀命
八門開度天尊
玄㝠寳眞萬神萬靈輔臣超度廣利羣生
萬召萬至萬至萬明願臣通達上告皇天
功曹將吏疾速來臨急急如
青玄老君運明保元上帝敕
八門開度天尊
焚青玄帝君開業道符(五道)
照破幽途撞開業道東華元命時刻無留
急急如

青玄老君運明保元上帝敕
八門開度天尊
焚青玄追䰟九龍符
焚青玄追䰟籙
太乙救苦天尊
準天尊敕謹召三界十方盡玄虚際掌管六
道主者掌管四生主者掌管孤䰟主者仰承
符命速爲追攝天道人道神道地獄道餓鬼
道畜生道一切之衆胎卵濕化四生一切之
衆孤䰟一切之衆普臨法㑹領霑功德

焚召六道符(六道)
焚召四生符(四道)
焚召孤䰟符(十道)
我禀金符䇿役玄曹普赴壇前
遍詣九幽十道依準青律抽䰟
上極太虚碧落下洞寒壘風輪
嘯命山林泉曲追呼寂隴荒關
靡間有主無主流浪滯𩲸窮䰟
水火刀兵疫癘飢饉癆瘵親𡨚
捜尋普攝普召急疾來現根源

寅領天恩回施弘開甘露法門
聚形返復祖炁水火變錬自然
速往速攝速赴不許拒遏稽延
敢有叛違壇律三元黜降仙班
如違上清詔令幽隂永墮無原
靈寳玄壇告命雲程風火驛傳
謹召青玄大慈六道尋䰟使者從士吏兵仰
承符命速爲追攝一切天道一切人道一切
神道一切地獄道一切餓鬼道一切畜生道
各及眷屬普臨法㑹領霑功德

焚六道尋䰟符
太乙救苦天尊
謹召青玄上命夜光召䰟神司玉女神吏仰
承符命速爲追攝一切四生道各及眷屬普
臨法㑹領霑功德
焚急召追䰟符
太乙救苦天尊
謹召青玄太乙眞光引䰟玉女童君仰承符
命速爲追攝一切二十四𩔖苦爽各及眷屬
普臨法㑹領霑功德

焚正炁引䰟符
太乙救苦天尊
謹召青玄追䰟急速使者仰承符命速爲追
攝一切三十六𩔖傷亡及眷屬等普臨法㑹
領霑功德
焚五方追䰟符
太乙救苦天尊
謹召青玄追䰟攝𩲸飛雲使者仰承符命速
爲追攝一切七十二𩔖傷亡各及眷屬普臨
法㑹領霑功德

焚五方攝𩲸符
太乙救苦天尊
幽䰟及苦爽死𩲸與隂靈遊蕩幽㝠域
䘮失天地根我以元始炁返復汝胎嬰
聚䰟錬尸𩲸錬陽去九隂元始召䰟章
斡運南北辰陶鎔坎離間顚倒結胚腪
勿滯愛河浪流蕩生死門隨我元始炁
斷絶苦迷津悟理玄元道離合自成眞
出入无爲地常居天地春逃形九天關
不墮於苦輪來赴玄壇錬隨章心自明

太乙救苦天尊
持旛往門外行召䰟儀
焚赤光三炁寳眞符
焚太乙追䰟攝現符
焚普度現形符
焚普度催現符
法師在壇行普度傷亡復舊還形法
焚香供養九天普度院三十六眞人三十六
將軍守雄抱雌二大將追魂攝魄神將神虎
敵虎將軍倒懸玉女夜光玉女合屬將吏向

來普召諸𩔖幽䰟中有殘患之傷亡未能還
形而復舊願施神力悉俾完全上遵
運明保元上帝之威光下開慈悲方便廣大
之教法悉趨勝㑹永離幽途謹依科儀遍宣
符命
太乙救苦天尊
謹召廣度沉淪眞人呼䰟喚𩲸將軍明承符
命追攝天嗔雷電死傷亡復舊還形赴旛受
度
焚符

太乙救苦天尊
謹召大慈廣度眞人聚䰟集𩲸將軍明承符
命追攝剮割分身死傷亡復舊還形赴旛受
度
焚符
太乙救苦天尊
謹召大悲救苦眞人驅䰟逐𩲸將軍明承符
命追攝官吏檢驗死傷亡復舊還形赴旛受
度
焚符

太乙救苦天尊
謹召大惠度亡眞人拘䰟守𩲸將軍明承符
命追攝絞斬犯刑死傷亡復舊還形赴旛受
度
焚符
太乙救苦天尊
謹召隨念救苦眞人掌䰟管𩲸將軍明承符
命追攝軍陣殺戮死傷亡復舊還形赴旛受
度
焚符

太乙救苦天尊
謹召八門開度眞人收䰟召𩲸將軍明承符
命追攝生産墮胎死傷亡復舊還形赴旛受
度
焚符
太乙救苦天尊
謹召大慈廣化眞人尋䰟攝𩲸將軍明承符
命追攝虎豹豺狼傷死傷亡復舊還形赴旛
受度
焚符

太乙救苦天尊
謹召慈悲接引眞人衛䰟護𩲸將軍明承符
命追攝猛火焚燒死傷亡復舊還形赴旛受
度
焚符
太乙救苦天尊
謹召慈悲救難眞人尋䰟討𩲸將軍明承符
命追攝投河落水死傷亡復舊還形赴旛受
度
焚符

太乙救苦天尊
謹召水濟無邊眞人追䰟喚𩲸將軍明承符
命追攝懸梁自縊死傷亡復舊還形赴旛受
度
焚符
太乙救苦天尊
謹召火錬丹界眞人安䰟定𩲸將軍明承符
命追攝遭逢毒藥死傷亡復舊還形赴旛受
度
焚符

太乙救苦天尊
謹召廣化幽䰟眞人隨䰟逐𩲸將軍明承符
命追攝墜坑落塹死傷亡復舊還形赴旛受
度
焚符
太乙救苦天尊
謹召金光洞照眞人監䰟引𩲸將軍明承符
命追攝𣗳水壓損死傷亡復舊還形赴旛受
度
焚符

太乙救苦天尊
謹召隨願往生眞人引䰟掌𩲸將軍明承符
命追攝甎石磕碎死傷亡復舊還形赴旛受
度
焚符
太乙救苦天尊
謹召法橋廣度眞人召䰟攝𩲸將軍明承符
命追攝蛇犬蝮蝎傷死傷亡復舊還形赴旛
受度
焚符

太乙救苦天尊
謹召大慈救苦眞人守䰟候𩲸將軍明承符
命追攝牛馬踐踏死傷亡復舊還形赴旛受
度
焚符
太乙救苦天尊
謹召九幽拔罪眞人追䰟攝𩲸將軍明承符
命追攝牢獄囚禁死傷亡復舊還形赴旛受
度
焚符

太乙救苦天尊
謹召消除罪業眞人呼䰟取𩲸將軍明承符
命追攝賊盜斫傷死傷亡復舊還形赴旛受
度
焚符
太乙救苦天尊
謹召消除惡報眞人管䰟取𩲸將軍明承符
命追攝共人闘打死傷亡復舊還形赴旛受
度
焚符

太乙救苦天尊
謹召隨品注生眞人拘䰟追𩲸將軍明承符
命追攝咽喉生毒死傷亡復舊還形赴旛受
度
焚符
太乙救苦天尊
謹召廣度罪苦眞人取䰟管𩲸將軍明承符
命追攝癰疽癤毒死傷亡復舊還形赴旛受
度
焚符

太乙救苦天尊
謹召管䰟注生眞人呼䰟召𩲸將軍明承符
命追攝瘟疫寒熱死傷亡復舊還形赴旛受
度
焚符
太乙救苦天尊
謹召普度幽䰟眞人尋䰟追𩲸將軍明承符
命追攝膿血臭壞死傷亡復舊還形赴旛受
度
焚符

太乙救苦天尊
謹召引䰟昇天眞人引䰟領魄將軍明承符
命追攝中風卒暴死傷亡復舊還形赴旛受
度
焚符
太乙救苦天尊
謹召永離長夜眞人保䰟固𩲸將軍明承符
命追攝癆瘵嘔血死傷亡復舊還形赴旛受
度
焚符

太乙救苦天尊
謹召引亡度橋眞人守䰟掌𩲸將軍明承符
命追攝五音呪咀死傷亡復舊還形赴旛受
度
焚符
太乙救苦天尊
謹召水火錬形眞人收䰟呼𩲸將軍明承符
命追攝顚撲餓飢死傷亡復舊還形赴旛受
度
焚符

太乙救苦天尊
謹召隨時應化眞人收䰟納𩲸將軍明承符
命追攝蠱毒所侵死傷亡復舊還形赴旛受
度
焚符
太乙救苦天尊
謹召五行炁造眞人追䰟攝𩲸將軍明承符
命追攝鬼神侵損死傷亡復舊還形赴旛受
度
焚符

太乙救苦天尊
謹召隨機造物眞人喚䰟招𩲸將軍明承符
命追攝道途抱患死傷亡復舊還形赴旛受
度
焚符
太乙救苦天尊
謹召大悲救罪眞人召䰟喚𩲸將軍明承符
命追攝四肢浮腫死傷亡復舊還形赴旛受
度
焚符

太乙救苦天尊
謹召慈悲普度眞人喚䰟呌𩲸將軍明承符
命追攝官訟懊氣死傷亡復舊還形赴旛受
度
焚符
太乙救苦天尊
謹召大惠定光眞人追䰟掌𩲸將軍明承符
命追攝肺破腸斷死傷亡復舊還形赴旛受
度
焚符

太乙救苦天尊
謹召大慈救亡眞人勾䰟追𩲸將軍明承符
命追攝炁攻攪剌死傷亡復舊還形赴旛受
度
焚符
太乙救苦天尊
謹召火府度亡眞人守䰟逐𩲸將軍明承符
命追攝横病侵害死傷亡復舊還形赴旛受
度
焚符

太乙救苦天尊
謹召水宫拔亡眞人驅䰟逐𩲸將軍明承符
命追攝疾患善䘮死傷亡復舊還形赴旛受
度
焚符
太乙救苦天尊
謹召九天普度眞人十方普度眞人追䰟攝
𩲸將軍明承符命追攝四百四病死亡䰟𩲸
等衆復舊還形赴旛受度
焚符

太乙救苦天尊
謹召守雄大將神虎將軍夜光玉女明承符
命追攝一切男傷䰟𩲸等衆復舊還形赴旛
受度
焚符
太乙救苦天尊
謹召抱雌大將敵虎將軍倒懸玉女明承符
命追攝一切女傷䰟𩲸等衆復舊還形赴旛
受度
焚符

太乙救苦天尊
運明保元上帝敕召眞人將軍今准符命
依法召䰟上至九天金闕下至九地重隂
三界水府六道四生九州社令五嶽河源
捜尋亡䰟急附吾旛隨光受度復舊還形
急疾來現不得留停急急如青玄老君律令
符命頒宣三界咸遵於帝令幽𡨋品𩔖十方
悉赴於玄壇法衆運誠慈悲接引
移旛至壇前
衆諷青玄仙䰟章

玉京萬法大羅尊千重寳範億玄言
碧霞絳雲列衆道玉闕金閣敷眞文
偃定髙眞遊至空八極飛神度無邊
鬱鬱昭昭萬炁中吐聲如嬰炁成文
振動梵天是空道靜明法耀擁慈雲
超闢昏衢北羅酆列上金簡還靈明
炎炎火池成清涼解刃挫鋒悉摧紛
豁散業境空法力保召罪性來吾壇
天尊聖濟本無際萬天萬地承眞元
莫有不從不化度超淩三界佐虚玄

隨心所召願心歸仙信梵言如甘泉
一聞百骨解熱惱朱陵開度成至玄
超凡大道入慈悲不濯巨細惟翩躚
華夏泠泠引汝䰟逍遥獨歩紫虚天
冥關幽路億劫不覩於陽光玉字金章瞬息
可提於隂暗惟四生之流浪洎六道之沉淪
幸詣玄壇將歆法供爰念畜生一類業報多
𡵨胎卵濕化之受形或殊過去來今之因縁
未脫洪慈曲憫丹篆昭垂俾完復於人形方
逍遥於仙路冀九天普度之官吏遵太乙玉

帝之慈悲宻運神功廓施妙化一如告命恭
恪奉行
焚普度改貌還形符
元始上帝太乙玉眞五星正炁入吾法中
眞人水洒畜生相形變爲䰟𩲸元逝亡靈
黄華玉液日月精英元皇炁灌太乙改形
甲乙爲炁丙丁作形戊已助炁炁化作䰟
聽師經法錬度飛昇急急如
青玄老君運明保元上帝律令
太乙救苦天尊

復質全形四生巳鼓舞於化日澡身浴德萬
類盍灌濯於蘭湯道衆運誠依科沐浴
引亡入浴

靈寳領教濟度金書卷之九十六






