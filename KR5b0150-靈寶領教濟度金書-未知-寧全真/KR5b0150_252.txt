










靈寳領教濟度金書卷之二百五十二
洞微髙士開光救苦眞人寗全眞授
靈寳通玄弘教水南先生林靈眞編
科儀立成品禳熒惑道場用
午朝行道儀
燒香頌
各禮師存念如法
宣衛靈呪
丹靈朱火炎霞激風赤輪剛運天光八衝
迸威包羅交變萬方流金豁落群魔滅蹤

辟邪破妖明耀元功金符召制躡雲乗龍
謡謌慶㑹散花太空神化㝠運四極安隆
伏御帝前罔有不從和與道合眞
鳴法鼓二十四通
无上三天玄元始三炁太上道君召出(臣)身
中三五功曹左右官使者侍香金童傳言玉
女五帝直符直日香官各三十二人出出者
嚴裝關啓玄壇天帝神君當召此間土地里
城眞官正神急上關啓(臣)今奉爲入齋意以
今臨午陞壇行道願得玉清道炁靈寳妙光

下降流入臣等身中令(臣)所啓速達逕御
太上无極大道至眞玉皇上帝御前
謹稱法位
具位(臣)某與臨壇官衆等謹同誠上啓
太上無極大道虚無自然元始天尊太上大
道君太上老君昊天玉皇上帝中天北極紫
微大帝勾陳星宫天皇上帝神霄眞王長生
大帝東極青玄上帝后土皇地祇九天上帝
三十二天上帝五老上帝上清十一曜眞皇
君二十八宿星君南方熒惑火德星君爟星

星君五星所變五彗星君齋官家某等各人
本命元辰星君九天諸司眞君天曹諸司眞
君三元三官帝君北極四聖眞君靈寳五師
眞君泰玄樞機三省眞君十方無極飛天神
王五天三界大魔王三天門下三元眞君上
章詞表靈官三洞四輔經籙法科髙眞上聖
五嶽五帝眞君五天聖帝洞天福地靖廬治
化得道仙官本派祖玄眞師列位眞人經籍
度師列位眞人北隂玄天酆都大帝水府扶
桑丹林大帝地水二司曹僚掾吏城隍社令

里域司命三界官屬一切威靈(臣)聞元始開
圖煥眞風於六合虚皇御運舒慧露於九垓
神功宻運以包羅聖力潜孚而宰制上極無
上鴻濛陶五太之先玄之又玄混洞植三才
之始無光無象有數有滋毋萬物於無垠子
庶民於有截(臣)等㸑桐韻冷社櫟材踈抱裁
金鳯牒之書惜分志切綴曵玉鴛班之武進
寸心悠期弘道以立功誓丹誠而𥙷過凡有
投告理合關聞
宣詞

按如詞㫖備切衷誠(臣)聞仰碧落之金經爟
司火政企紫虚之玉緯熒典炎權因所變而
圖籍殊名繇所尚而史志異號儻殫皈向必
頼維持今齋官某等築室郊原結廬井落肯
堂肯構期垂𥙿於後昆乃曁乃茨冀貽謀於
奕世倏聆星變厥號火殃聲隆隆而若雷勢
燄燄而如電雖墮屋角莫原逺近之方云自
天邊豈驗經行之處儻更歴於旬浹必兆釁
於閭閻若非修齋以預祈曷克迎祥而弭變
爰崇丹陛肆演瓊章羅龍璧於五靈列鳯繒

於四界鯨鐘振響旛花揺曵於三成虬磬流
明旌葆葳蕤於九奏輅刧仞虚無之相拱鬱
羅妙有之尊激切投誠勤拳請命即俾炎精
制伏火炁沉藏全閭里以和寧普邇遐而同
慶以今臨午行道請法衆等運兹初捻上香
願此香煙騰空逕上供養
无上至眞道寳(臣)等皈身皈神皈命首體投
地願以是功德上祝
皇帝陛下伏願道並三皇德隆五帝垂衣御
宇萬方拱有道之長服衮臨朝十極被無爲

之化壽若山而莫極福如海以無垠垂彼六
龍来四方之玉帛駕兹八駿歴九服之山川
今故燒香自皈依
師尊大聖衆至眞之德得道之後長保自然
和與道合眞
以今臨午行道請法衆等運兹二捻上香
願此香煙騰空逕上供養
无上至眞經寳(臣)等皈身皈神皈命首體投
地願以是功德皈流齋官某等伏願老安少
懷外和内睦八節享如天之福渺渺何窮百

年延若地之齡如如不動守綱常而尊卑有
序崇㢘恥而長㓜不爭院宇春風象壷天而
宴樂門庭秋月等福地以歡愉今故燒香自
皈依
師尊大聖衆至眞之德得道之後長享自然
(和)與道合眞
以今臨午行道請法衆等運兹三捻上香
願此香煙騰空逕上供養
无上至眞師寳(臣)等皈身皈神皈命首體投
地願以是功德歸流南方熒惑星君伏願惠

愛周流慈恩浩蕩赫芒收歛陳善禱於玄㝠
炎勢掃除進嘉謀於回禄千里之城隍社令
四郊之里域神祇勿奏前愆免列焦墉於四
壁惟旌後善庶羅完礙於諸楹今故燒香自
皈依
師尊大聖衆至眞之德得道之後長享平安
和與道合眞
禮方懴方(餘方同)
(臣)等今故燒香皈身皈神皈命
東方無極太上靈寳天尊巳得道大聖衆至

眞諸君丈人九炁天君東郷神仙諸靈官懴
悔齋主某等世世生生不修戒律穢賤五榖
輕慢二禾厭棄稻𥹭蹂踐黍稷恃藉温飽不
念饑寒蓄養雞豚輕重斗斛咨寒怨暑罵雨
呵風罔顧天威惟徇人欲千罪萬過未經懴
陳致使天譴來臨祝融司釁匪由懴謝曷保
安寧今故燒香志心皈命伏願原其宿過賜
以新釐關告里社神祇嘯命回禄主宰降流
福慶絶滅火殃庶俾屋宇無虞宗族宴喜免
斷礙焦墉之苦息焦頭爛額之憂門戸光輝

謀爲稱遂得道之後均享平安和與道合眞
命魔
歩虚
三啓
三禮
重稱法位
具位(臣)某與臨壇官衆等謹同誠上啓
玉清聖境元始天尊上清眞境靈寳天尊太
清仙境道德天尊昊天玉皇上帝北極紫微
大帝勾陳天皇大帝神霄長生大帝東極青

玄上帝后土皇地祇九天上帝三十二天上
帝五老上帝上清十一曜星君南斗六司星
君北斗九皇星君二十八宿星君南方熒惑
星君爟星星君五星所變五彗星君太乙月
孛星君九天諸司眞君天曹諸司眞君三元
三官帝君北極四聖眞君靈寳五師眞君泰
玄樞機三省眞君十方飛天神王五天三界
大魔王三天門下三元眞君上章詞表靈官
三洞四輔經籙法科髙眞五嶽五帝眞君五
天聖帝洞天福地得道仙官本派祖玄列位

眞人經籍度師列位眞人北隂玄天酆都大
帝水府扶桑丹林大帝地水二司曹僚掾吏
城隍社令里域司命三界官屬一切眞靈(臣)
聞鶉火表星張之分離午司權大火號房心
之墟震卯持籥配銀河之次舍固金井之封
疆越有熒星號爲災曜守常則執衡秉禮際
變則布彗興妖今古同符天人共監今齋官
某等室宅延袤棟宇接連乃於永夜之間僉
謂火殃之過勢疾風雨尾如箒而首若箕聲
震雷霆後若杵而前如曰似淪逺岫實墮近

原更逾旬浹之臨恐有燎焚之禍深慮爰從
徃劫循至積生營家而固占鄰基理室而併
包近地斗尺欺誑行隱僻而掯㢘隅權量矯
誣性貪饕而賤名檢躬行乖義踐履虧仁指
日月而唾星辰怒雷霆而叱風雨元臘不守
節㑹多違咎盈黒籍之中釁結玄曹之上金
科玉律合送祝融青格丹條冝遭回禄況先
期而示象許預禱以首愆是以嚴潔圭衡恪
修齋戒轉經行道覬災厄之潜消燒香散花
祈福禧之昭被伏冀威顔在上靈景居中渙

渥紫虚命城隍之主宰頒恩碧落關里社之
神祇爲盡赦於前非即録陳於後悔庶得鬱
攸滅跡畢方收威福地無塵長㓜夷猶於院
宇壷天有慶公私熈洽於庭除永沉意外之
虞常暢心中之樂素忱翼翼玄監昭昭上願
經緯和平乾坤寧靜三光朗耀四氣均調百
榖用成極雨露涵濡之潤九疇攸叙暢河洛
澄晏之功犬無夜吠以時雍鳯有朝鳴而允
治圜扉晝寂鞠青草以歡怡方域春融靜緑
林而茂恱飛潜樂意動植全生則上明

天尊大慈之化下副(臣)等皈命之誠謹啓以
聞
發願
一願大道淡泊虚無安閑空寂澄清自居廣
開法門教導頑夫皆蒙惠澤精苦自修預
以同學普得升虚與天相保長存無憂
二願諸天結氣澄清髙虚廣覆保眞固靈氣
候調節四運和平國安民豐普天閑寧廣
濟一切惠達有生保天長存億劫不傾
三願土地覆載無窮安平不䧟海淪不崩保

鎭家國兆民興從養生安死惠周十方禾
稼滋植營運日豐咸得覆載萬𩔖皆從
四願日月二景髙明無有孛蝕虧盈安靖光
照諸天洞消暗冥保固劫運世祚和平普
加潤澤惠灑衆生
五願星辰與天齊光轉燭照耀朗映十方各
安其位經緯直行保鎭家國無有災傷四
海寧一普願昌隆
六願四時隨節推遷景氣和調無有災患疫
毒消滅普天安平五榖豐熟國富民歡

七願浮雲結炁聚煙飛空髙澄䕃覆玄玄隱
則無爲散則彌天神仙同居結友衆眞惠
流一切興國愛民普濟群生人同劫年
八願風雨徧灑無窮普加施泄受其發揚萬
物滋生國儲民豐
九願五嶽各安其方巍巍包藏長爲仙宫安
鎭國𧙓保天無終護度一切莫不仰宗
十願江海蕩蕩無極含容恢廓無細不植淵
奥柔惠潤加蠕息天人獲慶年同劫石
十一願帝王國主日昌四鎭安睦兵革不揚

天人謌唱吉應來翔敷教濟濟威化揚揚
兆庶稱慶長樂未央
十二願蝖飛蠢動巳生未生咸蒙安全普得
生成皆見元氣受陽之形草木果林經冬
不零一切濟度靡不鮮榮(和)與道合眞
存神燒香
香官使者左右龍虎君侍香諸靈官當令(臣)
午朝建齋之所自然生金液丹碧芝英百靈
衆眞交㑹在此香火爐前令(臣)學道得道求
仙得仙齋官蒙福幽顯沾恩十方仙童玉女

接侍香煙傳(臣)向來所啓速達逕御
太上无極大道至眞玉皇上帝御前
出堂頌引至師幕
謝師回向
靈寳領教濟度金書卷之二百五十二
















