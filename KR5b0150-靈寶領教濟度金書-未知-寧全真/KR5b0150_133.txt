










靈寳領教濟度金書卷之一百三十三問三
　　　　洞微髙士開光救苦眞人寗全眞授
　　　　靈寳通玄弘教水南先生林靈眞編
　科儀立成品師友命過齋用
　　午朝行道儀
　　　燒香頌
　　　各禮師存念如法
　　　衛靈呪
丹靈朱火炎霞激風赤輪剛運天光八衝
迸威包羅交變萬方流金豁落群魔滅蹤

辟奸破妖明耀元功金符召制躡雲乗龍
謡謌慶㑹散花太空神化㝠運四極安隆
伏御帝前罔有不從(和)與道合眞
　　　鳴法鼓二十四通
无上三天玄元始三炁太上道君召出臣身
中三五功曹左右官使者侍香金童傳言玉
女五帝直符直日香官各三十二人出出者
嚴裝關啓玄壇天帝神君當召此間土地里
域眞官正神急上關啓臣今奉爲入齋意以
今午朝升壇行道燒香誦經願得玉清道炁

靈寳妙光下降流入臣等身中令臣所啓所
奏速達逕御
太上无極大道至眞玉皇上帝御前
　　　謹稱法位
具位臣某與臨壇官衆等謹同誠上啓
虚無自然元始天尊无極大道太上道君太
上老君髙上玉皇十方巳得道大聖衆至眞
諸君丈人三十二天帝君玉虚上帝玉帝大
帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六

部尊經玄中大法師上相上宰上保上傅太
平下教二十四眞人西城總眞王君太元眞
人東嶽上卿司命茅君定録保命二眞人名
山洞府得道眞仙三界官属一切眞靈臣聞
元始垂科浹三靈而潤澤虚皇演教傳九軌
以裁成昭天經地緯之文顯霞卷雲舒之象
眞機莫測靈運難量上提六合以均沾下被
萬方而普攝臣等夙叨化育允戴生成佐國
立功合盡賛襄之力承天效法誓殫佐翊之
忱爰有青詞謹當宣奏

　　　宣詞
按如詞㫖備極忱恂故三洞弟子某夙禀生
根倐飄死蔕㝷師結友雖云好道以求靈練
景學仙莫能離世而違俗期日宣於帝紀庸
時暢於皇靈遂及隂途永辭陽景臣等奉師
猶父事死若生同學則云義染同學精切一
家行香誦經十過願周於經律建齋懴罪三
朝庸按於壇章爰潔蘭塲肆揚葵志彤芝曵
玉輅龍仗於玄虚丹𥵂鳴金飛鳯輪於碧落
誠攄螻蟻惠藹鴻厖罄濟抜之小心希升遷

之巨貺專爲亡故三洞弟子某辟除塵障斷
絶妄縁合幽顯以蒙恩溥邇遐而受度以今
臨午升壇誦經行道運茲初捻上香
願此香煙騰空俓上供養
无上至眞道寳臣等皈身皈神皈命首體投
地願以是功德上祝
皇帝陛下伏願堯雲廣覆舜日齊明三極仁
周化時雍於兆庶四郊武洽彰大定於黔黎
澤被諸藩慶覃列御今故燒香自皈依
師尊大聖衆至眞之德得道之後保天長存

(和)與道合眞
以今午朝行道誦經運茲二捻上香
願此香煙騰空俓上供養
无上至眞經寳臣等皈身皈神皈命首體投
地願以是功德歸流朝廷公卿侯甸守宰伏
願惟忠惟良同心同德經邦佐政書麟閣之
元勲守塞宣威紀虎垣之偉績翼扶帝祚保
乂王家今故燒香自皈依
師尊大聖衆至眞之德得道之後升入無形
(和)與道合眞

以今午朝行道誦經運茲三捻上香
願此香煙騰空俓上供養
无上至眞師寳臣等皈身皈神皈命首體投
地願以是功德歸流庶邦萬姓九野三農伏
願同頴呈祥𩀱岐挺秀普天鼓舞絶流鴈於
郊圻率土謳謌息遺蝗於隴▲芝生方域草
鞠圓扉今故燒香自皈依
師尊大聖衆至眞之德得道之後長享自然
(和)與道合眞
　　　舉七眞讃第二首歸位

(臣)聞上無復祖超三極以包羅中有度人集
萬眞而校録仰玄元之巨澤沛靈寳之弘功
欲藉提携敢忘修誦以今謹率見前清衆升
壇轉誦太上洞玄靈寳无量上品妙經人各
一卷專爲亡故三洞弟子某消除多劫以來
故作誤爲宿罪重過上犯東北方無極世界
一切玄曹悉祈赦宥仍乞開度東北方無邊
爽識同遂超升清衆運誠平坐如法
　　　平坐讃靜念如法
　　　開經誦經經畢

　　　度人無量天尊結經
仰惟三寳髙尊十華上聖曲回鑒映克副傾
投臣向來祗率清衆升壇轉誦太上洞玄靈
寳无量度人上品妙經人各一過專爲故三
洞弟子某消除所犯東北方多劫罪咎普及
東北方幽爽靈識咸希清靜獲遂周圓伏願
始青垂慈太霄流惠昨非風掃削積過於丘
山今是雲行紀宿勲於尺寸式宴長樂之境
面朝上聖之尊爲如上縁請聖作證
　　　舉大歩虚第五首詣東北方

　　　禮方方懴啓神王
某上啓東北方无極飛天神王長生大聖無
量度人君恭望眞慈曲映俯鑒微衷一如浮
黎法㑹之時不忘元始付祝之訓特遣東北
方飛天使者下降玄壇承領符命下告所司
開度故三洞弟子某溥及東北方幽爽靈識
上登仙都所有眞符謹當告下
　　　告符宣關
　　　焚簡頌
　　　七眞讃第三首歸位

臣聞上無復祖超三極以包羅中有度人集
萬眞而校録仰玄元之巨澤沛靈寳之弘功
欲藉提携敢忘修誦以今謹率見前清衆升
壇燒香散花轉誦太上洞玄靈寳无量上品
妙經人各一卷專爲亡故三洞弟子某消除
多劫以來故作誤爲宿罪重過上犯東南方
無極世界一切玄曹悉祈赦宥仍乞開度東
南方無邊爽識同遂超升清衆運誠平坐如
法
　　　平坐讃靜念如法

　　　開經誦經經畢
　　　度人無量大尊結經
仰惟三寳髙尊十華上聖曲回鑒映克副傾
投臣向來祗率清衆升壇轉誦太上洞玄靈
寳无量度人上品妙經人各一過專爲故三
洞弟子某消除所犯東南方多劫罪咎普及
東南方幽爽靈識咸希清靜獲遂周圓伏願
始青垂慈碧霄流惠地塵永斷無顯過之可
書天澤昭臨有微勲之堪録式宴碧霞之境
面朝度命之尊爲如上縁請聖作證念

　　　大歩虚第五首詣東南方
　　　禮方方懴啓神王
某上啓東南方无極飛天神王長生大聖無
量度人君恭望眞慈曲映俯鑒微衷一如浮
黎法㑹之時不忘元始付祝之訓特遣東南
方飛天使者下降玄壇承領符命下告所司
開度故三洞弟子某溥及東南方幽爽靈識
上登仙都所有眞符謹當告下
　　　告符宣關
　　　焚簡頌

　　　七眞讃第四首歸位
臣聞上無復祖超三極以包羅中有度人集
萬眞而校録仰玄元之巨澤沛靈寳之弘功
欲籍提携敢忘修誦以今謹率見前清衆升
壇行道燒香散花轉誦太上洞玄靈寳无量
上品妙經人各一卷專爲亡故三洞弟子某
消除多劫以來故作誤爲宿罪重過上犯西
南方無極世界一切玄曹悉祈赦宥仍乞開
度西南方無邊爽識同遂超升清衆運誠平
坐如法

　　　平坐讃靜念如法
　　　開經誦經經畢
　　　度人無量天尊結經
仰惟三寳髙尊十華上聖曲回鑒映克副傾
投臣向來祗率清衆升壇轉誦太上洞玄靈
寳无量度人上品妙經人各一過專爲故三
洞弟子某消除所犯西南方多劫罪咎普及
西南方幽爽靈識咸希清靜獲遂周圎伏願
始素垂慈景霄流惠受書朱火蠲消過於百
千定籙玄圖紀徃功於萬一式宴輝眞之境

面朝太靈之尊爲如上縁請聖作證念
　　　大歩虚第七首詣西南方
　　　禮方方懴啓神王
某上啓西南方无極飛天神王長生大聖無
量度人君恭望眞慈曲映俯鑒微衷一如浮
黎法㑹之時不忘元始付祝之訓特遣西南
方飛天使者下降玄壇承領符命下告所司
開度故三洞弟子某溥及西南方幽爽靈識
上登仙都所有眞符謹當告下
　　　告符宣關

　　　焚簡頌
七眞讃第五首歸位
臣聞上無復祖超三極以包羅中有度人集
萬眞而校録仰玄元之巨澤沛靈寳之弘功
欲藉提携敢忘修誦以今率領見前清衆升
壇行道燒香散花轉誦太上洞玄靈寳无量
上品妙經人各一卷專爲亡故三洞弟子某
消除多劫以來故作誤爲宿罪重過上犯西
北方無極世界一切玄曹悉祈赦宥仍乞開
度西北方無邊爽識同遂超升清衆運誠平

坐如法
　　　平坐讃靜念如法
　　　開經誦經經畢
　　　度人無量天尊結經
仰惟三寳髙尊十華上聖曲回鑒映克副傾
投臣向來祗率清衆升壇轉誦太上洞玄靈
寳无量度人上品妙經人各一過專爲故三
洞弟子某消除所犯西北方多劫罪咎普及
西北方幽爽靈識咸希清靜獲遂周圓伏願
始玄垂慈琅霄流惠宥過無大均承曠蕩之

恩録功必詳永被綿延之澤式宴妙道之境
面朝无量之尊爲如上縁請聖作證念
　　　大歩虚第八首詣西北方
　　　禮方方懴啓神王
某上啓西北方无極飛天神王長生大聖無
量度人君㳟望眞慈曲映俯鑒微衷一如浮
黎法㑹之時不忘元始付祝之訓特遣西北
方飛天使者下降玄壇承領符命下告所司
開度故三洞弟子某溥及西北方幽爽靈識
上登仙都所有眞符謹當告下

　　　告符宣關
　　　焚簡頌歸位
　　　再稱法位
具位臣某恭焚寳香重誠奏啓
虚無自然元始天尊玉宸大道靈寳天尊混
元皇帝道德天尊十方无極太上靈寳天尊
三寳丈人三寳帝君五方五老上帝三十二
天上帝木公尊神金母元君上聖髙尊諸天
眞衆太陽太隂五星道君主筭紀名落死上
生大魁五斗星君護䰟侍魄養炁通血中主

五帝眞君諸天丞相南昌上宫韓司主録監
生大神度人不死尊神南極長生大君度世
司馬大神好生韓君丈人南上司命司録延
壽益筭度厄尊神回骸起死无量度人君玄
中大法師三天大法師天眞皇人妙行眞人
玄一三眞人太極太虚眞人太極左仙翁沖
應眞君三界五帝大魔王十方无極飛天神
王長生大聖无量度人君飛天眞人飛天使
者飛龍騎吏玄都紫微上宫侍經玉郎玉童
玉女神仙靈官靈寳經籍度三師眞君名山

洞府領教眞仙三十二天玉童玉女功曹使
者直符香官領仙監齋諸君吏靈寳玄壇香
官使者左右龍虎君三界直符使者四直玉
文功曹玄壇内外一切威靈臣等幸際明時
叨居樂土野馬風葩之跡徒積惡縁神龍雲
葉之書未成善積强遷喬而出岫似濯沼而
濫巾玉律霜明懼罹重譴金科日皎惟負深
文誓萬劫以皈依豈三生而感戴臣與故三
洞弟子某親猶父愛分若師嚴同學則云派
推益友道切相師慮從歷劫以來逮至有生

之後五關雲擾七竅煙迷溷善惡而不分綱
常易失捨是非而莫辨禁戒多違建齋醮而
弗䖍飛符章而不謹致干憲網遂墮苦輪凛
五帝之書愆紛三官而校過非由聖敕曷逭
威靈修命過齋結友盡薦嚴之敬舉遷抜格
同學殫修奉之勤伏願俯賜玄恩鑒兹丹悃
録一生之功行雖小無遺原萬劫之愆尤或
大必赦入眞靈職爲聖皇臣俾預直於禁林
即横飛於帝闕蒙加采菲極荷詞蕘上願日
月輝華風雲藏靜河海澄晏林木緬平絶遊

農於閭閻犬無夜吠萃竒材於朝著鳯有朝
鳴德被幽途化熈陲域則上明
天尊大慈之化下副臣等皈命之誠謹啓以
聞
　　　發願
　　　復罏
　　　出堂頌
　　　回靜黙
　　　謝師回向
靈寳領教濟度金書卷之一百三十三











