










靈寳領教濟度金書卷之六十八發七
洞微髙士開光救苦真人寗全真授
靈寳通玄弘教水南先生林靈真編
科儀立成品(淨供合用)
大獻謝恩醮儀
燒香頌
各禮師存念如法
宣衛靈呪
東方
九炁青天明星大神煥照東郷洞映九門

轉燭陽光掃穢除氛開明童子號曰玄卿
備衛我軒上對帝君收魔束祅討捕兇羣
奉承正道赤書玉文九天符命攝龍驛傳
普天安鎮我得飛仙
南方
三炁丹天焕景流光熒星轉燭洞照太陽
上有赤精合契虚皇開明童子號曰華芳
緫御火兵備守玉空斬邪束祅剪截魔王
北帝所承風火衝當流鈴交煥翊衛壇塲
正炁流行敢有猖狂我享上功坐運魁罡

億劫長存保天無疆
西方
七炁素天太白流精光耀金門洞朗太㝠
中有素皇號曰帝靈保神安鎮衞我身形
斷絶邪源王道正明宫殿整肅三景齊并
道合自然飛昇紫庭靈寳符命普衞萬生
元皇正炁來合我身功加一切天地咸寧
北方
北方玄天五炁徘徊辰星轉燭洞煥太微
黑靈尊神號曰層威統冠飛天仙𥚑羽衣

備守五門檢精捕非敢有干試豁落斬摧
玉符所告神真八威邪門閉塞正道流輝
三光映照我身無衰䇿空駕浮舉形仙飛
中央
黄炁中央調理乾坤陶鎔隂陽緫統玄真
鎮星吐輝流耀九星開明童子號曰天璘
陽炁燄上朱焕炎精洞照内外運我身形
百邪摧落攝役鬼靈中山神呪普天使聞
五靈安鎮身飛上清
嗚法鼓二十四通

无上三天玄元始三炁太上道君召出臣身
中三五功曹左右官使者侍香金童傳言玉
女五帝直符直日香官各三十二人出岀者
嚴裝關啓玄壇天帝神君當召此間土地里
域真官正神急上關啓臣今奉爲入意其諸
情悃具載緘封願得
太上至真道炁靈寳妙光下降流入臣等身
中令臣所啓之誠速逹俓御
太上无極大道至真玉皇上帝(御前)
請稱法位

具位奉行某齋謝恩清醮法事小兆臣某與
臨壇官衆等謹同誠上啓
太上无極大道虚无自然元始天尊妙无上
帝虚皇玉晨大道君靈寳天尊妙有上帝萬
變混沌玄元老君道德天尊至真大帝玉皇
大天尊玄穹髙上帝紫微中天北極大帝太
微上宫天皇大帝髙上神霄玉清真王長生
大帝東極青玄老君太乙救苦天尊運明保
元上帝南極真王朱陵大帝后土皇地祇十
方无極太上靈寳天尊九微太真東華青童

大道君紫微元靈青金丹皇大道君无上九
天生神上帝三十二天上帝五靈五老上帝
上清十一曜上真道君南辰六闕上真道君
北極九府上真道君上清二十八宿真君泰
玄樞機三省諸相天君天地水三元帝君北
極四聖真君玄中大法師真君三天大法師
真君靈寳經籍度師真君靈寳監齋大法師
真君十方无極飛天神王五天三界大魔王
三洞四輔經籙法科髙真上聖三天門下三
元真君直日引進仙官上章詞表靈官本靖

諸省府院司仙靈官吏五嶽五帝真君五天
聖帝北隂玄天酆都大帝東霞扶桑丹林大
帝洞天福地靖廬治化仙官本靖祖玄真師
列位真人經籍度師列位真人城隍社令里
域土地虚空鑒察一切真靈臣聞一炁洪濛
包圓清而統經緯萬形坱圠羅方濁而御隂
陽道大无垠德周有截善生善死靜觀五億
之裁成潜地潜天動聽三千之化育皆統承
於元始悉槖籥於虚皇上極太无洞輔冠玄
元之奥下張妙有樞機周空洞之英至矣神

功大哉聖化(臣)等叅真學道鍊景求仙樗櫟
散材迹尚遊於黄混楓梧弱質心期契於青
㝠莫融九室以存思誓運三田而領教今齋
主某潔㳙蓬宇䟽瀹茅衷期開度於幽沈庸
圓成於勲行果蒙帝力式慰民情輙修蘋藻
之恭爰罄菲葑之敬伏願紫關洞朗黄道昭
回緑輦丹轝擁朱幢而來下瓊輪羽盖羅翠
節以前臨十華之月駟叅陪八極之雲龍混
合不遺德悃恪赴道塲臣不勝顒俟之至謹
稽首再拜奉迎

聖駕
請聖
重稱法位
具位奉行某齋謝恩清醮法事小兆臣某與
臨壇官衆等謹重誠上啓
虚无自然无極大道元始天尊玉晨元皇道
君萬變混沌玄元老君髙上玉皇昊天上帝
三寳丈人三寳帝君九天應元雷聲普化天
尊度人三十二天上帝三十六部尊經玄中
大法師三界應感一切威靈臣聞道斡鴻濛

統百昌而𤓖理象涵鰲極周庶𩔖以森羅混
茫凝妙於華京亭毒融英於丹谷无聲无臭
廓然得一之功有數有滋至矣函三之力威
靈莫測變化難量今齋主某凝二五之真精
融一三之至粹性天冰潔毎懷惻隱之靈源
心地星輝常抱哀矜之淵府念四生之飄蕩
與六道之流吹五苦顛連三途汨没生无福
業放雞犬而不求殁有罪縁縱鶴猿而罔牧
𡨚憎結習仇敵纏縈背綱常而三惑不除賤
名檢而四知何畏三彭搆釁二竪乗危愆畢

紀於簡書過悉羅於簿録致使神歸厚夜魂
墮重泉捨生受生善惡之殊途輪轉歷劫趨
劫惨舒之異路循環匪由提援之勤曷遂超
凌之願爰依丹陛恭建玄壇頒玉札以嘯命
羣靈承金符而惠徼萬𩔖果蒙應念普賜追
呼莚開大獻於玉山恩罄小心於金闕灌精
華於東井流演雲泉解飢渇於北單潔清霞
饌配乾坤而合妙降離坎以凝真業垢潔清
受化丹陵之府塵氛陶冶返生朱火之宫悉
由紫極以汪涵亶籍清微之覆育上德不德

敢云瓊玖之殫知恩報恩當効珠環之謝敬
陳瀹祭庸格飈斿騰尺蠒以攄丹露寸忱而
冩素詞文敷告恪冀鑒觀
宣詞
詞㫖備敷聖心簡在茅茨不剪僣羞綿蕝之
儀黍稷非馨恪寓粟絲之敬伏願盖髙无外
聽卑不遺享奠獻之小心鍚維持之大造珠
彛泛玉翠斚流金瓊▲三成徹雲鏞而激響
瑶壇九奏拊月磬以和嗚霓旌騰百和之芳
羽葆鼓千枝之麗伶𠎑振逸符寳衛嚴俯歆

萬一之誠曲軫再三之禱
亞獻
具位臣姓某等謹同誠上啓
三清上聖十極髙真圓穹之帝后仙靈方域
之曹僚主宰三界應感一切威靈臣聞萬帝
臨軒濡八遙之湛露千真拱座流三極之卿
雲況寒庭煥赫於陽光而夜壑開明於隂暗
天无私覆旣施惠以彌羅帝有恩言諒報功
而赫奕先願齋主九玄七祖億劫種親削落
罪根解除惡薄超凌鬼趣辭金粟之淒涼遊

宴仙都升玉虚之寥廓澤覃姻族福被雲仍
次願齋主某動静和寧起居康泰雲𤅀接漢
彰浩浩之福基日觀摩霄錫亭亭之夀祉院
宇之光風自到門庭之霽月常新芝秀蘭芳
樂清時之文獻椿榮萱茂昭盛世之儀刑衣
冠恪紹於箕裘詩書聿符於絃誦次願玄壇
所度亡爽前愆雲散宿債煙消乗晨永希於
陽翹咸躋道境離夜齊超於隂翳永脱神郷
絶塜訟之勾連斷考殃之滯累臣等久依玄
䕃獲覩彤庭潔已敷陳慮金科之紏過齋心

奏對或玉律之書愆朝夕冰兢夙宵山負願
頒鶴赦曲垂有造之仁庶戴龍恩永拜无私
之惠上願二儀澄晏四象宣平澤隱龜龍出
圖書而薦瑞彩飛鸞鳳同文軌以呈祥荒陲
息飲馬之聲隴畆絶遺蝗之影野除蕭艾朝
富芝蘭九土春融措五刑而生生不息萬方
風靜歌九功而化化无垠遂跂行喙息之情
樂蠢動含靈之性三途罷對五苦停輪臣不
勝䖍祝之至
終獻

重稱法位
具位臣姓某謹重誠上啓
太上无極大道虚无自然元始天尊妙无上
帝虚皇玉晨大道君靈寳天尊妙有上帝萬
變混沌玄元老君道德天尊至真大帝玉皇
大天尊玄穹髙上帝紫微中天北極大帝太
微上宫天皇大帝髙上神霄玉清真王長生
大帝東極青玄老君太乙救苦天尊運明保
元上帝南極真王朱陵大帝后土皇地祇十
方无極太上靈寳天尊九微太真東華青童

大道君紫微元靈青金丹皇大道君无上九
天生神上帝三十二天上帝五靈五老上帝
上清十一曜上真道君南辰六闕上真道君
北極九府上真道君上清二十八宿真君泰
玄樞機三省諸相天君天地水三元帝君北
極四聖真君玄中大法師真君三天大法師
真君靈寳經籍度師真君靈寳監齋大法師
真君十方无極飛天神王五天三界大魔王
三洞四輔經籙法科髙真上聖三天門下三
元真君直日引進仙官上下詞表靈官本靖

諸省府院司仙靈官吏五嶽五帝真君五天
聖帝北隂玄天酆都大帝東霞扶桑丹林大
帝洞天福地靖廬治化仙官本靖祖玄真師
列位真人經籍度師列位真人城隍社令里
域正神虚空鑒察一切真靈臣聞至敬無文
丕顯告成之悃大禮必簡僣伸昭事之儀獻
情旣罄於三周奠饗幸殫於一念以今河澄
月淡夜漏將中斗轉參横宵躔巳半金鼎煙
沉於蘭蒃銀缸光暗於芝膏鳳斾後先將返
霄衢之仗鸞旂上下行旋輦路之班萬騎雲

奔千轅風動臣等翹傾徒極攀戀無階入妙
凝真萬氣齊仙於玄牝運元會道百神混合
於泥丸臣下情无任不勝激切攀戀之至再
拜奉送
存神復爐
香官使者左右龍虎君侍香諸靈官當令臣
設醮之所自然生金液丹碧芝英百靈衆真
交㑹在此香火爐前令臣學道得道求仙得
仙齋主受福幽顯沾恩十方仙童玉女侍衞
香煙傳臣向來所啓之誠速逹俓御

太上无極大道至真玉皇上帝(御前)
迴軿頌
焚燎

靈寳領教濟度金書卷之六十八
















