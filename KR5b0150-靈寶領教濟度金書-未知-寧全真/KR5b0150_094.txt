










靈寳領教濟度金書卷之九十四湯四
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(青玄黄籙齋用)
懴方儀
入壇如式
東方
(臣)等今故燒香皈身皈神皈命
東方玉寳皇上天尊安寳華林青靈始老青
帝九炁天君華林境界惠淨荘嚴无極之國

應號天尊靜境眞人日宫太陽帝君木德歳
星青龍東斗東嶽泰山名山洞府靖廬福地
東方神仙諸靈官懴悔亡故某人普及幽㝠
𡨚親平等爰從無始迨至有生三業紛紜七
情流浪目躭黼黻耳混宫商口慕肥甘鼻貪
馨馥意著玩好身恱綺羅弗守綱常不遵禁
戒日積月累陽過隂愆千條萬件無邊無量
罪結九幽風雷之獄䰟繫木官東岱之曹長
夜㝠㝠無由解脫今依
青玄黄籙拔度威儀燒香然燈修齋行道仰

謝
東方救苦玉寳皇上天尊伏願
大道矜憐髙眞憫佑告下東方無極世界諸
大地獄之中拔度䰟儀赦除考對凝神蒼極
濯質青華聚炁返形俓登長樂得道之後昇
入無形和與道合眞
南方
臣等今故燒香皈身皈神皈命
南方玄眞萬福天尊梵寳昌陽丹靈眞老赤
帝三炁天君梵天境界瑞化莊嚴无極之國

應號天尊眞老眞人南斗六司眞君火德熒
惑朱雀南斗南嶽衡山名山洞府靖廬福地
南方神仙諸靈官懴悔亡故某人普及幽㝠
𡨚親平等爰從無始迨至有終三業紛紜七
情流浪目躭黼黻耳混宫商口慕肥甘鼻貪
馨馥意著玩好身恱綺羅弗守綱常不遵禁
戒日積月累陽過隂愆千條萬件無邊無量
罪結九幽火翳之獄䰟繫火官衡山之曹長
夜㝠㝠無由解脫今依
青玄黄籙拔度威儀燒香然燈修齋行道仰

謝
南方救苦玄眞萬福天尊伏願
大道矜憐髙眞憫佑告下南方無極世界諸
大地獄之中拔度䰟儀赦除考對棲眞丹火
煉質朱陵聚炁返形俓登長樂得道之後昇
入無形和與道合眞
西方
臣等今故燒香皈身皈神皈命
西方太妙至極天尊七寳金門皓靈黄老白
帝七炁天君金光境界利益莊嚴无極之國

應號天尊法寳眞人月府太隂皇君金德太
白白虎西斗西嶽華山名山洞府靖廬福地
西方神仙諸靈官懴悔亡故某人普及幽㝠
𡨚親平等爰從無始迨至有終三業紛紜七
情流浪目躭黼黻耳混宫商口慕肥甘鼻貪
馨馥意著玩好身恱綺羅弗守綱常不遵禁
戒日積月累陽過隂愆千條萬件無邊無量
罪結九幽金剛之獄䰟繫金官華山之曹長
夜㝠㝠無由解脫今依
青玄黄籙拔度威儀燒香然燈修齋行道仰

謝
西方救苦太妙至極天尊伏願
大道矜憐髙眞憫佑告下西方无極世界諸
大地獄之中拔度䰟儀赦除考對凝眞瑤圃
御炁金門聚炁返形俓登長樂得道之後昇
入无形和與道合眞
北方
臣等今故燒香皈身皈神皈命
北方玄上玉晨天尊洞隂朔單鬱絶五靈玄
老黒帝五炁天君眞靈境界救度莊嚴无極

之國應號天尊救苦眞人北斗九皇星君水
德辰星玄武北斗北嶽恒山名山洞府靖廬
福地北方神仙諸靈官懴悔亡故某人普及
幽㝠𡨚親平等爰從無始迨至有終三業紛
紜七情流浪目躭黼黻耳混宫商口慕肥甘
鼻貪馨馥意著玩好身恱綺羅弗守綱常不
遵禁戒日積月累陽過隂愆千條萬件無邊
無量罪結九幽溟泠之獄䰟繫水官恒山之
曹長夜㝠㝠無由解脫今依
青玄黄籙拔度威儀燒香然燈修齋行道仰

謝
北方救苦玄上玉晨天尊伏願
大道矜憐髙眞憫佑告下北方无極世界諸
大地獄之中拔度䰟儀赦除考對昇神碧落
飛歩玄關聚炁返形俓登長樂得道之後昇
入無形和與道合眞
東北方
臣等今故燒香皈身皈神皈命
東北方度仙上聖天尊梵炁始青天君長樂
境界周帀莊嚴无極之國應號天尊妙音眞

人角亢氏房心尾箕七宿星君北都四帝上
元曹局羅酆北署名山洞府靖廬福地東北
方神仙諸靈官懴悔亡故某人普及幽㝠𡨚
親平等爰從無始迨至有終三業紛紜七情
流浪目躭黼黻耳混宫商口慕肥甘鼻貪馨
馥意著玩好身恱綺羅弗守綱常不遵禁戒
日積月累陽過隂愆千條萬件無邊無量罪
結九幽鑊湯之獄䰟繫上元天官之曹長夜
㝠㝠無由解脫今依
青玄黄籙拔度威儀燒香然燈修齋行道仰

謝
東北方救苦度仙上聖天尊伏願
大道矜憐髙眞憫佑告下東北方無極世界
諸大地獄之中拔度䰟儀赦除考校游神青
域髙歩玄都聚炁返形俓登長樂得道之後
昇入無形和與道合眞
東南方
臣等今故燒香皈身皈神皈命
東南方好生度命天尊梵炁始丹天君碧霞
境界妙寂莊嚴无極之國應號天尊普定眞

人井鬼栁星張翼軫七宿星君雷霆大帝水
府四帝下元曹局泉曲九壘四海九江名山
洞府靖廬福地東南方神仙諸靈官懴悔亡
故某人普及幽㝠𡨚親平等爰從無始迨至
有終三業紛紜七情流浪目躭黼黻耳混宫
商口慕肥甘鼻貪馨馥意著玩好身恱綺羅
弗守綱常不遵禁戒日積月累陽過隂愆千
條萬件無邊無量罪結九幽銅柱之獄䰟繫
下元水官之曹長夜㝠㝠無由解脫今依
青玄黄籙拔度威儀燒香然燈修齋行道仰

謝
東南方救苦好生度命天尊伏願
大道矜憐髙眞憫佑告下東南方無極世界
諸大地獄之中拔度䰟儀赦除考對棲神丹
闕凝妙華房聚炁返形俓登長樂得道之後
昇入無形和與道合眞
西南方
臣等今故燒香皈身皈神皈命
西南方太靈虚皇天尊梵炁始素天君耀眞
境界救苦莊嚴无極之國應號天尊瓊光眞

人奎婁胃昴畢觜參七宿星君中元曹局諸
司禁官名山洞府靖廬福地西南方神仙諸
靈官懴悔七故某人普及幽㝠𡨚親平等爰
從無始迨至有終三業紛紜七情流浪目躭
黼黻耳混宫商口慕肥甘鼻貪馨馥意著玩
好身恱綺羅弗守綱常不遵禁戒日積月累
陽過隂愆千條萬件無邊無量罪結九幽屠
割之獄䰟繫中元考官之曹長夜㝠㝠無由
解脫今依
青玄黄籙拔度威儀燒香然燈修齋行道仰

謝
西南方救苦太靈虚皇天尊伏願
大道矜憐髙眞憫佑告下西南方無極世界
諸大地獄之中拔度䰟儀赦除考對命靈星
闕飛晏月庭聚炁返形俓登長樂得道之後
昇入無形和與道合眞
西北方
臣等今故燒香皈身皈神皈命
西北方無量大華天尊梵炁始玄天君妙道
境界仙眞莊嚴无極之國應號天尊濟苦眞

人斗牛女虚危室壁七宿星君名山洞府靖
廬福地西北方神仙諸靈官懴悔亡故某人
普及幽㝠𡨚親平等爰從無始迨至有終三
業紛紜七情流浪目躭黼黻耳混宫商口慕
肥甘鼻貪馨馥意著玩好身恱綺羅弗守綱
常不遵禁戒日積月累陽過隂愆千條萬件
無邊無量罪結九幽火車之獄䰟繫諸司考
謫之曹長夜㝠㝠無由解脫今依
青玄黄籙拔度威儀燒香然燈修齋行道仰
謝

西北方救苦无量大華天尊伏願
大道矜憐髙眞憫佑告下西北方无極世界
諸大地獄之中拔度䰟儀赦除考對超神玄
漠御景崑池聚炁返形俓登長樂得道之後
昇入無形和與道合眞
上方
臣等今故燒香皈身皈神皈命
上方玉虚明皇天尊梵炁天君玄都玉京紫
微金闕七寳瓊臺三清之界紫霄莊嚴无極
之國應號天尊自然眞人土德鎭星勾陳中

斗三百六十五度河漢星君四司五帝上郷
神仙諸靈官懴悔亡故某人普及幽㝠𡨚親
平等爰從無始迨至有終三業紛紜七情流
浪目躭黼黻耳混宫商口慕肥甘鼻貪馨馥
意著玩好身恱綺羅弗守綱常不遵禁戒日
積月累陽過隂愆千條萬件無邊無量罪結
九幽無間之獄䰟繫諸司禁官之曹長夜㝠
冥無由解脫今依
青玄黄籙拔度威儀燒香然燈修齋行道仰
謝

上方救苦玉虚明皇天尊伏願
大道矜憐髙眞憫佑告下上方無極世界諸
大地獄之中拔度䰟儀赦除考對超眞紫極
㲹景清都聚炁返形俓登長樂得道之後昇
入無形和與道合眞
下方
臣等今故燒香皈身皈神皈命
下方眞皇洞神天尊九壘土皇君水蓮境界
淨土莊嚴无極之國應號天尊妙行眞人髙
皇九土四司五帝十二仙君九宫眞人中嶽

嵩山名山洞府靖廬福地下方神仙諸靈宫
懴悔亡故某人普及幽𡨋𡨚親平等爰從無
始迨至有終三業紛紜七情流浪目躭黼黻
耳混宫商口慕肥甘鼻貪馨馥意著玩好身
恱綺羅弗守綱常不遵禁戒日積月累陽過
隂愆千條萬件無邊無量罪結九幽普掠之
獄䰟繫土官嵩山之曹長夜㝠㝠無由解脫
今依
青玄黄籙拔度威儀燒香然燈修齋行道仰
謝

下方救苦眞皇洞神天尊伏願
大道矜憐髙眞憫佑告下下方無極世界諸
大地獄之中拔度䰟儀赦除考對地司削過
天路昇神聚炁返形俓登長樂得道之後昇
入無形和與道合眞
總十方
臣等今故燒香皈身皈神皈命
十方救苦无上慈尊十炁天君十華眞人日
宫月府五斗五星三官九署雷霆大帝酆都
大帝水府四帝五嶽四瀆一切神靈懴悔亡

故某人普及幽㝠𡨚親平等爰從無始迨至
有終三業紛紜七情流浪目躭黼黻耳混宫
商口慕肥甘鼻貪馨馥意著玩好身恱綺羅
弗守綱常不遵禁戒日積月累陽過隂愆千
條萬件無邊無量罪結九幽諸大地獄䰟繫
諸司考謫之曹長夜㝠㝠無由解脫今依
青玄黄籙拔度威儀燒香然燈修齋行道仰
謝
十方救苦无上慈尊伏願
大道矜憐髙眞憫佑告下十方無極世界諸

大地獄之中拔度䰟儀赦除考對依光蓮座
超跡騫林聚炁返形俓登長樂得道之後昇
入無形和與道合眞
下壇如式
陞壇誦經儀
歩虚
按人各恭敬
志心皈依
十方道寳當願亡靈起心回向一切信禮
志心皈依

十方經寳當願亡靈心開悟解受持讀誦
志心皈依
十方師寳當願亡靈普上法橋無有障礙
具位臣某謹焚寳香遥瞻供養
太上无極大道東極青玄老君太乙救苦天
尊大慈大悲救苦眞人大慈大悲大惠眞人
妙行眞人十華眞人黄籙九司仙官衆眞青
玄琅函玉軸眞經寳符侍衞玉童玉女太乙
靈妃九龍使者玄中大法師三天大法師城
隍社令虚空鑒察見聞隨喜一切眞靈仗此

寳香普同供養恭望洪慈俯垂省録臣聞尋
聲救苦威神遍滿於十方應念垂慈惠力周
流於三界萬眞拱紫金之相千靈衞白玉之
光開甘露門散大無之碧靄映祥煙戸舒妙
有之蒼精度三界難而上登朱陵制九天䰟
而下提黒朔如盲見日月嗟妄業之昏迷其
數若沙塵喜眞身之定慧惟無名而無我故
不迷而不荒功德難言玄元可際今有齋主
某人崇建某醮開度某人乞於齋次陞壇誦
經期仗一乗溥消萬累臣等遵依經教恪整

威儀證百體以開揚肅五關而宣演調聲正
氣流梵炁於琅函異口同音間歩虚於瑶陛
蓮座耀雲舒之彩騫林鼓風奏之華下徹重
泉上通長樂即使亡故某人心酣妙韻耳聽
天音萬遍而心垢自清一塵不染十廻而性
瑕克泯萬境俱閑享大福於天堂絶苦聲於
地獄眞光接引妄暗消除逍遥七寳之臺遊
宴五明之舘三途五苦刀化𣗳而劒爲騫六
洞十宫冰靜波而火息熖九幽罷對萬累停
𡨚稽首皈依无極大道

平座讃
道塲衆等執簡當心平坐誦經如法
舉經誦經結經
臣某謹重誠上啓
太上无極大道東極青玄老君太乙救苦天
尊大慈大悲救苦眞人大慈大悲大惠眞人
妙行眞人十華眞人黄籙九司仙官衆眞青
玄琅函玉軸眞經寳符侍衞玉童玉女太乙
靈妃九龍使者玄中大法師三天大法師城
隍社令虚空鑒察見聞隨喜一切眞靈臣聞

赦罪度厄仰願力之宏深委炁聚功耀仁恩
之廣大惟念誦之不息故拔領以無邊開紫
陽玉匱之書敷青極瓊章之典詠罪福句旣
登元始之逍遙宣塗炭經復入眞玄而遊宴
寒庭利善夜壑昭回凡彰迹而非迹之希夷
實契名豈常名之要妙以今某人崇建某齋
開度某人乞於齋次誦
太上洞玄靈寳救苦拔罪妙經(臣)等率勵清
流鋪張丹悃金鏞朗徹聲聞五億之區玉磬
舒徐韻響三千之域莫不澄清萬慮整肅一

心執卷吟哦經巳周於十過開函誦咏道允
契於三靈迷途昭雨露之垂苦海被日星之
照觀瞻鼓舞覽聽歌謠伏願亡故某人入功
德林游智慧海千𡨚雲散虚堂懸寳鑑之輝
萬罪風輕玉宇浴秋蟾之影詣南丹而受化
覲東極以登眞頓悟无爲永辭有漏普及㝠
㝠之性識均承蕩蕩之恩光稽首皈依聞經
讃詠
三聞經
聞經巳後唯願亡靈深入法門歸依信受

聞經巳後唯願亡靈萬罪冰消善芽増長
聞經巳後唯願亡靈永斷執迷常皈正道
向來
回靜黙堂
靈寳領教濟度金書卷之九十四





