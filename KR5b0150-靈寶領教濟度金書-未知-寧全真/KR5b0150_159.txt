










靈寶領敎濟度金書卷之一百五十九(一百六/十同卷)
　　　　洞微髙士開光救苦眞人𡩋全眞授
　　　　靈寶通玄弘敎水南先生林靈眞編
　科儀立成品(祈禳/通用)
　　投山簡儀
　　　歩虚燒香頌
　　　各禮師存念如法
　　　衞靈
五星列照煥明五方水星却災木德致昌
熒惑消禍太白辟兵鎭星四據家國利亨

名刋玉簡字録帝房乗飈散景飛騰太空
出入㝠無遊宴十方五雲浮盖招神攝風
役使萬靈上衞仙翁
　　　鳴法鼓二十四通
　　　發爐
无上三天玄元始三炁太上老君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓此間土地里域眞官正神
急上關啓臣今奉爲入齋意以今告投簡文

願得
玉清道炁靈寶妙光下降流入臣等身中令
臣所啓之誠速逹俓御
太上无極大道至眞玉皇上帝(御前)
　　　請稱法位
具位奉行黄籙投龍法事臣某與臨壇官衆
等謹同誠上啓
太羅玉清无極无上至眞大道太上老君三
十六部尊經玄中大法師三寶聖衆一切威
靈恭望應感分輝垂慈下降謹奉請某州某

洞天仙官得道神仙諸聖衆飛仙眞人一切
威靈伏望眞慈垂光下降謹奉請當境主司
虚空鑒察香官使者里域眞官翊衞將吏伏
望威聦同垂下降
　　　三獻茶酒
　　　散花
具位臣某謹上啓
太上无極大道太上三尊十方巳得道大聖
衆至眞諸君丈人東華南極西靈北眞三十
六部尊經玄中大法師太極眞人玄一三眞

人諸天日月星宿崑崙上宫諸神仙西靈金
母五嶽眞君靈山正職儲副佐命五嶽大神
三官北部六宫幽司天上地下㝠靈飛神監
生主録南上三司至神至靈一切羣仙臣下
愚濁質踈漏無庸善縁所鍾獲承玄化靈寶
御世大法度人佐國立功弘道濟物夙宵負
荷罔敢怠荒今奉爲某修建
无上黄籙大齋懴悔罪愆解消災厄法事都
畢投簡靈山金龍驛傳乞削罪録上聞
九天紀名玉曆願神願仙無邊惡對一切苦

根悉蒙開宥逍遥福門長生度世保天長存
舉家受福長㓜承恩祅精殄滅善瑞日生考
殃消釋注訟不興修道叅眞永諧仙品
帝王萬壽世上隆昌謹以啓聞乞如所陳臣
誠惶誠恐稽首再拜
　　　讀簡文
大明國某州某縣某郷某里某崇建
无上黄籙大齋幾晝夜滿散修設清醮幾分
位仰答恩光行道事竟投簡靈山願神願仙
長生度世飛行上清五嶽眞人至神至靈乞

削辠籍上名九天謹詣靈山投簡紀名金龍
驛傳一如告命
　　太歲某年某月某日某洞天告下
玄上開明元始監眞上帝五老赤書玉文
催促舉仙髙上告命普告十天日月星宿
五嶽靈山天上地下溟涬大神監生主録
南上三天關領玉簡勒名丹編削落罪書
上補帝臣臣歸至道修齋立功願神願仙
三光同存行道事竟謹依靈山謹投玉簡
乞削罪名飛行自在萬劫無傾今日上告

萬神咸聽請以龍簡關盟眞官乞如所告
金龍驛傳(三/聲)
　　　投簡頌投簡
　　　十二願
一願乾坤明素二願氣象清玄
三願聖人萬壽四願化洽八埏
五願天垂甘露六願地發祥烟
七願四時應候八願萬物生全
九願家多孝悌十願國富才賢
十一願齋功廣被十二願善瑞日臻

　　　復爐
香官使者左右龍虎君侍香諸靈官當令臣
投簡之所自然生金液丹碧芝英百靈衆眞
交㑹在此香火爐前令臣學道得道求仙得
仙齋主受福幽顯沾恩十方仙童玉女侍衞
蘭烟傳臣向來所啓之誠速逹俓御
太上无極大道至眞玉皇上帝(御前)
　　投水簡儀
　　　歩虚焼香頌
　　　各禮師存念如法

　　　衞靈發爐(並如/前)
　　　請稱法位
具位奉行黄籙投龍法事臣某謹奏啓
大羅玉清无極无上至眞大道太上老君三
十六部尊經玄中大法師三寶聖衆一切威
靈恭望應感分輝垂慈下降謹奉請某州某
江水帝得道神仙水府威靈諸聖衆伏望眞
慈垂光下降謹奉請當境主司虚空鑒察香
官使者里域眞官翊衞將吏伏望威聦同垂
下降

　　　三獻茶酒散花
具位臣某謹上啓
太上无極大道太上三尊十方巳得道大聖
衆至眞諸君丈人東華南極西靈北眞三十
六部尊經玄中大法師太極眞人日月五星
北斗七元五嶽四方日窟常暘洞谷洞隂神
仙大王扶桒大帝三河四海九江淮濟三官
九署十二河源九府水帝溟泠大神水府仙
衆一切威靈臣誕形下土稟質凡微夙殖德
因遭逢慶運赤書下化靈寶垂光許以穢庸

立功行敎奉宣慈訓濟物度人今奉爲齋主
某修建黄籙大齋祈恩懴罪請福消災釋解
𡨚仇増延命禄法事都畢投簡靈泉金龍驛
傳乞落死籍削罪注生願神願仙賜以自新
玄祖超升解㧞苦根注殃永泯和合𡨚親舉
家受福神炁休寧學識開通智慧圓明闡揚
正法消伏姦𠒋三界證度功滿行充帝王安
鎭國祚興昌謹以啓聞乞如所陳臣誠惶誠
恐稽首頓首再拜
　　　讀水簡文

大明國某州某縣某郷某里某崇建
无上黄籙大齋幾晝夜滿散修設清醮幾分
位仰答恩光齋壇解散投簡水府願神願仙
三元司存九府水帝十二河源江河淮濟溟
泠大神乞削罪籍上聞九天謹詣水府投簡
紀名金龍驛傳一如告命
　　太歲年月日某處告下
元始五老上帝髙尊十方至眞太華靈仙
赤文告命無幽不聞上御九天請下玉文
日月五星北斗七元中告五嶽四元靈山

下告河海十二泉源九府水帝溟泠大神
今日上告萬願開陳修齋行道普爲存亡
請贖七祖宿對罪根謹投玉簡乞得上聞
紀名水府過去升天生死開度萬神咸聞
請以龍簡告盟水官賜如所陳金龍驛傳
　　　投簡頌投簡
　　　十二願復爐(同/前)
　　投土簡儀
　　　入壇如前式
　　　請稱法位

具位奉行黄籙大齋法事臣某謹奏啓
大羅玉清无極无上至眞大道太上老君三
十六部尊經玄中大法師三寶聖衆一切威
靈恭望應感分輝垂慈下降
謹奉請土府太歲九壘土皇靈官一切威靈
伏望眞慈垂光下降
謹奉請當境主司虚空鑒察香官使者里域
眞官翊衞將吏伏望威聦同垂下降
　　　三獻茶酒散花
具位臣某謹上啓

太上无極大道太上三尊十方巳得道大聖
衆至眞諸君丈人東華南極西靈北眞五老
上帝三十六部尊經玄中大法師太極眞人
酆都大帝九府六洞泉曲主司无極世界髙
皇九土皇靈季帝髙眞中皇九土戊已黄神
土府五帝三界官屬一切威靈臣胎肉生人
昬懵不識㑹遇眞法與善因縁赤書開光靈
寶應運叅承佩奉佐時立功濟物度人上禆
玄化以今奉爲齋主某修建黄籙大齋消殃
謝罪解考祈恩行道事竟投簡靈壇金龍驛

傳乞削地簡除其罪名願度願生保衞身形
九老仙都玉曆注名九祖父母咸享福縁殃
愆消釋精神清寧臣學業圓就功行盛明魔
無干犯永保康寧帝王受福天下和平謹以
啓聞乞如所陳臣誠惶誠恐稽首頓首再拜
　　　讀土簡文
大明國某州某縣某郷某里某修崇黄籙大
齋祈恩懴罪請福消災法事都畢投簡靈壇
中黄九地戊已黄神土府五帝乞削罪籍勒
名太玄謹詣中宫投簡紀名金龍驛傳一如

告命
　太歲年月日時某處告下
天地開張九炁分靈三元洞府十方朗清
五老上帝開眞領生丹書赤文元始上精
普告天下九土皇靈今日上吉萬仙定生
修齋行道普爲存亡我願我仙請投玉名
土府太皇勒除罪刑奏簡上宫列簿華清
早得飛騰天地同靈九祖種親腐骸更榮
魂升南宫受化仙庭今日告命萬神咸聽
請以金紐表明至情請如所告金龍驛傳

　　　投簡頌投簡
　　　十願
一願大道流行普天懷德
二願一切有生咸皆悟道
三願九夜幽魂一時解脫
四願孤爽無依咸得受生
五願天下太平五榖豐熟
六願臣忠子孝君仁父慈
七願四海㑹同𡨚親和釋
八願潜胞處卵咸得生成

九願積疾新痾旋即痊愈
十願孤露衆生豐衣足食
　　　存神復爐

靈寶領敎濟度金書卷之一百五十九





