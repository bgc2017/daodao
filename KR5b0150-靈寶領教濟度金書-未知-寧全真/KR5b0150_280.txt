










靈寳領教濟度金書卷之二百八十臣六
洞微髙士開光救苦眞人寗全眞授
靈寳通玄弘教水南先生林靈眞編
書篆訣目品
上部第一景腦神符
腦神諱覺元于字道都衣白色衣長一寸
一分念沐浴東井符呪
天河灌東井石景水母精圓光拂靈耀玄暉
映髙明元始披長夜天人逐月生沐浴蘭池
上駕龍負長庚金童洒香華玉女流五星冠

帶濯玉津錬度五仙形體香萬神降乗景髙
仙明
上部第二景髮神符
髮神諱元父華字道衡衣玄色衣長一寸
一分念五嶽眞形圖呪
妙哉元始道五靈敷眞文上開龍漢劫煥爛
二景分十部飛天書安鎮五帝神靈嶽承玄
宫鬱勃吐寳雲上有不死炁殖芽錬五靈玉
芝元中奥體潔自生薫精思髙靈降交遊上
帝君

上部第三景皮膚神符
皮膚神諱通衆仲字道運衣黄色衣長一
寸一分念通靈訣精八史圖呪
三景吐靈華景照八門開中有智慧神披服
飛天衣八史通靈炁玉符洞幽微寳香映玉
字巨獸振天威煥爛八㑹宫紛紛靈神飛精
思招眞炁五符生光輝八景䇿玉輿登空入
紫微
上部第四景目神符
目神諱虚監生字道童衣五色衣長三寸

五分念六甲通靈圖呪
靈宫飛天女六眞晏常陽抱日負月明御挹
三景光通靈究玄微洞觀照十方招致自然
廚五芝六府昌變化鍊萬神分形攺正容乗
空歩元都髙奔入空洞時降金霄人解衿三
素房擕契䇿飛蓋逍遥升玉京
上部第五景頂髓神符
頂髓神諱靈模蓋字道周衣白色衣長三
寸五分念九宫紫房圖呪
紫房映髙清宫室互相扶沓烟繞日月飛天

翳太空至眞大聖衆蕭條詠羽書開度諸天
劫塵沙始一周九天固靈運長保天地居精
思安能遠紫宫生我軀
上部第六景膂神符
膂神諱益歷補字道柱衣白玉色衣長三
寸五分念元始太清圖呪
太清無邊際青青鬱紫微靈風迅七寳琳樹
何萋萋紫鳳鳴長條龍鱗髙横馳太上觀十
方諸天整法衣逰行繞宫城三周長夜披若
能思靈炁自然乗景飛

上部第七景鼻神符
鼻神諱沖龍玉字道微衣青黄白三色衣
長二寸五分念眞道混成圖呪
蕩蕩元始初混沌炁未分三色无中化回合
若慶雲幽㝠生眞景煥落敷靈文豁落開長
夜植立天地根自然妙眞炁淳淳炁長存運
通大梵界開度諸天門
上部第八景舌神符
舌神諱始梁峙字道岐衣赤色衣長七寸
念西升保録圖呪

乗運迅靈炁駕景升西宫之造玉那國萬神
來相從神魔稽首伏天王立皈降分金範正
炁世恭道德王放施正眞炁别號度一方是
時有道世稱曰福德王
中部第一景喉神符
喉神諱百流放字道通衣九色衣長八寸
念通微靈化圖呪
大道妙無象運炁凝髙眞結空自然生靈風
表三神朝引五星精日吸日中津夜餐黄月
華寢寤鍊五仙變景隨空化倐忽立自然

中部第二景肺神符
肺神諱素靈生字道平衣白色衣長八寸
一分念躡靈九天圖呪
蕭蕭九炁元澄清自髙玄慶雲翳重虚金闕
垂紫烟中有太極宫道君羅大千青林彌衆
梵十方並飛天南陵福德堂四座皆清賔散
花慶我願逍遥無波津
中部第三景心神符
心神諱煥陽昌字道明衣赤色衣長九寸
念神仙九變圖呪

妙哉固空感專思通至靈上餐九天霞導引
五雲津三月鍊萬初一日九變形脫身逰九
域遨戲三界庭乗景望太素靈風囬緑軿飛
烟繞十絶黄旛召萬靈諸天降羽儀鬱鬱入
太清
中部第四景肝神符
肝神諱開君童字道清衣青色衣長六寸
念神化常存圖呪
默念招幽眞專靜神自歸漏盡外應消正炁
自夷微積感妙眞降六腑生光輝元㑹空相

和萬神應響回八景扶雲蓋煥落迅羽儀載
我大梵外逍遥成空飛
中部第五景膽神符
膽神諱龍德拘字道敷衣青黄緑三色衣
長二寸六分念守一養身圖呪
導引九天炁摩身慰我形遏斷邪魔遥營飾
鍊光明鳳翔通眞炁龍超制萬靈辰旦衆眞
㑹養眞各神生淡泊還守一靜思正炁停神
備景自然髙升入上清
中部第六景左腎神符

左腎神諱春元眞字道卿衣五色衣長三
寸七分念守神合景圖呪
泥丸置魂營中元抱一宫丹田三靈府混合
生神王三關通九天呼吸日月光五星奥元
滋流演六胃充靜思萬炁歸神安形一方
中部第七景右腎神符
右腎神諱象无化字道玉衣白黑色衣長
三寸五分念養精守志圖呪
清朝餐五星專思守泥丸正中嚥日月默念
降府薫黄昏導月精奥灌丹田君三眞生一

景變化道自分一見萬神歸攝炁景髙奔上
登日月宫出入觀八門龍漢無終劫妙哉靈
寳文
中部第八景脾神符
脾神諱寳元全字道騫衣正黄色衣長七
寸三分念芝英玉女圖呪
飄飄散靈炁芝英隨風回諸天洒香花日月
灌靈輝玉女擎金盤粲粲乗空飛仰思眞顔
降嚥芝五神閑導引光明徹萬劫體不衰
下部第一景胃神符

胃神諱司來育字道展衣黄色衣長七寸
念六隂玉女圖呪
靈飛秀太極玉女翠珠瓊窈窕飛空出飄飄
乗虚生玄妙自然炁六隂安常形遐念希良
㑹仰盻降六丁擕景金房内嬿婉騁精神玄
感自相求豈期形與名變化因欵發應響神
自靈
下部第二景窮腸神符
窮腸神諱兆練康字道還一字洞微衣黄
赤色衣長二寸四分念九元通仙圖呪

玉清耀玄都十聖回紫微神仙披雲出紛紛
流羽衣香華隨風散十天乗空飛丹霄映輕
蓋日月灌靈暉仰思妙眞降四神感恩歸
下部第三景小腸神符
小腸神諱蓬宋留字道廚一字隱空衣赤
色衣長二寸一分念神仙導引圖呪
鬱鬱五雲芝玄暉吐玉光凝眞洞靈府徘徊
宴三宫五色理髙眞流精灌十方呼吸不覺
疲飛天並金容導引餐靈炁玄哺六胃充精
思志易感安坐覩崆峒

下部第四景胴中神符
胴中神諱受厚勃字道虚一字開明衣九
色衣長七寸一分念洞中洪保圖呪
澄炁理太玄蕭蕭群眞居下治諸名山洞房
清且虚五色煥日月引號衆仙儲上綂紫微
宫總録天寳書中有守一士精思待開圖五
老監魔試心端情自娛身度水火宫名入九
天廬苦哉有襟人遂得乗景輿
下部第五景胷膈神符
胷膈神諱廣瑛宅字道中衣白色衣長五

寸念變化隱測圖呪
變化空无中五行兆身形洞思自然炁金木
水火精土爲隱測府六戊合景庭玉衣變衣
裳老壯應響生細入毫釐黍大包山嶽靈種
植通神妙身與八吏并萬化隨所欲逍遥可
娱情
下部第六景兩脇神符
兩脇神諱辟假馬字道成衣赤白色衣長
四寸一分念採芝開山圖呪
靈嶽鬱嵯峨翠阜淩景霄五芝秀玄嶺仙草

茂霜條上有採芝人被服乗羽飊靈洞萬劫
開一煥諸天交得妙安覺淹塵沙如一朝
下部第七景左陽神符
左陽神諱扶流起字道圭衣青黄色衣長
二寸三分念神仙明鏡圖呪
妙哉生威光流煥照八㝠洞徹方圓内通眞
别鬼精自然觀重陽照耀諸天形伏膺致神
仙變化入紫庭
下部第八景右隂神符
右隂神諱包表明字道生衣青黄白色衣

長二寸三分念无極太一圖呪
煥爛帝一眞身生龍鳳文威光洞九天爛照
大囿園上御諸天炁總爲萬仙君巍巍至道
家落落大梵門
化生十二經絡符
腎符符吏丁忠

(一炁神以千神神炁之化最靈佐衛混心)
勑呪
元洞玄罡炁源神强與生遄呼八景靜昻靈

機漏脉奎乗昆黄混神二一登彼黄堂急急
如長生大帝律令
唵三慕哆之
右符宻呪召腎神玄㝠字育嬰攝掐于文
取腎炁合北方黒炁吹入符中
心符符吏揚元光

(萬火急束一身勑下之主魔王而定无當)
勑呪
丹靈含離同寂爲玄越亶替華韓司靈源吉

孚隨神逸化變遷乾曦蔚死由度神仙急急
如長生大帝律令
唵嗏輪西那尼
右符宻呪召心神丹元字守靈攝掐午文
取心炁合南方赤炁布入符中
肝符符吏丁遷善

(水官脉炁安䰟混合之德如泉結聚精連)

勑呪
帝炁合都降彼神廬綿變㑹奕龍符察甦尾

召沖融昌消定區攝炁宫猷九眞肅圖急急
如長生大帝律令
唵囉咬囉哆呢
右符宻呪召肝神龍烟字含明攝掐卯文
取肝炁合東方青炁布入符中

肺符符吏陳志元

(䰟精肺府水官合象𩲸靈合形百丞附身)
勑呪

扶騫定華金精晨靈珪䟽神沐邈初元華聖

元増妙羽真覺拏惒明招韜浩素之家急急
如長生大帝律令
唵哩𠰂唏吒攝
脾符符吏王先之

(上帝百魔飛神一炁有勑敬聽御化化生)
勑呪
混理元首罪罰翹亢幽虚斗輪樞微宻㑹神
志迎威土靈疇㽘極瑶靜漠貫始中黄急急
如長生大帝律令

唵曵都翳曇
右符宻呪召脾神常在字魂停攝掐中指
中文取脾炁合中央黄炁入符
膀胱符符吏張周

(隂陽四神䰟𩲸一體二炁接靈結聚正形)
勑呪(先掐辰文)
玄明日經珪井龍浦隣煥霞珨𡨋變壬丁雲
漢星耀那奕變英眞伯回靈濵化將奔急急
如長生大帝律令

唵叱地叱陀尼
右符宻呪召膀胱神大靈字傳送攝掐艮
訣取膀胱炁合東北方蒼炁入符
小腸符符吏李淵

(三皇主炁生肌陽炁勑命小腸長肉混康)

勑呪(先掐戌文)
秀魁隣女祕穴皈玄池確支煥通貫靈淵迂
録遲駟金龍遲邅炁絃俗神㑹皇奏延急急
如長生大帝律令

唵菟𠼤懴囉呢
右符宻呪召小腸神太虚字水谷攝掐坤
訣取小腸炁合西南方淡紅炁布符
膽符符吏申孚

(二炁天王通徹百神合景附身表裏化生)
勑呪(先掐寅文)
雷霆應朝釋運應軺寂靈巨泛蕩液晞遥汶
瀘浪溢詵詵汪翹莊禧斗韓慶孚靈苗急急
如長生大帝律令

唵離波那那哆耶
右符宻呪召膽神龍曜字威明攝掐巽訣
取膽炁合東南方碧炁入符
大腸符符吏周自然

(人命人炁人精中皇上帝有命月宫太隂帝君度日開放光明)

(天王急百神永出號令鎮腸經)
勑呪(先掐酉文)
乾坤徃返靈路九回輕清上衝雲角回煤曲

臺皂府孽雨瑶恢讃誠定猷返炁流魁急急
如長生大帝律令
唵婆舍羅吽尼
右符宻呪召大腸神大充字治華攝掐乾
訣取大腸炁合西北方緑炁布符

胃符符吏章脩

(三官朝五帝盡胃神領太乙歸堂衆聖)


(消滅大魔王)

勑呪(先掐卯文)
日月合璧上下珠連靈風鼓扇還返靈泉彌
漫龍穴門覺立元眞元不泄玉闕回光急急
如長生大帝律令
唵嚧吽吒唎哆
右符宻呪召胃神靈光字太倉攝掐中指
中文取胃炁合上方紫炁布符
三焦符符吏卓立

(上焦中五神歸赤帝之上下往焦下焦命之曹命无迎來无勞)

勑呪(先掐申文)
大元非神道受其靈化變無方無形無名至
化㝠㝠方想應神首轉機關烟雲鬱青急急
如長生大帝律令
唵嘘吽吽唎吒
右符宻呪召三焦神羅列字玄液攝掐艮
訣取三焦炁合東北方蒼炁布符
胞絡符符吏王安



(帝君飛攝神清炁爽勑下百魔魂魄歸歌)

勑呪(先掐卯文)
洞機寂靈角干沖霞金剛惟思斗巨成家空
玄懷漠孚落靈芽渚泊正田眞源無涯急急
如長生大帝律令
唵呼聚吽離吒
右符宻呪召胞絡神赤珠字靈通攝掐卯
文取胞絡炁合東方青炁布符
合景生形總宻呪
唵瑟呢勑耶喃嚧
右宻呪毎於前各符宻呪畢再加

青帝玉司符勑呪
青帝護魂保鎮三宫
右符一名上元玄虚自然八道度仙符發
卯訣取炁吹符次掐震文宻祝曰謹請紅
杏降炁入符存吸東方青炁九道在口運
自己肝炁九道入口相交連訣彈入符中
赤帝玉司符勑呪
赤帝養炁萬神皈身
右符一名玄元靈虚自然八微玉眞符發
午訣取炁吹符次掐離文宻祝曰謹請襪

臈降炁入符存吸南方赤炁三道在口運
自己心炁三道入口相交連訣彈入符中
白帝玉司符勑呪
白帝侍魄冶鍊隂邪
右符一名中元皇靈九炁化生元紫金仙
符發酉訣取炁吹符次掐兊文宻祝曰謹
請磨針降炁入符存吸西方白炁七道在
口運自己肺炁七道入口相交連訣彈入
符中
黒帝玉司符勑呪

黒帝通血萬神保精
右符一名黃元靈都虚微八道金書符先
發子訣取炁書符次掐坎文宻祝曰謹請
墨黒降炁入符存吸北方黒炁五道在口
却運自己腎炁五道入口相交連訣彈入
符中
黃帝玉司符勑呪
黃帝中主萬神無越
右符一名三元紫微八政黄一化生眞符
先發中指中訣取炁書符次再掐中指中

文宻祝曰謹請靈寳降炁入符存吸中央
黃炁一十二道在口却運自己脾炁一十
二道入口相交連訣彈入符中
青帝護魂符
(五行九炁之主司方)

(青陽造化飛雲結篆赫赫陽光風髙馬馴)

(靈烟蕩瑞木官大惠玄化陽春鎮護肝䰟)


勑呪
青光流映光照八門中有帝子號曰玉靈鍊
魂化魄秀結紫英空常九道萬祥齊并急急
如東方九炁天君律令
右符取木炁掐震訣白素青書
白帝侍魄符

(白帝混沌吐青入三炁合神玄洞逹)

(我隂魄返陽七尸澡鍊身晁育蜉蝣萬神侍迎)


(金炁散輝令我清虚)
勑呪
飛光七炁皓白分精金暉吐炎召陽攝隂藏
天隱月衣裊素雲下降肺府告以神明急急
如西方七炁天君律令
右符取金炁掐兊文紫素白書
赤帝養炁符

(赫赫陽精紫房羅合萬物發生九䰟練純)

(劫仞蕭臺通流血炁披朱始青返胎火庭)

勑呪
九炁洞耀三光流精丹元煥映㸃對南溟炎
陽上徹赤霞絪緼神結紫房上升玉庭急急
如南方三炁天君律令
右符取火炁掐離文黃素丹書
黒帝通血符

(玄无變化眞元汗漫結炁溟濛太虚雲從)


(黑奕玉帝冲妙之質總御飛龍至道難終)
勑呪
六陽分乾元一天根金華皓映素魄合靈南
制九光北攝水精東開三道西鎮七門急急
如北方五炁天君律令
右符取水炁掐坎文白素黒書
黃帝中主符

(五炁運度日泉脉貫通運)


(玄珠光三宫升降透華峯徃來不窮)

勑呪
寳華妙靈二炁交緼柔天厚德下綂綱雲北
酆削籍南上生名光振九府體無常形急急
如中央一炁天君律令
右符掐中指中文取土炁用絳素黃書
五芽眞文(並用洞章本方炁訣書之)
東方青芽眞文

東方青芽服食青芽飲以朝霞

帝諱開明靈威書符時以舌撩上齒之表
䑛唇令玉泉滿口三咽之存東方青炁之
中木星煥明覆映兆身即引從口中入于
肝府下鎮肝宫須㬰兆身内外皆得光明
南方赤芽眞文
南方朱丹服食朱丹飲以丹池
帝諱丹泉珠書符時以舌撩下齒之表䑛
唇令玉芝滿口三咽之存南方赤炁之中
火星煥明覆映兆身即引從口中入于心
府下鎮心宫須㬰兆身内外皆得光明

西方白芽眞文
西方明石服食明石飲以靈液
帝諱明石書符時以舌撩上齒䑛唇令玉
芝滿口三咽之存西方白炁之中金星煥
明覆映兆身即引從口中入于肺府下鎮
肺宫須㬰兆身内外皆得光明
北方碧芽眞文
北方玄滋服食玄滋飲以玉飴
帝諱玄滋書符時以舌撩下齒裏䑛唇令
玉芝滿口三咽之存北方黒炁之中水星

煥明覆映兆身即引從口中入于腎府下
鎮腎宫須㬰兆身内外皆得光明
中央黃芽眞文
中央戊己昻昻泰山服食精炁飲以醴泉
帝諱瑛書符時以舌撩上玄膺取玉泉䑛
唇三咽之存中央黃炁之中土星煥明覆
映兆身即引從口中入于脾府下鎮脾宫
須㬰兆身内外皆得光明
靈寳領教濟度金書卷之二百八十
