










靈寳領教濟度金書卷之一百十八(一百十九一百二十同卷)
洞微髙士開光救苦眞人𡩋全眞授
靈寳通玄弘教水南先生林靈眞編
科儀立成品五錬生尸齋用
早朝行道儀
燒香頌
各禮師存念如法
衞靈呪
青陽虚映耀日回靈神虎辟邪飛天流鈴
摧奸滅試萬魔束形九微回道八威攝精

千眞校録三元蕩清左嘯中黄右筞六丁
七轉八合周旋天經聖化巍巍三道順行
慶雲流布合景黄庭和與道合眞
鳴法鼓二十四通
无上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓玄壇天帝神君當召此間
土地里域眞官正神急上關啓臣今奉爲入
齋意以今清旦陞壇行道願得玉清道炁靈

寳妙光下降流入臣等身中令臣所啓之誠
速達俓御
太上无極大道至眞玉皇上帝御前
請稱法位
具位臣某與臨壇官衆等謹同誠上啓
虚无自然元始天尊无極大道太上道君太
上老君髙上至皇十方巳得道大聖衆至眞
諸君丈人二十二天帝君玉虚上帝玉帝大
帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六

部尊經玄中大法師上相上宰上保上傳太
平下教二十四眞人西城總眞王君太元眞
人東嶽上卿司命茅君定録保命二眞人名
山洞府得道神仙三界官屬一切眞靈臣聞
玉匱流光煥玄靈於碧落金眞演教施惠露
於黄垓沛北單有造之恩散中極無垠之化
萬帝設禮尊靈寳而幽顯咸宗諸天下觀貫
玄元而隂陽共仰瓊科井井寳範昭昭實生
死之津梁爲古今之柱石臣等風梧漏質霜
㧕衰姿錬景虚元末遂經丘㝷壑之志役神

埃𡏖尚縈蹈朝履巿之心嗟隙駒之難留驚
織烏之飛迅聖恩若水未賜誅夷玄澤如天
尚承眷遇誓勤修而進寸宜精練以惜分凡
有販投敢忘敷奏況奉詞㫖敢不上聞齋意
青詞謹當敷露
宣詞
按如詞㫖備極忱恂臣聞滅度藉五錬之玄
斷除死炁安鎭頼九光之妙還返生神縁㑹
合而五藏重榮時節到而百骸再肉凌雲歩
武成清淨之眞身躡景形神證騰凌之法體

經彰聖軌義貫靈篇臣伏見某欣際昌時生
逢慶運籙傳三洞内錬已以求眞經演一乗
外度人而領教善功莫就仙品未充俾歸長
夜之關身返太隂之室茫茫歲月杳杳升沉
孝子某義重人倫情鍾天屬弟子某等情切
師恩義均父愛痛音容之逈隔念神識以何
之雖聖造垂慈接引諒超於神域而凡情起
孝懴祈合叩於天閽庶九死之沉淪獲千生
之快樂爰徼淨侣肅奉明科寳齋恭按於生
尸瓊冊期超於死魄紫煙上下羅龍𥲤以鳴

金綵仗後先列鳯繒而曵玉霄衢日近雲路
風清降鬱羅妙有之尊拱劫仞虚无之相肘
行膝歩露民欲於再三目遡心馳輅天恩於
萬一祈亡故某復還治職早覲宸居脫水火
之苦輪登隂陽之樂界以今清旦陞壇行道
請法衆等運兹初捻上香
願此香煙騰空俓上供養
元上至眞道寳臣等皈身皈神皈命首體投
地仰依
太上三尊願以是功德上祝

宗祧先聖社稷尊靈伏願雲璐飛霄風環翳
景鳯葆擁朝元之駕金闕凝眞龍旂𩥵拱極
之軿瑶京侍聖福
皇圖而遥遥廣甸䕃
聖祚而葉葉英君野無鴻鴈之悲朝有鳯凰
之喜今故燒香自皈依
師尊大聖衆至眞之德得道之後保天長存
和與道合眞
以今清旦陞壇行道請法衆等運兹二捻上
香

願此香煙騰空俓上供養
无上至眞經寳臣等皈身皈神皈命音體投
地仰依
太上三尊願以是功德歸流齋主九玄七祖
億劫種親伏願性海無波心天有耀削黒簿
而六根何有移青簡而五藴皆空垂文獻以
流芳演詩書而毓秀今故燒香自皈依
師尊大聖衆至眞之德得道之後升入無形
和與道合眞
以今清旦陞壇行道請法衆等運兹三捻上

香
願此香煙騰空俓上神養
无上至眞師寳臣等皈身皈神皈命首體投
地仰依
太上三尊願以是功德歸流臣等三師四友
五族六親伏願神觀清夷天姿遽整出煩惱
網朱宫駕景以逍遥登解脫山紫府刋名而
快樂已往者散罪花而金閨通藉見在者圓
善果而玉筞登圖提後覺以流芳紹先猷而
挺秀今故燒香自皈依

師尊大聖衆至眞之德得道之後長享自然
和與道合眞
禮方
懴方
三啓
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世享大福
又
鬱鬱家國盛濟齊經道興天人同其願

縹緲入大乗因心立福田靡靡法輪升
七祖生天堂我身白日騰
又
大道洞玄虚有念無不契錬質入仙眞
遂成金剛體超度三界難地獄五苦解
悉歸太上經靜念稽首禮
三禮
(臣)等至心稽首禮
太上无極大道
(臣)等至心稽首禮

三十六部尊經
(臣)等至心稽首禮
玄中大法師
重稱法位
具位目某與臨壇官衆等謹同誠上啓
虚无自然元始天尊无極大道太上道君太
上老君髙上玉皇十方巳得道大聖衆至眞
諸君丈人三十二天帝君玉虚上帝玉帝大
帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六

部尊經玄中大法師上相上宰上保上傳太
平下教二十四眞人西城總眞王君太元眞
人東嶽上卿司命茅君定録保命二眞人名
山洞府得道神仙三界官屬一切眞靈臣聞
紫微錬眞之籙格拯竒民青華救苦之章律
超後士神霄希夷之鳯簡玄虚微妙之龍符
皆帝師垂八極之郷雲故仙聖溥十華之慧
日況生前汨没未收學道之良勲致死後淒
涼期衍返形之妙法尤蒙矜軫欲拯提𢹂今
亡故某夙奉眞宗屢揚正教幾依光於玄座

曽綴武於彤墀修巳功微莫遂坐在立亡之
志度人行淺末明神遷尸解之心忽爾遺生
倐焉謝世山林榮衛依五鎭以飛玄兆域周
旋期千齡而嘯微尚慮有生之後積劫以來
罪網輕迷縱六情而飄浪業機自織恣三毒
以流吹徇蝸角之虚名貪蠅頭之微利傳經
授道香火不修設醮修齋禁戒莫守精炁神
日煎於玉樹玄元始雲散於金花二十七官
彭仇交戰三十九戸竪㓂潜攻昧奔晨躡景
之竒忘㑹道運元之妙生根遽殞命蒂斯凋

筆鼓三官巳紛紜於朱墨編書六洞遂流焕
於丹青自非哀籲於人間曷獲超凌於天上
建齋行道願滌前愆燒香散花覬徼後祉所
冀羅敷鶴赦昭曠龍恩鑒其皈命之勤渠錫
以升神之自在無留隂夜永證陽天歷丹陵
而受書詣青諸而効職依榮紫府永無輪轉
之期宴景清都常享太平之運敕地司而拱
護勒土府以衛持俾亡故某形體安寜墓域
平靜緑運不絶俾骨肉以生華冥數有期庶
形神而再合褰衣空碧振袂虚玄實允佩於

恩私可永無於報對上願天元朗晏地理清
平日月輝華山林靜謐桑麻雨足熈熈藏富
於三農榆柳春閑蕩蕩收烽於四▲方域之
緑林絶警圜扉之青草堪鋤動植飛潛各全
樂意龍仙人鬼俱脫輪迴則上明
天尊大慈之化下副臣等皈命之誠謹啓以
聞
舉願念
一念爲道四大合德齋主七世父母免脫憂
苦上升天堂衣食自然

二念帝王國主道化興隆庠序濟濟皇教恢
弘威儀翼翼普天所瞻民稱太平四夷賔
伏妖惡自㓕賢聖日生
三念法師功德大建教化明達俱獲飛仙
四念同志學人早得仙道更相開度
五念九親和睦好尚仁義貴道賤財行爲物
範
六念損巳布施道士及飢寒者天下人民各
得其所
七念蠕動跂行一切衆生咸䝉成就

八念赦貫前生今世罪對立功𥙷過
九念家門隆盛宗廟有人世生賢才
十念尊受師經不敢中怠平等一心廣度一
切剋獲飛仙白日登天拜見太上永成眞
人雲車羽駕和與道合眞
存神燒香
香官使者左右龍虎君侍香諸靈官當令臣
早朝行道之所自然生金液丹碧芝英百靈
衆眞交㑹在此香火爐前令臣學道得道求
仙得仙齋主受福幽顯沾恩十方仙童玉女

侍衞香烟傳臣向來所啓之誠速達俓御
太上无極大道至眞玉皇上帝御前
出堂頌
回靜黙
靈寳領教濟度金書卷之一百十八





