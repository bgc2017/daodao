










靈寳領教濟度金書卷之一百九十九(二百同卷)
洞微髙士開光救苦眞人𡩋全眞授
靈寳通玄弘教水南先生林靈眞編
科儀立成品(安宅齊用)
九宫八卦燈儀
歩虚灑淨上香
伏以輪囷結炁飛瑞藹於猊篝鬱勃生煙散
祥光於鳳鼎彌綸六合曼衍九華先𤑔寳香
遥伸供養
太上無極大道后土皇地祇五方土府大帝

坎宫一白天蓬星君坤宫二黒天内星君震
宫三緑天衝星君巽宫四碧天輔星君中宫
五黄天禽星君乾宫六白天心星君兊宫七
赤天柱星君艮宫八白天任星君離宫九紫
天英星君髙皇九土四司五帝十二宫辰仙
君土府一百二十坐方隅禁忌神君本家土
地司命六神玄虚鑒察應感威靈仗兹寳香
普伸供養伏聞乾坤定位昭經緯以裁成離
坎辨方運隂陽而化育上斡天綱於次舍下
提地紀於疆隅包羅八卦之常囊括九宫之

變孰主張是皆統御於仙靈有司存焉悉範
圍於眞聖主刑主德致異致祥凡瀆冐之潜
加必眚災之隨至是以虚皇元聖妙有眞尊
開玉簡以敷羅宣金章而洞朗瓊燈遐照蠲
八方蒙翳之氛寳梵遥宣導三極虚明之景
承符安鎭宣德衞嚴凡皈命以勤渠必開心
而激越今有齋主某依依考室切切興家經
之營之幸▲茨之日就美矣完矣慶蓬蓽之
時成慮掘鑿或犯於天星而塡塞有傷於地
煞匪繇禳謝曷迓康寕爰修安宅之齋肆演

燃燈之式肅消隂沴恪迓陽禧伏願淵聽昭
回慈觀妙宻敕地司官吏守封域以藏威宣
土府神靈肅方隅而布惠俾齋主某身臻吉
慶家用平安金絶七神合尊卑於泰定火蠲
五鬼融内外於咸安三符無臨犯之虞衆煞
免闘衝之咎一區翼翼震淩之風雨無侵三
徑熈熈隱逸之煙霞自適遐邇均慶動靜僉
寧稽首歸依无極大道
燈光普照天尊
(臣)衆等志心皈命坎宫一白天蓬星君星

中大聖眞人玉女星宫神仙和諸靈官
伏聞太隂御化玄冥臨蔵息之郷天乙垂精
隱元冠涵泓之野塡坎維而布政尊子域以
提封前奠民居俯羅神位今有齋主某克練
時日爰作室家慮犯坎宫弔替太歳太隂將
軍愽士黄旛豹尾喪門弔客等神積致災危
曷臻利樂謹遵玉笈宣演瓊科備香花燈燭
之儀布宫卦方隅之象皈命坎宫一白休門
天蓬星君伏願太乙呈祥仁王薦祉門庭有
耀身心口常覆於卿雲眷序無憂福禄壽永

昌於湛露蘭桂享日升之盛椿萱茂川至之
華稽首皈依䖍誠讃詠
信禮河圖一白宫休門天蓬星君
眞靈藴德叶賛辰星體仁保智潤物流形
上應天蓬隱元眞星恩推濟度脗合仙經
災祥所居如谷應聲物蒙其祐家室昌寧
和願得長生
燈光普照天尊
(臣)衆等志心皈命坤宫二黒天内星君星
中大聖眞人玉女星宫神仙和諸靈官

伏聞初隂御化白帝臨愽厚之郷地二垂精
洞明冠堅凝之野鎭坤維而布政尊申未以
提封後奠民居俯羅神位今有齋主某克練
時日爰作室家慮犯坤宫弔替太歳太隂將
軍愽士黄旛豹尾喪門弔客等神積致災危
曷臻利泰謹遵玉笈宣演瓊科備香花燈燭
之儀布宫卦方隅之象皈命坤宫二黒死門
天内星君伏願攝提呈祥冲闇介祉松筠貞
操百年固容膝之安梧竹英標五世極承顔
之奉華蓋常臻於命域咸池母突於身宫稽

首皈依䖍誠讃詠
信禮河圖二黒宫死門天内星君
坤元愽厚宏載无垠諸天示象德運化鈞
上應天内洞明星君提擕萬𩔖育養群倫
埋蔵厭魅利益黎民消滅亡禍保固靈椿
(和)願得長生
燈光普照天尊
(臣)衆等志心皈命震宫三緑天衝星君星
中大聖眞人玉女星宫神仙和諸靈官
伏聞少陽御化勾芒臨發育之郷天三垂精

玄關冠滋生之野鎭震維而布政尊卯域以
提封右奠民居俯羅神位今有齋主某克練
時日爰作室家慮犯震宫弔替太歳太隂將
軍愽士黄旛豹尾喪門弔客等神積致災危
曷臻利樂謹遵玉笈宣演瓊科備香花燈燭
之儀布宫卦方隅之象皈命震宫三緑傷門
天衝星君伏願成舉呈祥軒轅介祉俾昌俾
熾門庭膺五福之華克蕃克豐眷序茂百齡
之盛息風波於戸外宴日月於壷中稽首皈
依䖍誠讃詠

信禮河圖三緑宫傷門天衝星君
大道著明寂然玄靈三緑運化九炁生成
上應天衝飛罡破軍流演洞章度世延生
供養尊禮保固身形藹藹蒼精増注遐齡
和願得長生
燈光普照天尊
(臣)衆等志心皈命巽宫四碧天輔星君星
中大聖眞人玉女星宫神仙和諸靈官
伏聞重陽御化赤帝臨浩蕩之郷地四垂精
北極冠扶摇之野鎭巽維而布政尊辰巳以

提封後奠民居俯羅神位今有齋主某克練
時日爰作室家慮犯巽宫弔替太歳太隂將
軍愽士黄旛豹尾喪門弔客等神積致災危
曷臻利樂謹遵玉笈宣演瓊科備香花燈燭
之儀布宫卦方隅之象皈命巽宫四碧杜門
天輔星君伏願明一呈祥招摇介祉于門駟
馬迎衮衮之公侯荀宅八龍慶詵詵之孫子
事業允昌於盛世嘉猷克著於清時稽首皈
依䖍誠讃詠
信禮河圖四碧杜門天輔星君

巽方惠迪地戸囘冥天罡太乙土府百靈
上應天輔開陽尊星施行運化滋養含生
綿綿景福永劫無傾移逆就順蕩蕩常清
(和)願得長生
燈光普照天尊
(臣)衆等志心皈命中央五黄天禽星君星
中大聖眞人玉女星宫神仙(和)諸靈官
伏聞沖和御化中黄臨純厚之郷天五垂精
丹元冠熈隆之野部八方而布政尊四界以
提封周奠民居俯羅神位今有齋主某克練

時日爰作室家慮犯中央弔替太歳太陽將
軍愽士黄旛豹尾▲門弔客等神積致災危
曷臻利樂謹遵玉笈宣演瓊科備香花燈燭
之儀布宫卦方隅之象皈命中央五黄天禽
星君伏願天符呈祥中虚介祉青春白日髙
堂永宴於松蘿霽月光風廣厦常懽於桑梓
亘百世而箕裘克紹歷四時而絃誦相聞稽
首皈依䖍誠讃詠
信禮中宫五黄天禽星君
鎭星吐輝普照八方攝提萬象罔越紀網

上應天禽廉貞中黄賞善罰惡佑善降康
凶神惡煞退遁潜蔵黄庭四鎭我道日昌
(和)願得長生
燈光普照天尊
(臣)衆等志心皈命乾宫六白天心星君星
中大聖眞人玉女星宫神仙(和)諸靈官
伏聞重隂御化黒帝臨廣漠之郷地六垂精
玄冥冠髙澄之野鎭乾維而布政尊戌亥以
提封後奠民居俯羅神位今有齋主某克練
時日爰作室家慮犯乾宫弔替太歳太隂將

軍愽士黄旛豹尾喪門弔客等神積致災危
曷臻利樂謹遵玉笈宣演瓊科備香花燈燭
之儀布宫卦方隅之象皈命乾宫六白開門
天心星君伏願青龍呈祥昊成介祉千災電
掃瑶光夕耀於門䦨萬福雲臻紫炁朝籠於
眷序五世積堆牀之笏百年華挿架之籖稽
首皈依䖍誠讃詠
信禮乾宫六白開門天心星君
乾之資生龍德舍光髙明朗照俗阜時康
上應天心文曲乾陽推運一炁敷錫百祥

宫室寧吉福禄綿長消除凶咎保鎭華房
(和)願得長生
燈光普照天尊
(臣)衆等志心皈命兊宫七赤天柱星君星
中大聖眞人玉女星宫神仙(和)諸靈官
伏聞少隂御化蓐收臨肅斂之郷天七垂精
眞人冠登成之野鎭兊維而布政尊酉域以
提封左奠民居俯羅神位今有齋主某克練
時日爰作室家慮犯兊宫弔替太歳太隂將
軍愽士黄旛豹尾喪門弔客等神積致災危

曷臻利樂謹遵玉笈宣演瓊科備香花燈燭
之儀布宫卦方隅之象皈命兊宫七赤驚門
天柱星君伏願元陽呈輝咸池介祉歳工七
十二𠋫常凝舍宇之懽聲道炁百千萬重永
耀親姻之喜炁肅威神而退舍回刑煞以趨
隅稽首皈依䖍誠讃詠
信禮兊宫七赤驚門天柱星君
虚明沖寂唯道爲根上極无上紫極帝垣
上應天柱星名禄存森羅玄淨表裏同分
昭明威德佐理乾坤居保无咎動合自然

(和)願得長生
燈光普照夫尊
(臣)衆等志心皈命艮宫八白天任星君星
中大聖眞人玉女星宫神仙(和)諸靈官
伏聞初陽御化青帝臨端靜之郷地八垂精
隂精冠蔵畜之野鎭艮維而布政尊丑寅以
提封前奠民居俯羅神位今有齋主某克練
時日爰作室家慮犯艮宫弔替太歳太隂將
軍博士黄旛豹尾喪門弔客等神積致災危
曷臻利樂謹遵玉笈宣演瓊科備香花燈燭

之儀布宫卦方隅之象皈命艮宫八白生門
天任星君伏願太隂呈祥少陽介祉門開壽
域遂十三羲象之經營家衍福庭圓九五箕
疇之志願襲詩書於世澤茂文獻之家聲稽
首皈依䖍誠讃詠
信禮艮宫八白生門天任星君
至德懷仁少陽變春法天躔度玄化日新
上應天任臣門星君威權所運保劫長存
外而宫室内及人身悉叨化育靡不安全
和願得長生

燈光普照天尊
(臣)衆等志心皈命離宫九紫天英星君星
中大聖眞人玉女星宫神仙(和)諸靈官
伏聞太陽御化祝融臨長養之郷天九垂精
陽明冠光明之野鎭離維而布政尊午域以
提封後奠民居俯羅神位今有齋主某克練
時日爰作室家慮犯離宫弔替太歳大隂將
軍博士黄旛貌尾喪門弔客等神積致災危
曷臻利樂謹遵玉笈宣演瓊科備香花燈燭
之儀布宫卦方隅之象皈命離宫九紫景門

天英星君伏願天一呈祥明上介祉一枝挺
秀門䦨無䑕肝蟲臂之憂七葉聮榮宗親有
鳳翼龍鱗之喜湛蕃釐於夜炁襲純嘏於朝
陽稽首皈依䖍誠讃詠
信禮離宫九紫景門天英星君
三炁敷榮九紫眞英炎光赫奕盛德髙明
上應天英貪狼眞星統制禄存照育群英
調理躔度元亨利貞太微華蓋衞我身形
(和)願得長生
燈光普照天尊

向來關祝九宫八卦神燈功德周圓伏以四
正加臨八卦循環於地面三竒流遁九宫錯
綜於天心自上下之炁交故彼此之神應聚
廬櫛比若无疆界之殊居室鱗鋪自有方隅
之别況天星而運行歳易而地煞之臨照時
遷或致危迍敢忘叩謝向來奉爲齋主某恪
遵聖範關祝神燈徼星珮以舒誠裒月環而
展敬羽章振響陶九軌之祥光梵炁彌綸藹
十華之麗色雲笙縹緲鳯磬舒徐伏願齋主
某天錫時雍神扶泰定貴神守宅却萬禍於

方來威曜臨門退千災於巳往卜世卜年而
流芳赫奕冝家冝室而積慶輝華任陵谷之
變遷昭棟梁之凝峙公私安泰中外平寕倉
箱垂燕翼之謀軒冕絶羊腸之險凡有謀望
等賴㩦持爲上因縁念三清无上天尊九宫
捍厄天尊八卦護身天尊紫清降福天尊十
方靈寳天尊
向來

靈寳領教濟度金書卷之一百九十九











