










靈寳領教濟度金書卷之一百四十七
洞微髙士開光救苦眞人寗全眞授
靈寳通玄弘教水南先生林靈眞編
科儀立成品祈禳通用
眞靈醮儀
歩虚燒香頌
各禮師存念如法
宣衛靈呪
金眞緑霞煥暎三天飛雲丹霄諸天控軿
晨輝啓旦隂翳俱蠲九微震空五星回旋

萬仙應感自然妙玄杳冥散景分形億千
蒙昧光曜瑞降壇乾生死蒙惠灌鍊金泉
魔王恐懼合景三田(和)與道合眞
嗚法鼓二十四通
無上三天玄元始三炁太上道君召出臣身
中三五功曹左右官使者侍香玉童傳言玉
女五帝直符直日香官各三十二人出出者
嚴裝關啓玄壇天帝神君當召此間土地里
域眞官正神以今陞壇行道願得
玉清道炁靈寳妙光下降流入(臣)等身中即

使玄壇清淨内外成眞天無氛穢地絶妖塵
琳琅振響十方肅清萬魔不干眞誠上徹今
(臣)所啓速達逕御
太上無極大道至眞玉皇上帝御前
請稱法位
具位(臣)某謹重誠上啓(臣)以一介愚蒙千生
慶幸聮名領教系代學眞八㑹金書九光鳯
檢普皆傳授佩奉弗諼行冝息影煙林韜光
雲壑存思玄妙凝景虚無而塵𧰟縈心駒隂
暗老徒慚寸進兩鬢星星皦日丹心三辰在

上皇恩浩蕩未賜譴呵濟物利人期敦勲行
凡有投告敢不關聞(臣)昨據弟子某乞就本
家崇建某齋幾晝夜消災謝過保命延生(臣)
旣領忱詞依科修奉巳爲建齋行道燒香懴
謝十方投誠四極天恩允穆齋事圓成以今
解散齋壇言功拜表靖言攸自敢負玄釐輙
露葵誠少陳㵸祭伏望鸞驂鶴駕即離玄都
風馬雲車下臨碧落俯從懇悃曲賜迂臨(臣)
不勝䖍切望恩之至謹稽首再拜奏請
降聖

謹奏請太上無極大道大羅玉京元始天尊
太上道君太上老君昊天玉皇上帝三寳帝
君三寳丈人伏願應感分輝流光下降
謹奏請北極紫微大帝紫微天皇大帝東極
青玄上帝南極長生大帝九天上帝三十二
天上帝五老上帝東華西靈巳得道大聖衆
至眞諸君丈人伏願應感分輝流光下降
謹奉請太陽太隂五星四曜南辰北斗上眞
道君二十八宿星君醮主合家本命元辰眞
聖本宿星君運炁眞宰伏願應感分輝流光

下降
謹奉請泰玄樞機三省諸相天君玄中大法
師三天大法師靈寳經籍度三師君伏願應
感分輝垂慈下降
謹奉請天地水三官大帝北極四聖眞君九
天諸司天曹諸司上清諸院使眞君飛天神
王五帝大魔三元眞君上章詞表靈官伏願
應感分輝垂慈下降
謹奉請妙行眞人玄一三眞人太極太虚眞
人太極左仙公冲應眞人太平下教二十四

眞人伏願應感分輝垂慈下降
謹奉請三洞威神三寳官屬靈寳領仙監齋
飛天騎吏三十二天監齋直事左右官使者
三五功曹侍香金童傳言玉女五帝直符直
日香官左右龍虎君諸天仙吏伏願應感分
輝垂光下降
謹奉請三洞四輔經籙法科上聖髙眞神仙
官將吏兵諸省府院司官屬將吏兵馬本靖
侍靖仙官玉童玉女主將副將護道監壇服
勞佐理宣德承符合屬官吏伏願應感分輝

垂慈下降
謹奉請五嶽五帝眞君五天聖帝洞天福地
靖廬治化仙官海上五嶽十洲三島仙官東
華方諸西靈崑臺仙官伏願應感分輝垂慈
下降
謹奉請西城總眞上卿司命定録右禁三官
保命眞君南嶽夫人東華道君上清仙侯本
𣲖祖玄眞君列位眞人經籍度師列位眞人
伏願應感分輝垂慈下降
謹奉請地府酆都大帝九壘土皇君六洞仙

官十宫眞君五道大神曹僚案掾無極神吏
伏願應感分輝垂慈下降
謹奉請水府扶桑大帝四海龍王四瀆源王
九江水帝十二河源仙官五湖七澤大神水
府曹僚案掾無極神吏伏願應感分輝垂慈
下降
謹奉請九州社今本州本縣城隍當境里域
齋主司命六神近逺廟貌祀典神衆惟願應
感分輝垂慈下降
謹奉請三界符使四直功曹玄壇翊衛四靈

神君監醮香官監齋使者宣通命令一切神
明惟願應感分輝垂慈下降
初獻
臣謹重誠上啓(臣)以濟度爲心承宣是職代
天行化助國救民職分當然敢云怠廢今齋
主某肘行膝歩目注心馳拜首蒼穹皈神紫
漢深慮劫終劫始身後身前𡨚債縈纏愆尤
結習未經懴滌難處康寜運限徃來招致障
難行藏動靜易致災臻期集亨嘉惟依天澤
是以恭披蘂笈肅建齋功眞切瓣香恪祈感

應果蒙從欲功德周圓懴罪罪除祈福福至
天光遐被帝渥羅敷法雨周流慈風披拂蕃
釐普集純嘏咸臻仰荷宸嚴曲垂廕祐恩深
溟渤德重華嵩下土微臣曷伸效報蘋蘩有
薦籩豆孔嘉敢奉周旋肅陳奠獻伏願察兹
芹采俯賜時歆三寳至尊諸天元聖十方眞
宰三界靈司普領齋忱同垂景貺(臣)不勝祈
禱之至謹伸亞獻
亞獻
臣謹重誠上啓臣以天貺下臨雲行雨施洪

恩衣被日耀星輝極地清明普天同慶齋主
某修齋行道旣藉維持革故鼎新𠃔資福育
伏願誕垂終惠申鍚初忱篟燦風綸昭回碧
落羅敷雲綍煥映玄虚普告十方遍觀八極
爲齋主某黒編削過青簡書功萬聖臣扶五
靈度籍福基鞏固壽域延洪玉樹酣春金花
潤曉方瞳照緑兩臉留丹㓂絶隂陽災消隱
顯芝蘭秀發松栢貞堅文獻傳芳詩書留潤
門䦨有喜院宇無塵長㓜咸安公私利泰(臣)
等依榮瑶戺印武丹墀敷奏乖儀對揚越格

四司五帝恐紀天章恪冀慈觀同垂帡祐上
願乾坤澄晏風雨均調經緯輝華山川清謐
牧尹忠正黎庶安和鴻鴈寜居犬羊息警田
疇豐稔草木鮮榮動植飛濳各無疵癘龍仙
人鬼均受陶鎔(臣)不勝懇禱之至謹伸終獻
終獻
(臣)謹重誠上啓(臣)以今月淡河澄風輕雲歛
玄煙隱馥絳蠟收光禮罄敷陳儀周奠獻黄
旗紫蓋諒返瓊都翠葆珠幢巳旋霄漢(臣)等
躬辭聖陛跡墮塵關依戀無階徯傾徒切(臣)

下情不勝拳仰激切之至謹稽首再拜奉送
復罏
香官使者左右龍虎君待香諸靈官當令(臣)
設醮之所自然生金液丹碧芝英百靈衆眞
交㑹在此香火罏前令(臣)學道得道求仙得
仙齋主受福幽顯沾恩十方仙童玉女侍衛
蘭煙傳(臣)向來所啓速達逕御
太上無極大道至眞玉皇上帝御前
回軿頌
靈寳領教濟度金書卷之一百四十七
