










靈寶領教濟度金書卷之一百五十八道五
洞微髙士開光救苦眞人𡩋全真授
靈寶通玄弘敎水南先生林靈真編
科儀立成品(祈禳通用)
上十方懴儀
東方
臣聞勾芒布化分淑景於青陽太皥司規散
和風於碧宇生成品物化育人民今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄

曹紀録黒簿登名惡對罪根未經懴滌今故
修齋行道燒香散花皈身皈神皈命
東方无極太上靈寶天尊九炁天君東郷神
仙諸靈官乞賜原赦無邊罪犯並與蕩除伏
冀萬福來臻千殃流散祖玄超度御炁青華
胤嗣繁昌流芳黄幅門迎慶瑞家用平康動
植飛潜均陶惠澤得道之後升入無形和與
道合眞
南方
臣聞丹靈眞老御火德以呈輝長生大君含

日精而蒞政物資長養人恊裁成今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
南方无極太上靈寶天尊三炁天君南郷神
仙諸靈官乞賜原赦無邊罪犯並與蕩除伏
冀景貺日生災衰雲散子孫昌熾天禄豐盈
宗祖超凌地塵斷滅門庭清肅祅孽消除動
植飛潜均陶惠澤得道之後升入無形和與

道合眞
西方
臣聞金飈應律凝爽氣於蓐収玉𤅈飛霄耀
靈光於白帝四民胥慶萬寶告成今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
西方无極太上靈寶天尊七氣天君西郷神
仙諸靈官乞賜原赦無邊罪犯並與蕩除伏

冀禄壽興昌災厄殄滅祖玄駕景度命金門
胤祚承華依光玉闕尊卑恊泰閭里安和動
植飛潜均陶惠澤得道之後升入無形和與
道合眞
北方
臣聞玄㝠御運流愛日以飛霄黒靈披圖舒
卿雲而布景百昌拱黙萬物歸藏今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故

修齋行道燒香散花皈身皈神皈命
北方无極太上靈寶天尊五氣天君北郷神
仙諸靈官乞賜原赦無邊罪犯並與蕩除伏
冀壽命延洪殃災消散雲仍盛茂文獻流華
門户興隆詩書輝耀邇遐怡泰眷序繁鮮動
植飛潜均陶惠澤得道之後升入無形和與
道合眞
東北方
臣聞青龍布政鼓明庶於三陽泰象司辰建
攝提於九炁人民樂育品物咸亨今有齋主

某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
東北方无極太上靈寶天尊東北郷神仙諸
靈官乞賜原赦無邊罪犯並與蕩除伏冀歩
武消災命身介壽子孫篤睦游宴春陽玄祖
超騰翺翔長樂蠲消姦厄延迓豐熈動植飛
潜均陶惠澤得道之後升入無形和與道合
眞

東南方
臣聞祝融司化肇炎令以開祥赤帝持衡奏
薰風而御政普滋品類悉頼生成今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
東南方无極太上靈寶天尊東南郷神仙諸
靈官乞賜原赦無邊罪犯並與蕩除伏冀福
慶駢來㐫危散滅門庭清靜眷序康寧宗祖

升遷里閭怡泰五靈恊順四炁朗清動植飛
潜均陶惠澤得道之後升入無形和與道合
眞
西南方
臣聞素皇御景運商律於金門皇老司天布
涼飈於玉宇令嚴肅殺物藉提携今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命

西南方无極太上靈寶天尊西南郷神仙諸
靈官乞賜原赦無邉罪犯並與蕩除伏冀福
禄來儀災衰洗蕩祖玄開度乗景清虚嗣續
繁殷䟽恩紫禁内外寧晏長㓜康平動植飛
潜均陶惠澤得道之後升入無形和與道合
眞
西北方
臣聞玄武應運舒愛日於八圓黒帝司權戒
清霜於萬宇生生復命物物歸根今有齋主
某爲某事建某齋懴罪祈恩消災請福切慮

多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
西北方无極太上靈寶天尊西北郷神仙諸
靈官乞賜原赦無邊罪犯並與蕩除伏冀災
厄蠲除吉祥萃止祖玄離夜接武天關庭户
生春回靈帝闕雲仍衍茂里社康寧動植飛
潜均陶惠澤得道之後升入無形和與道合
眞
上方

臣聞元靈御化運冲炁於紫微黄帝秉鈞布
光輝於碧落萬生受福庶物蒙成今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
上方无極太上靈寶天尊上郷神仙諸靈官
乞賜原赦無邊罪犯並與蕩除伏冀善瑞丕
臻災氛朗散子孫赫奕詩禮輝華玄祖騰凌
禍殃落滅尊卑安睦庭院寧閑動植飛潜均

陶惠澤得道之後升入無形和與道合眞
下方
臣聞博厚載物賛生化以居中光大承天凝
冲和而御下隂陽咸遂天地皆宜今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
下方无極太上靈寶天尊下郷神仙諸靈官
乞賜原赦無邊罪犯並與蕩除伏冀厄難風

清嘉祥川至先靈駕景佩服霓裳後嗣増光
衣被朱紱起居有慶出入無憂動植飛潜均
陶惠澤得道之後升入無形和與道合眞
下十方懴悔
東嶽
臣聞勢尊日觀浴陽景於扶枽望聳雲亭承
朝輝於暘谷生成品物主領人民今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故

修齋行道燒香散花皈身皈神皈命
東嶽泰山青帝眞君飛仙眞人名山洞府得
道神仙諸靈官伏冀帝錫禎祥神消障累祖
宗御炁天路扶摇胤嗣榮華雲衢奮迅斷除
注訟和合宗親動植飛潜均陶惠澤得道之
後升入無形和與道合眞
南嶽
臣聞峯羅紫蓋聳巨鎭於隂湘洞列朱陵挹
眞仙於炎嶺百靈効職萬品成恩今有齋主
某爲某事建某齋懴罪祈恩消災請福切慮

多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
南嶽衡山赤帝眞君飛仙眞人名山洞府得
道神仙諸靈官乞賜原赦無邊罪犯並與蕩
除伏冀地禁消愆天心介祉流芳胤祚譽藹
八圓承慶祖玄神超三界門庭清顯閭里光
輝動植飛潜均陶惠澤得道之後升入無形
和與道合眞
西嶽

臣聞萬八千仞豆翠岫於西崐三十六重接
青霄於北朔萬物統𨽻庶政綱維今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
西嶽華山白帝眞君飛仙眞人名山洞府得
道神仙諸靈官伏冀純嘏天開障縁氷釋九
玄七祖宴樂凌虚五族六親統承餘慶注殃
永息福祉咸臻動植飛潜均陶惠澤得道之

後升入無形和與道合眞
北嶽
臣聞幽都屹鎭崇綱紀於燕雲朔野司權宅
仙靈於岩麓提封庶物典領羣生今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
北嶽𢘆山黒帝眞君飛仙眞人名山洞府得
道神仙諸靈官乞賜原赦無邊罪犯並與蕩

除伏冀神擁蕃釐天澄萬厄隂躋玄祖八難
超凌陽䕃雲仍五靈翼賛眷屬寧謐宅舍光
輝動植飛潜均陶惠澤得道之後升入無形
和與道合眞
中嶽
臣聞勢隆太室奠神方於地中位統幅圓宅
帝居於宇内上司帝化下領民生今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故

修齋行道燒香散花皈身皈神皈命
中嶽嵩山黄帝眞君飛仙眞人名山洞府得
道神仙諸靈官乞賜原赦無邊罪犯並與蕩
除伏冀天禄豐盈地塵斷絶福侔東海壽並
南山旣徃靈儀朱宫受紀見存眷序碧簡題
勲動植飛潜均陶惠澤得道之後升入無形
和與道合眞
日宫
臣聞光騰若木融萬象於朝陽彩耀祥蓮浴
十華於晨景廣司萬兆旁職羣生今有齋主

某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
日宫至眞大聖日宫夫人炎光童子丹霞玉
女日宫神仙諸靈官乞賜原赦無邊罪犯並
與蕩除伏冀身襲休祥家消災厄祖宗受度
錬質朱陵胤祚象賢定名青籙精神茂恱歩
武輕清動植飛潜均陶惠澤得道之後身入
無形和與道合眞

月宫
臣聞隂精布化浴東井以流輝素魄澄空運
清光而育物統臨萬國化育羣生今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
月宫至眞大聖月宫夫人圓光童子散輝玉
女月宫神仙諸靈官乞賜原赦無邊罪犯並
與蕩除伏冀慶祉雲開災基風散髙玄乗景

長樂膺圖胤嗣蒙恩方諸定籍蠲消債訟光
顯門闌動植飛潜均陶惠澤得道之後升入
無形和與道合眞
水府
臣聞周流八極伸呼吸於歸墟迴旋四溟挹
淵源於崑閬涵渟品物澤潤生民今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命

水府扶枽大帝暘谷神王洞玄洞淵清泠大
神三河四海九江水帝十二河源江河淮濟
水府神仙諸靈官乞賜原赦無邊罪犯並與
蕩除伏冀百順駢臻四魔消散子孫昌世滚
滚依榮祖玄超升泠泠駕景𡨚愆開釋道德
興行動植飛潜均陶惠澤得道之後升入無
形和與道合眞
經寶
臣聞不言示敎隱鳳篆於瑶空有作垂文昭
龍章於瓊笈扶持萬化槖籥羣生今有齋主

某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
无上至眞三十六部尊經寶符玉章玉童玉
女侍經神仙諸靈官乞賜原赦無邊罪犯並
與蕩除伏冀福兆開通祅氛殄斥髙曽御炁
衣食自然胤嗣澄神詩書有耀訟殃雲散長
㓜日升動植飛潜均陶惠澤得道之後升入
無形和與道合眞

總十方
臣聞五靈布化舒祖炁以迴旋十極流輝耀
神光而化育兆民綱紀物品裁成今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命
十方无極太上靈寶天尊梵炁天君十郷神
仙諸靈官乞賜原赦無邊罪犯並與蕩除伏
冀五福天來千災日爍澤流孫子文獻傳芳

慶邁祖玄虚無御景春回院宇譽藹里閭動
植飛潜均陶惠澤得道之後升入無形和與
道合眞
總三光
臣聞麗天久照列經緯於三辰匝地呈祥運
隂陽於萬象民生攸繫帝化潜孚今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄
曹紀録黒簿登名惡對罪根未經懴滌今故
修齋行道燒香散花皈身皈神皈命

日月星宫至眞大聖夫人玉女宫中神仙諸
靈官伏冀災逐露晞福隨霧▲長㓜寧謐詩
禮詵詵宗祖升遷玄元蕩蕩三光有耀一炁
無私動植飛潜均陶惠澤得道之後升入無
形和與道合眞
總五嶽
臣聞承天作鎭俾化育於五方亘地標名賛
生成於萬類能出雲雨普植神靈今有齋主
某爲某事建某齋懴罪祈恩消災請福切慮
多生輪轉積劫循環流浪六情馳騁三業玄

曹紀録黒簿登名惡對罪根未經懴滌今故
修齋行道燒香散花皈身皈神皈命
五嶽五帝眞君飛仙眞人名山洞府得道神
仙諸靈官乞賜原赦無邊罪犯並與蕩除伏
冀九厄俱摧諸福畢至雲仍垂𥙿北闕承恩
玄祖超躋東儲宴景宗親利樂中外和寧動
植飛潜均陶惠澤得道之後升入無形和與
道合眞

靈寶領敎濟度金書卷之一百五十八











