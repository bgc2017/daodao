










靈寳領教濟度金書卷之二百四十二
　　　　洞微髙士開光救苦眞人寗全眞授
　　　　靈寳通玄弘教水南先生林靈眞編
　科儀立成品祈禄用
　　晚朝行道儀
　　　燒香頌
　　　各禮師存念如法
　　　宣衛靈呪
五星髙耀瑞炁飛浮元始集神天地交周
玉符寳節嘯命微幽擲火揚威奸凶無留

萬魔振伏紛葩却消摧怪伐惡道炁同流
神光照夜隂翳俱收萬仙降格扇景乗飈
群生咸遂惠遍神州(和)與道合眞
　　　鳴法鼔二十四通
无上三天玄元始三炁太上道君召出(臣)身
中三五功曹左右官使者侍香金童傳言玉
女五帝直符直日香官各三十六人出出者
嚴裝關啓玄壇天帝神君當召此間土地里
域眞官正神急上關啓(臣)今奉爲入齋意以
今晚朝陞壇行道願得

玉清道炁靈寳妙光下降流入(臣)等身中令
(臣)所啓速達逕御
太上无極大道至眞玉皇上帝御前
　　　謹稱法位
具位(臣)某與臨壇官衆等謹同誠上啓
虚無自然元始天尊無極大道太上道君太
上老君昊天至尊玉皇上帝紫微天皇大帝
紫微北極大帝后土皇地祇南極長生大帝
東極青華大帝好生丈人眞君九天應元雷
聲普化天尊長生保命天尊福生無量天尊

十方靈寳天尊十方巳得道大聖衆至眞諸
君丈人諸天天帝瓊闕髙眞玄都玉京金闕
七寳瓊臺紫微上宫靈寳至眞明皇道君上
相上宰上保上傅四司五帝十二仙卿三十
六部尊經玄中大法師三天大聖師靈寳經
籍度三師眞君靈寳官屬三界眞靈伏聞元
始開圖凝先天之道炁虚皇御運弘大地之
靈光八圓均戴於生成九軌咸依於化育雲
藏風靜湛然經緯之輝海潤河澄至以隂陽
之應惟昭昭於象外斯耿耿於寰中(臣)等夕

蕣柔資朝梧脆質織烏迅速未明知白守黒
之方野馬奔馳莫悟出青入玄之妙曲承睿
澤効職靈曹俾養拙以學眞尚立功而領教
凡有投告敢不上聞齋意青詞謹當宣奏
　　　宣詞
按如詞㫖曲副忱恂伏聞列衣冠於尊卑周
室制度定禄秩於髙下漢官威儀或里選而
採賢能或朝薦而登俊傑俾任乃職舉能其
官自近代科舉之興與疇昔學校之設虚文
不尚實德惟論校藝𣗥闈率爾糊名之律選

文蘭省森然謄録之曹旣非察士行於平時
曷克守官箴於異日未免顚覆上累髙明惟
熈朝選舉之功實繇稽古故廣土人民之衆
皆願觀光雖本人謀實原帝力今齋主某博
通經史究極憲章褁粮問程期入清朝之選
趣裝就道願爲盛世之官恐缺少而貟多或
職優而禄劣五行暗蹇二運乖危欲詢衆見
之同徒駭旁觀之聽語心自歎知巳誰矜自
非請命於紫虚曷克流恩於黄混聿嚴月陛
恭啓雲囊鈞樂九成輅紫金之瑞相寳花四

雨降白玉之眞光爲申𩛙於司存祈蠲消於
罪累功名遂意謀望從心以今晚朝行道請
法衆等運兹初捻上香
願此香煙騰空逕上供養
无上至眞道寳(臣)等皈身皈神皈命首體投
地願以是功德上祝
皇帝陛下伏願冠冕百王笙鏞萬國垂衣漢
殿合九域以朝元御履周疆來八荒而拱極
德音輝煥仁聞昭彰道不拾遺慶承平於宇
宙耕者讓畔厚風俗於閭閻今故燒香自皈

依
師尊大聖衆至眞之德得道之後保天長存
和與道合眞
以今晚朝行道請法衆等運兹二捻上香
願此香煙騰空逕上供養
无上至眞經寳(臣)等皈身皈神皈命首體投
地願以是功德歸流齋主某伏願譽重珪璋
器齊瑚璉雲氣望蓬萊之頂天錫脩齡河源
接崑崙之墟神資鉅福七葉之靈椿不老五
枝之丹桂長新玉帶金魚茂熈朝之富貴朱

顔緑鬢昭偉代之儀刑今故燒香自皈依
師尊大聖衆至眞之德得道之後長享和平
和與道合眞
以今晚朝行道請法衆等運兹三捻上香
願此香煙騰空逕上供養
无上至眞師寳(臣)等皈身皈神皈命首體投
地願以是功德歸流四嶽九牧萬姓三軍㐲
願庶尹清明百工緝理登金歩玉極寅亮以
賛襄曵紫拖青備論思而爕理耀光風於閭
里融霽月於邊陲文德化成方域息緑林之

警武功大定圜扉鞠青草之滋今故燒香自
皈依
師尊大聖衆至眞之德得道之後永保清寧
和與道合眞
　　　禮方懴方
　　　三啓頌
大道洞玄虚有念無不契鍊質入仙眞
遂成金剛體超度三界難地獄五苦解
悉歸太上經靜念稽首禮
　　　二禮

　(臣)等至心稽首禮
太上無極大道
　(臣)等至心稽首禮
三十六部尊經
　(臣)等至心稽首禮
玄中大法師
　　　重稱法位
具位(臣)某與臨壇官衆等謹同誠上啓
虚無自然元始天尊無極大道太上道君太
上老君昊天至尊玉皇上帝紫微天皇大帝

紫微北極大帝后土皇地祇南極長生大帝
東極青華六帝好生丈人眞君九天應元雷
聲普化天尊長生保命天尊福生無量天尊
十方靈寳天尊十方巳得道大聖衆至眞諸
君丈人諸天天帝瓊闕髙眞玄都玉京金闕
七寳瓊臺紫微上宫靈寳至眞明皇道君上
相上宰上保上傅四司五帝十二仙卿三十
六部尊經玄中大法師三天大聖師靈寳經
籍度三師眞君靈寳官屬三界眞靈伏聞議
勲議貴祖宗享禄厚之榮襲爵襲封子孫膺

賞遷之慶雖本人間之選舉允繇天上之權
衡家無衣白之孤福縁先世冢有燎黄之喜
禄逮後人天理照然民情恱甚今齋主某文
章效古政事崇今蒞官臨民願備朝廷之驅
使懷忠佐主期殫藩屏之勤勞深慮浩劫以
來受生之後心天風動性地雲迷虧忠信而
愛貪嗔畧武義而好淫殺輕忽耄耋淩慢齓
髫五臘三元蕩然莫守於禁戒十直四始率
爾罔識於朝修或運限守刃劫之郷或身命
處破害之位計羅臨舍火孛經躔致動靜有

冐之災衰而行藏式逢於疫患匪由帝力曷
副民𠂻是以燒香誦經爲懴除其宿累轉經
行道俾灌沐其新釐始從入選之時終至受
官之日無灾無難有福有禧道路經從母奔
波於意外郵亭跋渉皆稱遂於心中錦衣生
桑梓之歡聲青氊復枌榆之世澤藥階薇省
入位公卿棠隂竹符出聮藩翰富詩書而𥙿
後耀事業以光前蒙印䖍祈允臻覆育上願
天元朗晏地紀平寧風雨均調日星輝潤草
木暢茂無焚林竭澤之憂禽魚繁昌有戾天

躍淵之喜桑麻曉潤榆栁宵閑隂掾陽僚普
被生成之澤㝠關幽路均承化育之恩則上
明
天尊大慈之化下副(臣)等皈命之誠謹啓以
聞
　　　發願
　　一願乾坤明素二願氣象清玄
　　三願聖人萬壽四願化洽八埏
　　五願天垂甘露六願地發祥煙
　　七願四時應候八願萬物生全

　　九願家多孝悌十願國富才賢
　　十一願齋功廣被十二願善瑞日臻
　　　存神燒香
香官使者左右龍虎君侍香諸靈官當令(臣)
建齋之所自然生金液丹碧芝英百靈衆眞
交㑹在此香火爐前令(臣)學道得道求仙得
仙齋主受福幽顯沾恩十方仙童玉女侍衛
蘭煙傳(臣)向來所啓速達逕御
太上无極大道至眞玉皇上帝御前
　　　出堂頌


靈寳領教濟度金書卷之二百四十二


















