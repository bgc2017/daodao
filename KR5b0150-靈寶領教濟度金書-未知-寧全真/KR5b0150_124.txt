










靈寳領教濟度金書卷之一百二十四
　　　　洞微髙士開光救苦眞人寗全眞授
　　　　靈寳通玄弘教水南先生林靈眞編
　科儀立成品度星齋合用
　　午朝行道儀
　　　燒香頌
　　　各禮師存念如法
　　　衞靈呪
丹靈朱火炎霞激風赤輪剛運天光八衝
迸威包羅交變萬方流金豁落群魔滅蹤

辟奸破祅明耀元功金符召制躡雲乗龍
謡歌慶㑹散花太空神化冥運四極安隆
伏御帝前罔有不恭和與道合眞
　　　鳴法鼓二十四通
旡上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓玄壇天帝神君當召此間
土地里域眞官正神急上關啓臣今奉爲入
齋意以今臨午陞壇行道願得玉清道炁靈

寳妙光下降流入臣等身中令臣所啓之誠
速達俓御
太上无極大道至眞玉皇上帝御前
　　　請稱法位
具位臣某與臨壇官衆等謹同誠上啓
虚无自然元始天尊无極大道太上道君太
上老君髙上玉皇十方巳得道大聖衆至眞
諸君丈人三十二天帝君玉虚上帝玉帝大
帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六

部尊經玄中大法師上相上宰上保上傅太
平下教二十四眞人西城總眞王君大元眞
人東嶽上卿司命茅君定録保命二眞人名
山洞府得道神仙三界官屬一切眞靈臣聞
雲層峩峩元始御太无之祖炁龍漢蕩蕩虚
皇舒妙有之眞精上浮圓蓋以髙澄下奠方
輿而厚濁函三御極潜宰制於隂陽得一分
靈昭權衡於經緯大矣紫清之鳯牒妙哉玄
碧之龍圖鼓舞眞風融怡聖日實古今之柱
石爲生死之津梁臣等道域師參慶基天啓

紫霞絳實莫朝玉液於玄關白日紅塵徒滓
金花於神室望洋自嘆入谷懷慙惟蚊負以
淵臨期鵬摶於海運憲天宏道佐國立功凡
有皈投敢忘關奏午朝詞㫖謹爲宣聞
　　　宣詞
按如詞㫖備極忱恂齋主某義重天倫情鍾
人極痛魂靈之沉滯嗟影響之泬寥蛾火摧
殘莫際生還於九轉駒隂暗老惟傷死别於
千齡五炁散於天元百體歸於地大茫茫幽
夜驚心解脫之無門寂寂冥宵側耳超凌之

有路倘𡨚愆之未釋致注訟之潜興惟隂都
度命以登眞庶陽居保身而集慶非頼玄元
之造曷符丹赤之忱象地法天舞旌旗於寳
壝鳴金扣玉飛旂葆於瑶壇龍煙飄玉桂之
香鳯炬粲金蓮之影投誠十極皈命三元清
蹕傳聲降虚无之上聖紫霄簇仗近浩劫之
慈尊敷下民哀痛之詞覬上帝矜憐之澤飛
金雞於閶闔丕顯恩言竪丹鳯於鬱單式彰
仁聞以今臨午陞壇行道請法衆等運兹初
捻上香

願此香煙騰空俓上供養
无上至眞道寳臣等皈身皈神皈命首體投
地仰依
太上三尊願以是功德上祝
宗祧先聖社稷尊靈伏願汎景六淵怡神三
秀凝珠旒於太漠宻䕃瑶圖飛羽蓋於重霄
廣延寳祚
皇帝德參覆載恩浹華夷翠浪千層擁蒼溟
而並福青山萬疊聳岱華以齊齡九圍敦孝
悌之風百辟罄忠良之彦中圍列御克著徽

音太子諸王共扶昌運今故燒香自皈依
師尊大聖衆至眞之德得道之後保天長存
和與道合眞
以今臨午陞壇行道請法衆等運兹二捻上
香
願此香煙騰空俓上供養
无上至眞經寳臣等皈身皈神皈命首體投
地仰依
太上三尊願以是功德奉祝齋主家九玄七
祖億劫種親伏願琳琅御景瑶圃棲眞襲霓

裳以飛遊鞭笞鸞鳯漱雲漿而戲宴嘯傲煙
霞垂芳祉於家庭藹英猷於孫子齋主某五
靈孕炁三極陶形潤屋潤身衮衮熈朝之簮
紱學詩學禮綿綿聖世之箕裘歷花甲以循
環益椿年而蔓衍望隆桑梓惠逮松蘿今故
燒香自皈依
師尊大聖衆至眞之德得道之後昇入無形
和與道合眞
以今臨午陞壇行道請法衆等運兹三捻上
香

願此香煙騰空俓上供養
无上至眞師寳臣等皈身皈神皈命首體投
地仰依
太上三尊願以是功德奉祝三塗五苦六洞
十宫夜壑寒庭幽關冥路伏願根塵風散累
垢氷清襲卿雲於生門春回寒谷擁祥煙於
死户陽滿幽都玉龍馳白簡之綸金馬迅朱
臺之詔飛行宴景辭北府以登眞䇿駕凌虚
詣南昌而受化歡騰鬼域慶浹神郷今故燒
香自皈依

師尊大聖衆至眞之德得道之後長享自然
和與道合眞
　　　禮方
　　　懴方
命魔
歩虚
控轡適十方旋憇玄景阿仰觀劫仞臺
俯盻紫雲蘿逍遥太上京相與坐蓮花
積學爲眞人恬然榮衞和永享無期壽
萬椿奚足多

　　　又
大道師玄寂昇仙友无英公子度靈符
太乙捧洞章舍利耀金姿龍駕倐來迎
天尊盻雲輿飄飄乗虚翔香花若飛雪
氛靄茂玄梁頭腦禮金闕𢹂手遨玉京
　　　又
騫樹圓景園煥爛七寳林天獸三百名
獅子巨萬尋飛龍躑躅吟神鳯應節鳴
靈風扇竒華清香散人衿自無髙仙才
焉能耽此心

　　　三啓
　　　三禮
　　　重稱法位
具位臣某與臨壇官衆等謹同誠上啓
虚无自然元始天尊无極大道太上道君太
上老君髙上玉皇十方巳得道大聖衆至眞
諸君丈人三十二天帝君玉虚上帝玉帝大
帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六
部尊經玄中大法師上相上宰上保上傅太

平下教二十四眞人西城總眞王君大元眞
人東嶽上卿司命茅君定録保命二眞人名
山洞府得道神仙三界官屬一切眞靈臣聞
道生一以函三惟天爲大物並三而次萬惟
人最靈凝混洞以流形禀沖和而賦命青房
紫户精思飛霞外之輪玉緯金經宻運䇿雲
端之駕生神永固炁死何干自季運之風漓
致畏途之日闢雨滋叢𣗥罔知䇿馬之玄鍊
鏁交梨豈識牧牛之妙六根罪府五體𡨚都
奏黑簡於三元削青編於四極下愚蒙昧曷

逃淪墜之憂上智慈悲爰啓拔靈之請長夜
旣開於玉匱明眞遂演於金科今古蒙恩天
人受惠今玄壇所度亡故某切慮塵籠渉跡
世網謀身不知尊炁以貴神安識保精而固
命三元紆鬱五賊搶攘冥行或叛於四維妄
動或干於五紀罪無大小實伐命之斧斤過
有隂陽皆傷生之刀鋸或先世之遺殃流注
或宿世之罪業牽連元臘無懴謝之文節㑹
乏朝修之典一朝奄忽九夜沉淪驚萬炁之
各離恨百身之莫贖隂官二十四治憲網髙

張岱曹七十四司法機宻布茫茫孰告慽慽
誰矜惟仰藉於天光庶俯開於地禁苦稽度
星之式惠徼懴罪之恩燒香散花轉經行道
詔頒北闕䇿天吏以飛馳魂度南宫勑地祇
而侍衞永絶家庭之注咎頓消眷序之考殃
齋主合家大小三景流輝五靈錫羨精神爽
潤㓂永絶於隂陽歩武髙華福並隆於山海
迓方來之百順絶旣往之千災老安少懷慶
荀氏八龍之盛尊寧卑睦等于公四馬之榮
遣門外之風波宴壷中之日月蒙如丹禱仰

荷玄恩上願天度圓清地紀澄晏儀璘煥彩
河漢流祥犁雨滋春布歡聲於四鄙烽煙沉
夕集喜炁於三陲野息遺蝗朝多鳴鳯草木
遂生生之性飛潜離化化之機山川鬼神永
護詩於道日林泉隱逸疾證悟於眞風則上
明
天尊大慈之化下副臣等皈命之誠謹啓以
聞
　　　發願
一願大道淡泊虚無安閑空寂澄清自居廣

　開法門教導頑夫皆蒙惠澤精苦自修預
　以同學普得升虚與天相保長存無憂
二願諸天結炁澄清髙虚廣覆保眞固靈氣
　候調節四運和平國安民豐普天閑寧廣
　濟一切惠達有生保天長存億劫不傾
三願土地覆載無窮安平不䧟海淪不崩保
　鎮家國兆民興從養生安死惠周十方禾
　稼滋植營運日豐咸得覆載萬𩔖皆從
四願日月二景髙明無有孛蝕虧盈安清光
　照諸天洞消暗冥保固劫運世祚和平普

　加潤澤惠洒衆生
五願星辰與天齊光轉燭照耀朗映十方各
　安其位經緯直行保鎭家國無有災傷四
　海寧一普天興昌
六願四時隨節推遷景氣和調無有災患疫
　毒消滅普天安平五榖豐熟國富民歡
七願浮雲結炁聚煙飛空髙澄䕃覆玄玄隱
　則無爲散則彌天神仙同居結友衆眞惠
　流一切興國愛民普濟群生人同劫年
八願風雨洒潤無窮普加施泄受其發揚萬

　物滋生國儲民豐
九願五嶽各安其方巍巍包藏長爲仙宫安
　鎭國祚保天無終護度一切莫不仰宗
十願江海蕩蕩無極含容恢廓無細不植淵
　奥柔惠潤加蠕息天人獲慶年同劫石
十一願帝王國主日昌四鎭安睦兵革不揚
　天人歌唱吉應來翔敷教濟濟威化揚揚
　兆庶稱慶長樂未央
十二願蝖飛蠢動巳生未生咸蒙安全普得
　生成皆見元氣受陽之形草木果林經冬

　不零一切濟度靡不鮮榮和與道合眞
　　　存神燒香
香官使者左右龍虎君侍香諸靈官當令臣
　朝行道之所自然生金液丹碧芝英百靈
衆眞交㑹在此香火爐前令臣學道得道求
仙得仙齋官蒙福幽顯沾恩十方仙童玉女
接侍香煙傳臣向來所啓之誠速達俓御
太上无極太道至眞玉皇上帝御前
　　　出堂頌
　　　引至幕

　　　謝師尊
　　　舉回向


靈寳領教濟度金書卷之一百二十四





