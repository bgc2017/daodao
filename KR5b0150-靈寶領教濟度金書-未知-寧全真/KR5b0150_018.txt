










靈寳領教濟度金書卷之十八
　　　洞微髙士開光救苦眞人寗全眞授
　　　靈寳通玄弘教水南先生林靈眞編
　科儀立成品(祈禳開/度通用)
　　立六幕儀
　　　上香啓白
具位奉行某齋法事嗣法弟子某焚香上啓
三洞四輔經籙法科祖玄眞師列位眞人經
籍度師列位眞人仰望師慈俯垂省録伏以
齋法精嚴校録列臨軒之聖玄功妙宻紏彈

尊御幕之眞修奉云初皈依敢後以今奉爲
某人崇䢖某齋玄壇肇䢖丹笈將宣先立幕
以告齋靈風遐扇期臨壇而證度聖力宏宣
欲望申鍚慈觀曲矜愚悃特爲聞奏五靈尊
聖三元帝君靈寳玄師正一教主監齋列幕
主宰髙眞揖三炁之靈芒承流中陛擁九華
之寳御駐景前帷提奬宗乗圓成齋福某不
勝䖍祝之至
　　　道經師寳天尊
　　　上香

具位奉行某齋法事臣某謹焚香供養
三天化主玄中大法師眞君靜老天尊伏以
道貫一乗仰玄元之法雨教宏三洞尊靈寳
之慈雲主張夙藉於師垣陶冶願歸於聖域
臣先據某人爲某事其諸情悃巳録奏聞今
將肇啓瑶壇恪宣寳範傾光御氣希辭蘂闕
之鴻濛定令頒符式煥芝圖之鬱勃銘心激
切稽首凌兢法衆運誠修齋奉請
　　修齋奉請玄師降臨壇所
　　雲輿巳降鶴駕來臨齋事圓成還當

　　奉送
　　請玄師頌
科律嚴章奏精誠享百神投詞陳悃願
潔醮答髙旻俯盻垂雲駕㝠心啓上眞
玄師都教主奉請降凡塵
　　　獻茶酒散花
某謹上啓
玄中大法師眞君切以清微應化鼓聖楫於
三靈黄籙垂文駕法橋於六合亶繇護翊敢
罄懇祈以今伏爲某人爲某事自愧顓蒙曷

扣龍宸而徯澤恪期覆䕃庶通蟻悃以宣慈
啓壇表文謹當敷奏
　　　宣表
表文控露淵聽昭回冀飇馭以遲留撫斿帷
而欵駐萬眞受事開黍珠出教之玄八景流
華敷騫玉成眞之妙齋功告備靈貺旁孚某
不勝䖍禱之至
　　　道經師寳天尊
　　　上香
具位奉行某齋法事嗣法弟子某焚香上啓

三天扶教輔玄大法天師沖玄神化正一靜
應顯佑眞君伏以龍漢凝玄啓虚无之聖運
鶴鳴演妙敷靈寳之眞乗提携亶頼於宸慈
主宰夙繇於師造某先據某人爲某事今將
肇啓玄壇恪宣寳範開天扶教夙承丹禁之
綸恩御景啓途願降清都之羽仗銘心激切
稽首凌兢法衆運誠修齋奉請
　　　修齋奉請天師降臨壇所
　　　雲輿巳降鶴駕來臨齋事圓成還當
　　　奉送

　　　請天師頌
太上傳符籙初因過鶴鳴積功超玉簡
列位侍三清接引章詞奏克隨凡庶情
修齋當奉請願俯鑒精誠
　　　獻茶酒散花
某謹上啓
三天扶教輔玄大法天師眞君切以九清輔
極張聖瑟於玄黄三籙開光闡神機於經緯
亶繇護翊敢罄懇祈以今伏爲某人某事自
惟性禀倥侗期藉三天而領教誠敷汪穢庶

提十地以歸眞啓壇表文謹當敷奏
　　　宣表
表文控露淵鑒昭明冀暫駐於䄡帷爲曲留
於輪蓋紫微啓秘傾葵徼濟下之恩碧漢流
輝采菲副由中之禱齋功告備靈貺旁孚某
不勝䖍禱之至
　　　道經師寳天尊
　　　上香
具位奉行某齋法事嗣法弟子某焚香上啓
靈寳監齋大法師眞君伏以法出三乗溥慈

悲之蕩蕩道彰七部仰靈寳之玄玄證臨既
頼於師尊懇禱莫殫於愚賤某先據某人爲
某事今將肇啓玄壇恪宣寳範飛空駕景願
移彩仗於九霄綴武依光庶徼洪釐於三極
銘心激切稽首凌兢法衆運誠修齋奉請
　　　修齋奉請監齋降臨壇所
　　　雲輿巳降鶴駕來臨齋事圓成還當
　　　奉送
　　　請監齋頌
寳號留塵世仙階列上清三千功已滿

八百行先成禮懴修眞福監齋作證盟
今宵雲馭降祥祉被含生
　　　獻茶文散花
某謹上啓
靈寳監齋大法師眞君切以九陽御極開紫
掖以䟽恩三籙披圖䢖玄班而輔化亶繇護
翊敢罄懇祈以今伏爲某人爲某事自惟玉
律精嚴莫罄芻衷於帝所金科敷落難頒芝
渥於神郷啓壇表文謹當宣奏
　　　宣表

表文控露淵聽昭回冀敕勒以停輪爲徘徊
而駐幕萬眞翊衛徼紫金澤潤之恩四氣朗
清符碧玉緬平之瑞齋功告備靈貺旁孚某
不勝䖍禱之至
　　　道經師寳天尊
　　　上香
具位奉行某齋法事嗣法弟子某焚香上啓
五方五靈五老帝君伏以一炁流光敷玄元
之鳳篆五靈毓粹尊靈寳之龍文紏臨既藉
於聖謨寅亮敢陳於愚悃以臣先據某人爲

某事今將肇啓瑶壇恪宣寳範持幢䢖節願
迂清衛以前驅校籙授符爲霈玄恩而下邁
銘心激切稽首凌兢法衆運誠修齋奉請
　　　修齋奉請五帝降臨壇所
　　　雲輿巳降鶴駕來臨齋事圓成還當
　　　奉送
　　　請五帝頌
五帝居仙品紏彈善惡因祥光臨宇宙
惠澤濟沈淪發露祈眞佑𡨋心感聖賢
存亡俱快樂享福永無垠

　　　獻茶酒散花
某謹上啓
五方五靈五老帝君切以教尊三籙流惠露
於幅貟權冠十華佐眞風於霄極亶繇護翊
敢罄懇祈以今伏爲某人爲某事自惟清律
霜明式冐朝章之俯仰丹衷氷履惟期宸貺
之提携啓壇表文謹當宣奏
　　　宣表
表文控露淵鑒昭回冀鹵簿之遲留向庭帷
而迂駐開張萬範權衡舒無上之恩混合百

神簮𥿈證又玄之妙齋功告備靈貺旁孚某
不勝䖍禱之至
　　　道經師寳天尊
　　　上香
具位奉行某齋法事嗣法弟子某焚香上啓
天地水三元三官帝君伏以五大垂精煥希
微之洪範三元輔佐典靈寳之玄綱威儀既
宰於宸嚴爕理願依於聖造某先據某人爲
某事今將肇啓瑶壇恪宣寳範執籙把籍願
提丹筆以明清振轡飛輪冀下紫垣而赫奕

銘心激切稽首凌兢法衆運誠修齋奉請
　　　修齋奉請三官降臨壇所
　　　雲輿巳降鶴駕來臨齋事圓成還當
　　　奉送
　　　請天官頌
妙道垂眞教修齋五福田結壇朝上聖
建醮會髙仙注念通霄極精心感上玄
天官乗寳輦彩仗下凡筵
　　　請地官頌
翼翼陳丹悃兢兢仰紫虚祈通塵下志

願逹土皇君潜應垂眞佑遐臨赦罪書
地官來下降俄擁五雲舉
　　　請水官頌
方便開眞化慈悲立聖科虚心修妙㑹
調氣詠靈歌黙念祈淵府丹誠通大羅
水官龍駕降雲錦起滄波
　　　獻茶酒散花
某謹上啓
天地水三官帝君切以科尊黄籙敷鴻澤以
昭天望峻清曹翊龍宸而御地亶繇護翊敢

罄懇祈以今某人爲某事自惟臨下昭昭曷
冐雷霆於白簡受中昧昧莫徼雨露於彤庭
啓壇表文謹當敷奏
　　　宣表
表文控露淵鑒昭回冀曲駐於前茅爲迂留
於右幕神功嚴校開圓方有脚之春祖氣輝
流霈幽顯无垠之澤齋功吿備靈貺旁孚某
不勝䖍禱之至
　　　道經師寳天尊
　　　上香

具位奉行某齋法事嗣法弟子某焚香上啓
靈寳經籍度三師眞君伏以帝啓金書結飛
玄而闡妙神彰玉字開靈寳以宣光裁成夙
籍於師圍歸戴敢忘於聖囿某先據某人爲
某事今將肇啓瑶壇恪宣寳範凌空夙駕願
離紫府之班聮翊教傳宗重訂赤城之歩武
銘心激切稽首凌兢法衆運誠修齋奉請
　　　修齋奉請三師降臨壇所
　　　雲輿巳降鶴駕來臨齋事圓成還當
　　　奉送

　　　請經師頌
入靖修黄籙嚴裝啓上仙奏章先逹御
詞欵欲關宣寳籙因師度威儀太上傳
經師來下降奏請列群仙
　　　請籍師頌
肅肅祈清福詵詵結寳齋登壇須此夜
行道續徘徊有願仍雖啓皈心道眼開
籍師來下降仙仗下瑶臺
　　　請度師頌
經戒丹心稱䖍誠召百神捻香祈至聖

持戒請仙眞清詠凌朝啓精思人夜勤
度師來下降保護結齋人
　　　獻茶酒散花
某謹上啓
靈寳經籍度三師眞君切以齋崇黄籙提九
軌於慈航恩輅緑羅煥八圓於慧燭亶繇護
翊敢罄懇祈以今伏爲某人爲某事自惟蛙
井么微徒暢玄風而佐理虎關峻極莫敷聖
日以宣仁啓壇表文謹當宣奏
　　　宣表

表文控露淵鑒昭回願六幕之少留俾丹輿
而曲駐玄龍翼乗監眞開不夜之天丹鳳飛
綸煥號耀長春之地齋功告備靈貺旁孚某
不勝䖍禱之至
　　　焚表宣關
向來酌獻功德上祈
師造收録齋功爲上因縁志心稱念道經師
寳天尊不可思議功德
　　　謝六幕儀
　　　華夏頌至玄師幕上香

具位某上啓
三天化主玄中大法師眞君靜老天尊切以
肅嚴黄籙恪殫事帝之儀誠徹紫樞幸浹度
人之澤始繇覆䕃終籍維持某昨爲齋主某
人爲某事仰荷師恩巳圓齋福重念某谷遷
未遂墻面徒漸降眞召靈慮玄章之風擾運
神㑹道或丹憲之雲迷淵渉兢兢海涵切切
解壇表牘謹用披宣
　　　宣表
表文具嚴淵衷昭鑒願霈岱溟之澤肆寛鉞

鼎之愆彩霧後先徒企靈光於碧漢紫烟上
下惟敷道氣於黄垓法衆運誠修齋奉送
　　　修齋事畢仰荷玄恩志心稽首奉送
　　　玄師
　　　雲輿弗駐鶴駕難留仰望雲霄不勝
　　　攀戀
　　　送玄師頌
上帝命眞仙修齋黄籙壇諸天來下降
焚香懴罪愆祈恩行道畢齋事巳周圓
洪福留人世玄師上九天

　　　華夏頌至天師幕上香
具位某上啓
三天扶教輔元大法天師冲玄神化正一靜
應顯佑眞君切以紫垣日近恪攄九奏之恭
黄籙天開幸衍八遐之澤始繇覆䕃終籍維
持某昨爲齋主某人爲某事仰荷師恩巳圓
齋福重念某識倫象罔迹混紛葩丹範敷羅
莫回靈於玄妙朱章奏對曷混景於虚无惟
極再思懼縈三禠解壇表牘謹用披宣
　　　宣表

表文具嚴淵衷昭鑒願衍洪厖之澤恪旌螻
蟻之忱騰駕飛龍法從莫攀於霄極煥綸丹
鳳靈光願衍於寰瀛法衆運誠修齋奉送
　　　修齋事畢仰荷玄恩志心稽首奉送
　　　天師
　　　雲輿弗駐鶴駕難留仰望雲霄不勝
　　　攀戀
　　　送天師頌
齋福巳精嚴表牒上九天至誠通感應
闔門得延年掌籍諸天衛章詞逹御前

祖宗咸昇度嗣胤慶榮遷三天扶教主
事畢奏功圓
　　　華夏頌至監齋幕上香
具位某上啓
靈寳監齋大法師眞君切以紫霄啓運肇宏
玉笈之儀黄籙開圖迄備瑶壇之禮始繇覆
䕃終籍維持某昨爲齋主某人爲某事仰荷
師恩巳圓齋福重念某道基學歩塵囿移情
龍扆承顔莫昭宣於帝渥鴛班綴武惟冐瀆
於天儀第極心兢恪祈手援解壇表文謹用

披宣
　　　宣表
表文具嚴淵衷昭鑒願前非之電掃許今是
之雲臻羽衛凌空巳覺鳴鞘於天上鬱羅散
▲惟期飛綍於人間法衆運誠修齋奉送
　　　修齋事畢仰荷玄恩志心稽首奉送
　　　監齋
　　　雲輿弗駐鶴駕難留仰望雲霄不勝
　　　攀戀
　　　送監齋頌

靈壇崇法席允頼下監臨紏過兼書善
眞仙亦仰欽行當驅道騎縹緲五雲深
生存當有頼更復濟幽沈
　　　華夏頌至五帝幕上香
具位某上啓
五方五靈五老帝君切以壇崇黄籙幸徼芝
御之臨誠徹蒼圓喜拜楓綸之煥始繇覆䕃
終籍維持某昨爲齋主某人爲某事仰荷師
恩巳圓齋福重念某受資摴散賦性棗昏教
演鸞函慮未符於眞格班催鷺序或有冐於

朝儀願逭霜嚴恪祈春育解壇表牘謹用披
宣
　　　宣表
表文具嚴淵衷昭鑒願削玄曹之罪録特注
青簡之勲圖雲歛蕭臺駐蹕巳輝於祖氣風
清禁路回鑾願錫於靈光法衆運誠修齋奉
送
　　　修齋事畢仰荷玄恩志心稽首奉送
　　　五帝
　　　雲輿弗駐鶴駕難留仰望雲霄不勝

　　　攀戀
　　　送五帝頌
仙仗來霄極尊嚴列五方檢氛吹羽莭
鸞輅駐清揚齋事將圓徹回輿返上蒼
流恩無不遍豈但感馨香
　　　華夏頌至三官幕上香
具位某上啓
天地水三官大帝切以黄壇饗帝聿嚴鳳氣
之書丹闕監眞欣拜龍光之寵始繇覆䕃終
藉維持某昨爲齋主某人爲某事仰荷師恩

巳圓齋福重念某亡羊知愧𦘕虎懷慚律按
女青慮威儀之紛擾科尊大赤或法度之紏
紜惟頼吞雲庶承湛露解壇表牘謹用披宣
　　　宣表
表文具嚴淵衷昭鑒願削非於黒簡即校績
於丹編豹尾塵清巳泛玉虚之縹緲獅頭光
顯期提金粟以彌羅法衆運誠修齋奉送
　　　修齋事畢仰荷玄恩志心稽首奉送
　　　三官
　　　雲輿弗駐鶴駕難留仰望雲霄不勝

　　　攀戀
　　　送天官頌
妙範修齋直明科洗罪根瞻穹崇上善
𤁋懇致微言既納依投請蒙垂覃宥恩
天官還玉府寳駕入金門
　　　送地官頌
淨㑹朝元罷三塗結福田眞恩定五嶽
誠悃奏三天徹席停宗範解壇送列仙
地官回嶽府髙陟五雲軿
　　　送水官頌

宣演靈音畢諸仙返上穹靈光除横厄
甘露降眞風復命驪龍駕遥還太室宫
水官歸洞府福禄賜無窮
　　　華夏頌引至三師幕上香
具位某上啓
靈寳經籍度三師眞君切以瑶壇虎拜恪遵
黄籙之科玉闕龍騰巳霈清微之澤始繇覆
䕃終藉維持某昨爲齋主某人爲某事仰荷
師恩巳圓齋福重念某歩趨由徑謦欬及門
教雨涵濡未鈎玄於洞輔宗風揚歴莫守黒

於眞元冐典瓊科懼縈玉律解壇表牘謹用
披宣
　　　宣表
表文具嚴淵衷昭鑒誓日者而捨舊期雲覆
以知新仰控青㝠巳返三華之翠仗俯提黄
混益綿萬葉之珠乗法衆運誠修齋奉送
　　　修齋事畢仰荷玄恩志心稽首奉送
　　　三師
　　　雲輿弗駐鶴駕難留仰望雲霄不勝
　　　攀戀

　　　送經師頌
經法雖微妙崇奉悉四師凡有立善者
咸得頻禮之氣運功易就心慢悔難追
若能勤繫念朝夕自仙飛
　　　送籍師頌
道以齋爲重法以朝爲常不修不奉者
安能逹帝郷有骨入仙品自然開紫房
玄武排靈駕但見金殿堂
　　　送度師頌
迢迢玉京山玄都何巍巍朗朗長夜開

眞人乗歩虚大道由人弘心至神自歸
修齋行道畢稽首辭三師
　　　宣關向來

靈寳領教濟度金書卷之十八





