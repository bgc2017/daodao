










靈寳領教濟度金書卷之四十一罪十一
洞微髙士開光救苦眞人𡩋全眞授
靈寳通玄弘教水南先生林靈眞編
科儀立成品(開度通用)
眞靈醮儀
歩虚燒香頌
各禮師存念如法
宣衞靈呪
五靈列位煥鎭五方始皇護魂丹老衞形
皓靈侍魄黒帝攝生中央黄帝統御萬眞

元皇誥下幽夜開光罪消北府名列南曷
金籙定籍玉字除殃朱陵錬質飛神太蒼
三官九府无極神郷普受開度上生天堂
和與道合眞
鳴法鼓二十四通
无上三天玄元始三炁太上老君當召出臣
等身中三五功曹左官右官使者捧香驛龍
騎吏侍香金童傳言散華玉女五帝直符直
日香官使者各一人出出者嚴裝顯服冠帶
垂纓關啓此間土地里域眞官正神(臣)今入

靖升壇燒香行道謹奏爲(宣意)其諸情悃具
載丹忱以今關盟三界普告十方願得
太上正眞生炁流匝(臣)等身中令(臣)所啓之
忱速達俓御
太上无極大道虚无至尊(御前)
請稱法位
具位(臣)姓某誠惶誠恐稽首頓首再拜謹同
誠上啓
太上无極大道虚无自然元始天尊妙无上
帝虚皇玉晨大道靈寳天尊妙有上帝萬變

混沌玄元老君至眞大帝東極青玄老君運
明保元上帝太乙救苦天尊九幽拔罪天尊
十方分身應化救苦天尊三元三官大帝祖
師正一顯佑眞君天曹地府五嶽四瀆洞天
福地十方三界地水軄司一切眞靈恭冀洪
慈洞開靈鑑(臣)以宿植慶基生逢玄運洞輔
秘寳佩奉修持莫能葆錬山林精思髙蹈浮
沉埃𡏖暗老光隂過有淵陵功無毫髮天恩
涵育未賜誅夷領教度人誓殫忱切勉修功
行庸禆萬方凡有皈投敢忘關告(臣)昨爲修

齋某人崇建某齋開度亡故某上登仙界(臣)
軄司濟度敢怠奏聞恭惟依按眞科宣揚齋
法建壇行道懴罪首愆保度魂儀超升朱火
冥關開泰隂境廓清仰荷恩光俯從民欲以
今解壇遷賞頂踵知元輙罄蒭衷爰修瀹祭
伏願珠旛翠葆肅肅遐臨風馬雲車飄飄莅
止不違應感恪副翹傾(臣)不勝䖍切望恩之
至謹當奏請
請聖
謹奏請太上无極大道大羅玉京元始天尊

太上道君太上老君昊天玉皇上帝三
寳帝君三寳丈人伏願應感分輝流光
下降
謹奏請北極紫微大帝天皇大帝東極青玄
上帝南極長生大帝朱陵大帝九天上
帝三十二天上帝五老上帝東華西靈
巳得道大聖衆至眞諸天丈人伏願應
感分輝流光下降
謹奏請太陽太隂五星四曜南辰北斗上眞
道君二十八宿星君醮主合家本命元

辰眞聖本宿星君運炁眞宰伏願應感
分輝流光下降
謹奏請泰玄樞機三省諸相天君玄中大法
師靈寳經籍度三師眞君伏願應感分
輝流光下降
謹奉請天地水三官大帝北極四聖眞君九
天諸司天曹諸司上清諸院使眞君飛
天神王五帝大魔三元眞君上章詞表
靈官伏願應感分輝流光下降
謹奉請妙行眞人玄一三眞人沖應眞人太

極太虚眞人太極左宫仙翁沖應眞人
太平下教二十四眞人上章二十四眞
人九天普度院三十六眞人伏願應感
分輝流光下降
謹奉請三洞威神三寳官屬靈寳領仙監齋
飛龍騎吏三十二天監齋直使左右官
使者三五功曹侍香金童傳言玉女五
帝直符直日香官左右龍虎君諸天仙
吏㐲願應感分輝流光下降
謹奉請五嶽五帝眞君聖帝洞天福地靖廬

治化仙官海上五嶽十洲三島仙官東
華方諸西靈崑臺仙官伏願應感分輝
流光下降
謹奉請西城緫眞上卿司命定録右禁三官
保命眞君南嶽夫人東華道君上清仙
侯本𣲖祖玄眞師列位眞人經籍度師
列位眞人伏願應感分輝流光下降
謹奉請地府酆都大帝九壘土皇君六洞冥
官十宫眞君五道大神十三魔王諸大
地獄曹僚案掾无極神吏伏願應感分

輝流光下降
謹奉請水府搏桑大帝四海龍王四瀆源王
九江水帝十二河源仙官五湖七澤大
神溟泠大神水府曹僚案掾神吏伏願
應感分輝流光下降
謹奉請九州社令司本州本縣城隍司當
里域司齋主家土地六神逺近廟貎祀
典神衆伏願應感分輝流光下降
謹奉請三界符使四直功曹玄壇翊衛四靈
神君監齋香官監齋使者宣通命令一

切神明惟願應感分輝流光下降
初獻
(臣)謹重誠上啓
三清上帝十極髙眞仰冀洪慈俯垂采録(臣)
以係代學眞聮名領教憲天弘道濟物利人
軄守所縻敢云癏曠以今齋主憫兹亡爽倐
墮幽寥生有𡨚愆死沉惡趣炎池冰沼水火
隂陽匪頼神恩曷析超邁是以䖍遵齋律敷
列壇塲信幣勤渠香火繚繞投誠紫極請命
玄都爲亡故某懴滌宿瑕徼迎宸祉俾離夜

壑快覩晨陽沐浴朝眞聽法受鍊惡根落滅
罪簿疾除時刻升遷制魔保舉永辭北府俓
上南宫道岸先登法橋穩駕三途五苦八難
幽關均獲逍遥斷除苦惱際天蟠地均沐仁
風若𡨚若親俱陶化育豈(臣)愚鈍獲遂感通
實帝慈悲普施利益珠環眞切蘋藻勤渠不
揆瓣香庸伸報効伏望髙眞日鑒上帝時歆
俯察精䖍恪垂丙在儀不及物情見乎辭仰
冀聖靈洞加慈亮(臣)不勝䖍祝之至謹稽首
再拜

亞獻
(臣)謹重誠上啓
三清上帝十極髙眞仰冀洪慈俯垂洞鑒(臣)
以上質旁鑒觀有翼由中濟下化育無私今
有齋主所度亡靈欣承聖澤請言終惠更籍
維持所冀丹斾飛馳玄綸鼓動申飭三府關
聞九幽亡故某駕景䇿空飛翔八極隨劫輪
轉與天齋年永離輪廻常依正道魔無干犯
衣食自然蒙如懇祈允臻嘉祐更願靈寳官
屬領仙監齋玄元仙曹佐時用事城隍社令

里域監臨護正齋功具嚴勞績今飛朱表謹
即言功所冀淵慈進品加秩庶酬勲効永翊
宗乗更願齋主某神觀清夷風姿茂悅芝蘭
秀發椿桂歡愉七葉連榮五枝挺秀詩書演
慶文獻流芳門户興隆絲羅恊泰家庭貞吉
中外和平荷天之休永臻康溢上願三光順
軌五炁宣和彗孛韜威風雲藏靜山靈薦祉
川后靜波疪癘不生田疇豐稔三邊息警六
合澄清林絶虎狼田無螟▲歡生擊壤歌唱
康衢動㥀飛潜均隨化化幽關夜壑悉沐生

生極地際天俱陶壽域(臣)下情不勝䖍祝之
至
終獻
(臣)謹重誠上啓(臣)以今星漢斜飛籟沉動寂
千枝燼冷百和方殘薦獻情周敷陳禮罄紅
塵紛紏莫挽霓旌碧落迢遥將旋羽葆(臣)等
承顔奏對綴武班聮無量度人喜宣聖澤法
事粗悉萬聖旋軿瞻戀罙深忱恂曷喻(臣)不
勝依戀激切之至謹稽首奉送
廻軿頌

廻軿五雲輿騰駕九章歌倐忽沖天逺
醮筵香氣多玄恩覃宇宙福禄遍山河
緬想神仙路逍遥上大羅
十眞君醮儀
歩虚灑淨
燒香頌
各禮師存念如法
玄天徘徊流景上清大有啓運八字髙明
飛天澄空洞隂自生五炁纒綿灌我身形
冠帶北單受錬洞靈腎府北出内外光精

飛行三界遊宴紫庭和與道合眞
鳴法鼓三十六通
上清靈寳玄壇當召香官使者四直功曹今
日直符直壇土地防禦祗應内外眞靈急上
關啓以今奉爲入意當願天光鬱勃地禁開
明泉曲生春寒庭不夜令今所啓速得上聞
北隂玄天酆都大帝地府十殿眞君聖前
請稱法位
具位(臣)姓某謹同誠上啓
北隂玄天酆都大帝地府泰素妙廣眞君隂

德定休眞君洞明普靜眞君玄德五靈眞君
最勝耀靈眞君寳肅昭成眞君神變萬靈眞
君无上正度眞君飛魔演慶眞君五化威靈
眞君左右文武曹僚案掾侍從主執一切威
靈伏聞元始開圖扇眞風於三極虚皇御運
流慧日於九幽羅酆司考對之權泉曲軄推
研之任十宫曹局六洞官僚惡盈益謙昭水
衡而有準禍淫福善凛冰鑑以無私仰承金
闕之科條上奉玉京之政令範圍所被統𨽻
無遺以今齋主某伏爲亡故某人身墮神郷

命歸鬼録慮生紛於業網致死繫於形機水
火隂陽難逃帝憲予奪輕重冝頼神休敢殫
一得之葵忱恭致三巵之菲敬冀旌德欵普
錫恩釐伏願風馬前驅擁人間之鹵簿雲車
後從耀地上之襜帷來赴靈場恪歆珍供某
不勝激切望恩之至謹當奉請
請聖
志心奉請北都泉曲府玄天酆都大帝惟願
雲驂俯降風駟遥臨來赴醮筵證明修
奉

志心奉請北都泉曲府第一殿秦廣大王泰
素妙廣眞君惟願雲驂俯降風駟遥臨
來赴醮筵證明修奉
志心奉請北都泉曲府第二殿初江大王隂
德定休眞君惟願雲驂俯降風駟遥臨
來赴醮筵證明修奉
志心奉請北都泉曲府第三殿宋帝大王洞
明普靜眞君惟願雲驂俯降風駟遥臨
來赴醮筵證明修奉
志心奉請北都泉曲府第四殿五官大王玄

德五靈眞君惟願雲驂俯降風駟遥臨
來赴醮筵證明修奉
志心奉請北都泉曲府第五殿閻羅大王最
勝耀靈眞君惟願雲驂俯降風駟遥臨
來赴醮筵證明修奉
志心奉請北都泉曲府第六殿變成大王寳
肅昭成眞君惟願雲驂俯降風駟遥臨
來赴醮筵證明修奉
志心奉請北都泉曲府第七殿太山大王神
變萬靈眞君惟願雲驂俯降風駟遥臨

來赴醮筵證明修奉
志心奉請北都泉曲府第八殿平等大王無
上證度眞君惟願雲驂俯降風駟遥臨
來赴醮筵證明修奉
志心奉請北都泉曲府第九殿都市大王飛
魔演慶眞君惟願雲驂俯降風駟遥臨
來赴醮筵證明修奉
志心奉請北都泉曲府第十殿轉輪大王五
化威靈眞君惟願雲𩥵俯降風駟遥臨
來赴醮筵證明修奉

志心奉請北都泉曲府大帝眞君殿下左班
曹僚案掾主執善惡無鞅神靈聖衆惟
願雲驂俯降風駟遥臨來赴醮筵證明
修奉
志心奉請北都泉曲府大帝眞君殿下右班
曹僚案掾主執善惡無鞅神靈聖衆惟
願雲驂俯降風駟遥臨來赴醮筵證明
修奉
初獻引旛居中參禮
具位姓某謹焚香上啓

北隂玄天酆都大帝地府十宫十殿眞君左
右文武曹僚案掾侍從主執一切威靈伏聞
上聖慈仁符春生而布德下愚冥昧抵秋殺
以昭刑故雖民情之自貽實亦帝心之曲憫
興言澤壘莫慘羅酆鐵壁千㝷覊窮魂於積
夜銅關萬仭縻罪魄於重泉隂風浙浙而茹
苦無原昬霧濛濛而含哀莫訴天光弗照地
暗常臻獄吏威嚴朱墨紛紜於簿録冥官獰
惡丹青翻覆於文書自非主守寛一分而惟
重惟輕與夫監臨執三尺而無小無大曷甦

常禁上沛殊恩仰惟十地之威權實賛三天
之號令位尊隂部聦明智慧足有臨勢繞冥
郷性命禍福無不載準女青之玉律遵大赤
之金科軄尚威嚴心存惻憫凡滅度經由而
靡忒必毫釐考校以無差今孝子某人切慮
亡故某人身處紅塵神縈黒業六因十習孰
逃奏過之三尸五苦三途曷逭懲愆之八難
隨所作罪受此報縁歷歲歷時旣莫測升沉
之所若祥若七必遍經按察之司體道好生
配天惡殺一帝端拱頒德詔以風行十眞崇

嚴承赦音而雷動倘有重過免掛深文爲銷
毀於刑書即勾除於罪簿俾脫犴室即禮龍
墀玉▲低鋪列瑶池之仙菓金樽髙設陳閬
苑之竒葩雲饌重重霞漿奕奕歩虚響徹飛
白鶴於雲間梵唱流明舞青鸞於空際願母
遜郤曲爲鑒歆某不勝激切懇祈之至
亞獻
具位某謹焚香上啓
北隂玄天酆都大帝地府十殿眞君左右文
武曹僚案掾侍從主執一切威靈伏聞乾坤

定位張翠蓋於九清離坎司方辯黄輿於五
濁中極號仙聖之府北都爲鬼神之家軄帝
嚴刑賛天重憲山川嶽瀆皆歸統部以無遺
里域城隍悉屬按臨而莫隱凡人間之善惡
屬地上之權衡五道循環端由科簡四生輪
轉奚外銓量惟能悔過以懴祈必沐雪愆而
救護今孝子某人㐲爲亡故某澄清一念䟽
瀹五官禮道禮經禮師皈依三寳淨身淨心
淨口消滅千縁旣逺罪之淳詳諒書功之勤
特伏願解脫隂境超返陽郊騫翠林中聽法

音而嘹喨黍珠座上聆雅梵以逍遥掛六銖
之妙衣餐五明之眞味三十六地頓無報對
之名八十一天穩有飛騰之迹溥侍衛送迎
之喜免拘留逼合之憂蒙印丹祈允臻玄貺
次願生門啓旦死户乗晨刀化樹而劔爲騫
冰靜波而火息燄停風雷之霹靂絶爐炭之
炮燔煑漬收威無鐵杖金鎚之考車輪息運
免足登手抱之殘回暖律於溟泠寛刑威於
普掠冥曹隂掾俱證陽官鬼軄幽僚盡超仙
籍飛爽咸離於黒鬱遊精盡上於朱陵蠢動

蜎飛均承化化跂行喙息普樂生生實依河
潤之恩亶籍海涵之惠以今恭依典式謁謝
眞靈引領亡魂皈依寳殿扣頭雅拜稽首勤
奉以謝以祈有嚴有翼恪希淵黙俯鑒忱恂
某不勝䖍禱之至終獻
法師啓白
伏以化機鼓二炁之輪群靈茂育業網趣三
塗之駕萬苦淒迷故羅酆霧鎖於神郷而鬱
絶烟濛於鬼域幽幽軄憲慘慘司刑自非上
聖垂惻隱以示慈悲曷俾下愚脫沉㵸而超

苦惱今之夜有孝子某人資薦亡故某請命
帝庭徼惠神馭盍遵依於丹範庸恭肅於玄
壇先請三寳以開光次詣十眞而扣謁雲鏞
激響列梵唱以流明月磬虚徐間瓊音而朗
徹冀垂洞鑒曲采翹傾仰乞帝尊俯賜明證
太一救苦天尊
焚香仰啓道中王端拱清微聖化長
願沛龍思來鬱絶受(臣)精懇降靈光
大聖元始天尊
焚香仰啓經中王端拱禹餘聖化長

願沛龍恩來澤壘受(臣)精懇降靈光
大聖靈寳天尊
焚香仰啓師中王太赤端嚴聖化長
願沛龍恩來北朔受(臣)精懇降靈光
大聖道德天尊
三尊聖號歷劫難逢旣垂勃勃之靈光爲破
沉沉之妄暗盍請孝眷奉格亡靈即遍詣於
十宫庸首陳於萬過伏惟眞造俯賜格知
移班詣第一殿上香
孝子引旛詣第一殿上香設拜

焚香供養第一殿秦廣大王泰素妙廣眞君
恭惟聖造位列隂宫凡下元生人運應滅度
身經太隂期周一七日則屬眞君考校毫髮
無遺今有孝子某切念亡故某人生有惡縁
死罹按問輙詣行幕拜首祈恩恪冀眞慈特
垂矜憫靈符昭告善頌敷陳無涯罪由曲賜
消滅
告符
皈依秦廣大慈王泰素徽稱冠八方
劔履琳琅司地禁珮環容與斡天章

龍符快布慈悲敕犴室咸薰道德香
一七亡魂經殿陛頓消罪累任翶翔
和不可思議功德
宣䟽移班第二殿上香
孝子引旛(同前)
焚香供養第二殿初江大王隂德定休眞君
恭惟聖造位列隂宫凡下元生人運應滅度
身經太隂期同二七日則屬眞君考校毫髮
無遺今有孝子某切念亡故某人生有惡縁
死罹按問輙詣行幕拜首祈恩恪冀眞慈特

垂矜憫靈符昭告善頌敷陳無涯罪由曲賜
告符
皈依地府初江王隂德權尊澤壘揚
上禀玄虚司鬼域下提黄混化眞郷
女青憲網分淫善太素刑機判否臧
二七亡靈經殿陛萬縁澄寂樂無央
宣䟽移班第三殿引旛(同前)
焚香供養第三殿宋帝大王洞明普靜眞君
恭惟聖造位列隂宫凡下元生人運應滅度

身經太隂期周三七日則屬眞君考校毫髮
無遺今有孝子某切念亡故某人生有惡縁
死罹按問輙詣行幕拜首祈恩恪冀眞慈特
垂矜憫靈符昭告善頌敷陳無涯罪由曲賜
消滅
告符
皈依宋帝大慈王普靜仁恩契昊蒼
日耀天光頒鳳詔雲開地暗發龍章
隂關不夜宸恩重冥路長春帝澤昌
三七亡靈經殿陛從兹快樂妙難量

宣䟽移班第四殿引旛(同前)
焚香供養第四殿五官大王玄德五靈眞君
恭惟聖造位列隂宫凡下元生人運應滅度
身經太隂期周四七日則屬眞君考校毫髮
無遺今有孝子某切念亡故某人生有惡縁
死罹按問輙詣行幕拜首祈恩恪冀眞慈特
垂矜憫靈符昭告善頌敷陳無涯罪由曲賜
消滅
告符
皈依地府五官王玄德威靈譽望長

湛露零零朝綍紫慈風拂拂曉綸黄
寒庭駘蕩成眞境夜壑提携化樂郷
四七亡魂經殿陛業無一㸃任徜徉
宣䟽移班第五殿引旛(同前)
焚香供養第五殿閻羅大王最勝耀靈眞君
恭惟聖造位列隂宫凡下元生人運應滅度
身經太隂期周五七日則屬眞君考校毫髮
無遺今有孝子某切念亡故某人生有惡縁
死罹按問輙詣行幕拜首祈恩恪冀眞慈特
垂矜憫靈符昭告善頌敷陳無涯罪由曲賜

消滅
告符
皈依地府閻羅王最勝神通握紀綱
號令雷霆摧地魅權衡星斗射天狼
獅頭光動飛丹詔龍尾恩流煥紫章
五七亡魂經殿陛一塵不染慶春陽
宣䟽移班第六殿引旛(同前)
焚香供養第六殿變成大王寳肅昭成眞君
恭惟聖造位列隂宫凡下元生人運應滅度
身經太隂期周六七日則屬眞君考校毫髮

無遺今有孝子某切念亡故某人生有惡縁
死罹按問輙詣行幕拜首祈恩恪冀眞慈特
垂矜憫靈符昭告善頌敷陳無涯罪由曲賜
消滅
告符
皈依地府變成王寳肅巍巍譽望長
仰奉三天三省令俯提九地九幽場
紫虚沛澤金雞下黒鬱承恩玉鳳翔
六七亡魂經殿陛寳蓮捧足樂洋洋
宣䟽移班第七殿引旛(同前)

焚香供養第七殿太山大王神變萬靈眞君
恭惟聖造位列隂宫凡下元生人運應滅度
身經太隂期周七七日則屬眞君考校毫髮
無遺今有孝子某切念亡故某人生有惡縁
死罹按問輙詣行幕拜首祈恩恪冀眞慈特
垂矜憫靈符昭告善頌敷陳無涯罪由曲賜
消滅
告符
皈依地府太山王神變威靈德巨量
權領九垓提死籍勢分八極典生方

峩峩劫仞承參賛寂寂泥犂籍主張
七七亡魂經殿陛清夷萬業樂無疆
宣䟽移班第八殿引旛(同前)
焚香供養第八殿平等大王无上證度眞君
恭惟聖造位列隂宫凡下元生人運應滅度
身經太隂期周一百日則屬眞君考校毫髮
無遺今有孝子某切念亡故某人生有惡縁
死罹按問輙詣行幕拜首祈恩恪冀眞慈特
垂矜憫靈符昭告善頌敷陳無涯罪由曲賜
消滅

告符
皈依平等大慈王无上仁心翊帝綱
六洞生春天廣大三途不夜地汪洋
民無妄業隨風釋帝有眞恩耀日光
百日亡魂經殿陛際髙蟠厚慶生方
宣䟽移班第九殿引旛(同前)
焚香供養第九殿都市大王飛魔演慶眞君
恭惟聖造位列隂宫凡下元生人運應滅度
身經太隂期周小祥日則屬眞君考校毫髮
無遺今有孝子某切念亡故某人生有惡縁

死罹按問輙詣行幕拜首祈恩恪冀眞慈特
垂矜憫靈符昭告善頌敷陳無涯罪由曲賜
消滅
告符
皈依都市大慈王演慶持平藉棟梁
威凛虎扉刑德判澤流鳳闕憲恩詳
沉沉圜土春先到眇眇方垓夜巳光
靈識小祥經殿陛天衢平歩掛霓裳
宣䟽移班第十殿引旛(同前)
焚香供養第十殿轉輪聖王五化威靈眞君

恭惟聖造位列隂宫凡下元生人運應滅度
身經太隂期周天祥日則屬眞君考校毫髮
無遺今有孝子某切念亡故某人生有惡縁
死罹按問輙詣行幕拜首祈恩恪冀眞慈特
垂矜憫靈符昭告善頌敷陳无涯罪由曲賜
消滅
告符
皈依地府轉輪王五化威靈雨露瀼
天吏權網憑爕理地司憲令藉扶將
春回鬱絶光風逺陽到羅酆皎日彰

靈識大祥經殿陛歩虚縹緲上金堂
宣䟽
移班與孝子執旛同詣左班官僚前
設拜如前
焚香供養眞君殿下左班同德佐理諸司執
軄官僚聖衆恭惟聖造軄賛隂曹凡下元生
人運應滅度身經太隂則屬眞君考校各有
程限毫髮無遺今有孝子某伏慮亡故某人
生有惡縁死罹按問巳詣眞君行幕拜首祈
思仰惟參賛裁成亶由神運謹詣貴案緫乞

赦原冀體慈悲爲除罪簿
左曹陽掾軄刑編上體天慈賛化權
獄吏雖尊回惠澤圜扉四闢樂无邊
和不可思議功德
宣䟽移班詣右班引旛(同前)
焚香供養眞君殿下右班佐理諸司執軄
僚聖衆恭惟聖造軄賛隂曹凡下元生人運
應滅度身經太隂則屬眞君考校各有程限
毫髮無遺今有孝子某人㐲慮亡故某生有
惡縁死罹按問巳詣眞君行幕拜首祈恩仰

惟參賛裁成亶由神運謹詣貴案緫乞赦原
冀體慈悲爲除罪簿
右曹隂掾賛刑書以德宣威帝澤舒
百萬牛頭生善念蒼生積業盡蠲除
宣䟽移班歸位孝子引旛居中
十宫眞宰賛祝巳陳列位神靈懇祈復罄更
爲亡靈懴悔三業清淨六根了悟昨非圓成
今是
至心皈命奉爲亡靈懴悔心業罪心業无邊
罪浩浩實難量慳吝恣貪婪憎嗔多忿

怒愚癡賤名檢毒害世間人恭對眞君
前一心勤懴悔願此心業罪消除永不
生北朔免沉淪和南宫常快樂
至心皈命奉爲亡靈懴悔身業罪身業無邊
罪浩浩實難量殺害好戕生偷盗謀殘
賊邪淫妖穢濫惱亂世間人今對眞君
前一心勤懴悔願此身業罪斷滅永不
生度命離黒單和受書登南上
至心皈命奉爲亡靈懴悔口業罪口業無邊
罪浩浩實難量惡口罵嗔言反覆恣兩

舌胡謊語不實粧飾世間人今對眞君
前一心勤懴悔願此口業罪解釋永不
生黒鬱快超淩和朱陵膺福慶
至心皈命奉爲亡靈懴悔六根罪六根无邊
罪浩浩實難量濃艶逞歌辭清輕沸絃
管悲樂喧朝夕是罪屬耳根花木玩玄
黄綺紈翻黼黻粧飾闘新巧是罪屬目
根金鼎噴沉檀華枝送蘭麝娉婷恱脂
粉是罪屬鼻根艷冶逞妖言喧飾翻妄
語是非爭變亂是罪屬舌根䡖狂衣綺

羅浮浪流市陌酒色姿迷戀是罪屬身
根毒害造隂謀走作隨宴樂終朝恣驕
騖是罪屬意根如此六根罪結習亂形
神今對眞君前一心勤懴悔願兹六根
罪清淨永不生解脫出地中和逍遥歸
天上
三業俱永釋六根常斷除紅日爍冰山清蟾
澄定水一眞方寸徹萬妄悉虚明惟願十眞
君和垂情常救拔
更願圓清錫羡方濁開祥五苦停輪三途罷

對地除簡對水絶盟言一切含生和成无上
道
向來欽禮十宫游幕懴悔三業六根功德周
圓伏願廻骸起死監眞度生慶雲徘徊舞霓
裳而接引霏烟羅絡乗月蓋以邀迎俓上妙
嚴髙躋長樂隨心具足任性圓通稽首皈依
无極大道
終獻
具位某謹焚香上啓
北隂玄天酆都大帝地府十殿眞君左右文

武曹僚案掾侍從主執一切威靈以今露冷
風清河澄月淡蘭缸燼冷覺雲馭之將旋蓮
鼎烟沉諒風旂之欲邁百司復位列屬還班
旣薦獻之畢陳復賛揚之巳罄莫留部從惟
劇瞻依某不勝激切望恩之至謹伸奉送
廻軿頌十願
(臣)等一願化形十方界二願同聲救罪人
三願天堂享大福四願地獄無苦聲
五願火翳成清署六願劒樹化爲騫
七願上登朱陵府八願下入開光門

九願超度三界難十願俓上元始天
存神復爐
功曹使者侍衞香官仙靈土地等神當令向
來設醮之所自然生祥烟甘露陽和之炁周
流六虚九壘光明羅酆煥耀罪性澄寂游爽
升遷今日直符直事接侍香烟遍傳向來所
啓速逹俓御
北隂玄天酆都大帝地府十殿眞君聖前
大學仙出壇向來
起靈三奠儀

歩虚
伏以生死夜旦之常孰云恒化天地隂陽之
變奚有停機故東魯興川逝之悲而南華發
舟藏之嘆駒隂暗老蝶夢俄醒惟能了假合
四大之縁斯可觀虚妄六如之法恭惟某人
詩書世澤紈綺家聲富哉挿架之籖芝蘭曉
潤侈以堆床之笏梧竹春凝衆誇金屋之藏
遽赴玉樓之召女人女箴貞潔婦道徽柔冝
室宜家慶舉案齊眉之樂鼓琴鼓瑟宴扶床
坐膝之榮倐興薤露之歌恍若萍雲之散孝

眷某情鍾哀痛義重劬勞建靈寳齋歩武諒超
於地暗悟玄元道形神直上於天光得錬黄
華即登碧落一家唯諾求聚首以无由萬劫
循環顧傾心而莫巳輙致束芻之奠冀歆采
菲之誠靈其格斯夜將闌矣恭陳初獻
香醪一奠夜何其星斗芒寒彩陸離
淅淅松風添𢡖慼泠泠竹露逞傷悲
前朝樂意隨流水後夜哀情付落暉
今古英雄都變㓕何如猛省悟眞機
伏以宇内寓形極目兎烏之升降寰中寄跡

驚心鳬鶴之短長皆襲炁母以常行豈超化
兒而致爾勢行月塞因威嚴九鼎之尊勲紀
雲臺天禄享萬鍾之貴梁園興逸梓澤歡濃
生也有涯雖燄燄虎頭之相死而後巳皆巍
巍馬鬛之封奚辨彭殤曷分顔跖亡靈偶入
鬼録遽返神郷倐去倐來冝識萬形之有弊
不生不滅須知一性之常存孝春某請命紫
虚升神碧漢宣靈寳旨可昭廻骸起死之榮
乗功德光獲遂監眞度生之樂自此超離於
地禁行看游宴於天衢二景流精錬本來之

面目五靈導性回固有之精神俓上南宫永
離北府恭陳亞獻
香醪再奠漏初長梵唱依稀送别觴
義重齊眉休眷戀愛深坐膝莫思量
妄縁易障玄元路眞諦能開道德郷
珍重莊生南面樂何須一事掛衷腸
伏以勞我以生世路之﨑嶇歷盡息我以死
𡨋途之寂寞奚堪自非識破妄縁曷能悟入
眞諦枌榆義重桑梓情鍾吹塤吹箎而原鶺
急難鼓瑟鼓琴而鏡鸞和合雖云情重義重

未免恩生害生一息不來六親何處亡靈回
頭猛省着意思惟辭生前眼底之虚花認身
後心中之實果孝眷某皈依王笈建設瑶壇
開正路於朱陵閑邪門於黒鬱錬形錬神錬
氣洗滌千愆禮道禮經禮師圓明一性從此
永辭於塵世佇看髙詣於仙鄉自在逍遥永
無輪轉恭陳三獻
香醪三奠淚盈盈勢隔冥陽話不成
門外風軿催夙駕庭前雲馭趣歸程
人間歳月飛俄頃天上春秋邁劫齡

從此殷勤相别後受書返景宴朱陵
酒分三奠情罄一忱正更深漏斷之時乃月
淡河澄之際靈儀一心端粛五體勤拳傒仙
靈引導之勤赴聖眞錬度之切逍遥游處歩
流日以朝元歸去來𠔃詣明霞而問道髙躋
仙路不墮塵凡孝卷拜辭亡靈永訣
向來頌


靈寳領教濟度金書卷之四十











