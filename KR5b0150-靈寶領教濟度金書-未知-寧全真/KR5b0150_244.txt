










靈寳領教濟度金書卷之二百四十四育五
洞微髙士開光救苦眞人𡩋全眞授
靈寳通玄弘教水南先生林靈眞編
科儀立成品祈壽用
早朝行道儀
焼香頌
各禮師存念如法
宣衛靈呪
青陽虚映耀日回靈神虎辟邪飛天流鈴
摧奸滅試萬魔束形九微回道八威攝精

千眞校録三元蕩清左嘯中黄右䇿六丁
七轉八合周旋天經聖化巍巍三道順行
慶雲流布合景黄庭(和)與道合眞
鳴法鼓二十四通
无上三天玄元始三炁太上道君召出(臣)身
中三五功曹左右官使者侍香金童傳言玉
女五帝直符直日香官各三十二人出出者
嚴裝關啓玄壇天帝神君當召此間土地里
域眞官正神急上關啓(臣)今奉爲入齋意以
今早朝陞壇行道願得

玉清道炁靈寳妙光下降流入(臣)等身中令
(臣)所啓速達逕御
太上无極大道至眞玉皇上帝御前
請稱法位
具位(臣)某與臨壇官衆等謹同誠上啓
虚无自然元始天尊無極大道太上道君太
上老君昊天至尊玉皇上帝紫微天皇大帝
紫微北極大帝后土皇地祇南極長生大帝
東極青華大帝好生丈人眞君九天應元雷
聲普化天尊長生保命天尊福生無量天尊

十方靈寳天尊十方巳得道大聖衆至眞諸
君丈人諸天天帝瓊闕髙眞玄都玉京金闕
七寳瓊臺紫微上宫靈寳至眞明皇道君上
相上宰上保上傅四司五帝十二仙卿三十
六部尊經玄中大法師三天大聖師靈寳經
籍度三師眞君靈寳官屬三界眞靈伏聞元
始開圖六合煥眞風之被虚皇御運八圓流
慧日之輝上爕理於天綱下裁成於地紀爰
清爰靜鑿帝江於混沌之初曰希曰夷鼓聖
海於洪濛之後主張槖籥典領權衡(臣)等抗

志玄關濳心道域卑棲塵𣗥莫觀妙於黄房
髙蹈煙林徒凝玄於紫戶誓立功而𥙷過期
領教以學眞凡有皈投敢忘關告況奉詞㫖
敢不上聞齋意青詞謹當宣奏
宣詞
按如詞㫖備切忱恂伏聞無侮老成本商家
之舊訓尊事黄耇實周室之格言惟䔍生期
衍於修齡而渉世每懷於眉壽諳練之乆故
登朝明養老之儀揚歴之多故入郷崇尚齒
之制年華益茂操履逾堅皆繇帝造之帡幪

遂俾民生之壽考今齋主某五靈孕質二炁
流形感儀璘之照臨荷乾坤之覆載傳家文
獻每遊宴於福基歴世詩書期安閑於壽址
門閭髙大孫子繁昌自非請命於玄穹焉使
承恩於黄混爰崇月陛恭啓雲囊奠龍璧於
十華羅鳯繒於五鎭空謌振響霓旌浮晻靄
之光梵唱流明羽葆舞葳蕤之影寳華四雨
鈞樂九成輅白玉之眞光降紫金之瑞相爲
齋主某蠲消過咎舒衍年齡溥幽顯以咸恩
合天人而受慶以今早朝行道請法衆等運

兹初捻上香
願此香煙騰空逕上供養
无上至眞道寳(臣)等皈身皈神皈命首體投
地願以是功德上祝
皇帝陛下伏願道契勲華功髙履發八駿行
地闢浩渺之福源六龍御天聳嶙峋之壽址
四塞來挮航而入貢九圍奉玉帛以趨朝紫
宸朝班奏夏謨之允治黄麾暁仗謌周雅之
太平今故焼香自皈依
師尊大聖衆至眞之德得道之後保天長存

(和)與道合眞
以今早朝行道請法衆等運兹二捻上香
願此香煙騰空逕上供養
无上至眞經寳(臣)等皈身皈神皈命首體投
地願以是功德歸流齋主某伏願箕翼齊天
松筠耐歳厖眉皓髪精神式固於期頥白首
蒼顔歩武永堅於矍鑠動止而逍遥壽域行
藏而出入福郷無難無災坐看綵衣之明媚
有祥有慶齊觀竹馬之歡迎今故焼香自皈
依

師尊大聖衆至眞之德得道之後長保和平
(和)與道合眞
以今早朝行道請法衆等運兹三捻上香
願此香煙騰空逕上供養
无上至眞師寳(臣)等皈身皈神皈命首體投
地願以是功德歸流四嶽九牧萬姓三軍伏
願爕理隂陽寅亮天地出聮屏翰宣慈祥豈
弟之風入位疑丞盡獻納論思之德徼塞絶
防秋之警要荒無坐夏之虞方域春融靜緑
林而無競圜扉晝寂鞠芳草以相歡今故焼

香自皈依
師尊大聖衆至眞之德得道之後永保清寧
(和)與道合眞
禮方懴方
三啓頌
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世受大福
三禮
(臣)等至心稽首禮

太上无極大道
(臣)等至心稽首禮
三十六部尊經
(臣)等志心稽首禮
玄中大法師
重稱法位
具位(臣)某與臨壇官衆等謹同誠上啓
虚无自然元始天尊無極太道太上道君太
上老君昊天至尊玉皇上帝紫微天皇大帝
紫微北極大帝后土皇地祇南極長生大帝

東極青華大帝好生丈人眞君九天應元雷
聲普化天尊長生保命天尊福生無量天尊
十方靈寳天尊十方已得道大聖衆至眞諸
君丈人諸天天帝瓊闕髙眞玄都玉京金闕
七寳瓊臺紫微上宫靈寳至眞明皇道君上
相上宰上保上傅四司五帝十二仙卿三十
六部尊經玄中大法師三天大聖師靈寳經
籍度三師眞君靈寳官屬三界眞靈伏聞八
千歳爲春八千歳爲秋仰靈椿之不老三千
年結花三千年結實羡蟠桃之長春觀乾坤

期全草木之生冝隂陽恪注人民之壽蒼髯
尚墨素臉猶丹自非金花鬱勃之玄關與夫
玉蘂豐茸於絳室焉能却老立致還童今齋
主某志在延年心期住世切慮禀生之後歴
劫之前心混客塵性迷俗網六賊自蔽恣綱
常以焚天和三惑不除昧操脩而徇人欲元
臘不守於齋戒節㑹莫謹於朝脩致黒簡之
書名或玄曹之紀字宿愆未滌新釁重増自
非皈命於上玄何以流恩於下界建齋行道
仰祈鶴赦之敷羅焼香散花庸霈洪釐之浩

蕩伏冀玄虚錫羡碧落垂庥灌沐前愆俾身
心之氷瑩祓除舊垢令福禄之川増享康寧
富壽之庥集安靜和平之祉春風筦簟龜齡
式固於朝容秋月簾櫳鶴筭益凝於晚節五
福攸萃三壽作朋滿百歳以遨遊合一家而
宴喜蒙如丹禱允被玄恩上願地平天成河
清海晏川流山峙草秀木蕃澤被禽魚有扆
天躍淵之樂恩沾動植無焚林竭澤之憂五
道停輪三途罷對朝有芝蘭之富鉛▲宵勤
野無荆𣗥之滋耰鋤暁潤村村雨細處處風

輕則上明
天尊大慈之化下副(臣)等皈命之誠謹啓以
聞
發願
一念爲道四大合德齋主七世父母免脫憂
苦上升天堂衣食自然
二念帝王國主道化興隆庠序濟濟皇教恢
弘威儀翼翼普天所瞻民稱太平四夷賔
伏妖惡自滅賢聖日生
三念法師功德大建教化明達俱獲飛仙

四念同志學人早得仙道更相開度
五念九親和睦好尚仁義貴道賤財行爲物
範
六念損已布施道士及饑寒者天下人民各
得其所
七念蠕動跂行一切衆生咸蒙成就
八念赦貰前生今世罪對立功𥙷過
九念家門隆盛宗廟有人世生賢才
十念尊受師經不敢中怠平等一心廣度一
切克獲上仙白日登天拜見太上永成眞

人雲車羽駕(和)與道合眞
存神焼香
香官使者左右龍虎君侍香諸靈官當令臣
建齋之所自然生金液丹碧芝英百靈衆眞
交㑹在此香火爐前令(臣)學道得道求仙得
仙齋主受福幽顯沾恩十方仙童玉女侍衛
蘭煙傳(臣)向來所啓速達逕御
太上无極大道至眞玉皇上帝御前
出堂頌
午朝行道儀

各禮師存念如法
宣衛靈呪
丹靈朱火炎霞激風赤輪剛運天光八衝
迸威包羅交變萬方流金豁落群魔滅蹤
辟奸破妖明耀無功金符召制躡雲乗龍
謡謌慶㑹散花太空神化㝠運四極安隆
伏御帝前罔有不恭(和)與道合眞
鳴法鼓二十四通
无上三天玄元始三炁太上道君召出(臣)身
中三五功曹左右官使者侍香金童傳言玉

女五帝直符直日香官各三十六人出出者
嚴裝關啓玄壇天帝神君當召此間土地里
域眞官正神急上關啓(臣)今奉爲入齋意以
今午朝陞壇行道願得
玉清道炁靈寳妙光下降流入(臣)等身中令
(臣)所啓速達逕御
太上无極大道至眞玉皇上帝御前
請稱法位
具位(臣)某與臨壇官衆等謹同誠上啓
虚无自然元始天尊無極大道太上道君太

上老君昊天至尊玉皇上帝紫微天皇大帝
紫微北極大帝后土皇地祇南極長生大帝
東極青華大帝好生丈人眞君九天應元雷
聲普化天尊長生保命天尊福生無量天尊
十方靈寳天尊十方巳得道大聖衆至眞諸
君丈人諸天天帝瓊闕髙眞玄都玉京金闕
七寳瓊臺紫微上宫靈寳至眞明皇道君上
相上宰上保上傅四司五帝十二仙卿三十
六部尊經玄中大法師三天大聖師靈寳經
籍度三師眞君靈寳官屬三界眞靈伏聞道

運鴻濛判三靈而宰制教敷混洞包五太以
綱維上參四象之常下斡兩儀之變開明三
景鼓聖海於象帝之先回度五常鑿帝江於
開天之後無物不宗於元始有生孰外於虚
皇(臣)等轍鮒踈材井蛙短識經行領教懼貽
玄憲於雷霆宴坐學眞荷逭丹章於雨露兢
兢𥙷過切切立功凡有皈投敢忘奏對今領
詞㫖所盍上聞
宣詞
按如詞㫖備極𠂻誠伏聞次舍輻周仰壽星

於鄭國疆域輪轉企老人於秦邦南樞司壽
命之期北極職年齡之數天皇萬八千歳本
清靜以長生廣成千二百年抱沖和而不老
隂注陽受緯肇經承賦形雖具於人間孕質
允原於天上今齋主某勤拳心禱迫切誠通
念兆劫之植因荷億齡之禀炁學詩學禮繼
先世以流芳潤屋潤身𥙿後昆而垂統兒孫
衮衮門戶輝輝欲期五福以川増希滿▲齡
而日粲匪繇帝力曷遂民情爰法象於星壇
庸顯投於雲陛門羅四極旛列三重紫精蒨

粲於華林光凝象外玄景氤氲於騫樹炁煥
天中延翠玉之眞尊輅珠旒之至聖爲齋主
某消災謝過保命延生俾内外以蒙恩合人
天而介祉以今午朝行道請法衆等運兹初
捻上香
願此香煙騰空逕上供養
无上至眞道寳(臣)等皈身皈神皈命首體投
地願以是功德上祝
皇帝陛下伏願道運三王德髙五帝日觀聳
岱宗之頂壽址巍峩天潢接崑崙之源福基

浩渺治定㑹同於五服勲成響應於八遐九
功可歌合車書而拱極七德冝舞來玉帛以
朝元今故焼香自皈依
師尊大聖衆至眞之德得道之後保天長存
(和)與道合眞
以今午朝行道請法衆等運兹二捻上香
願此香煙騰空逕上供養
无上至眞經寳(臣)等皈身皈神皈命首體投
地願以是功德皈流齋主某伏願量契尊彛
器侔瑚璉天錫純嘏培介壽以無垠神相蕃

釐賛延齡而莫極鍊質而精神自固脩眞而
歩武常新紫綬金章享九遷之富貴朱顔緑
鬢等十賚之神仙今故焼香自皈依
師尊大聖衆至眞之德得道之後長享和平
(和)與道合眞
以今午朝行道請法衆等運兹三捻上香
願此香煙騰空逕上供養
无上至眞師寳(臣)等皈身皈神皈命首體投
地願以是功德皈流四嶽九牧萬姓三軍伏
願體道憲天施仁制地面槐位𣗥入聮圭衮

之榮剖竹栽棠出▲襜帷之𩛙勸旂常而文
治洽垂竹帛而武功成麥隴風輕閑犂鋤而
鼓舞榆關月澹傳刁斗以謳謌今故焼香自
皈依
師尊大聖衆至眞之德得道之後永保清寧
(和)與道合眞
禮方懴方
命魔歩虚
三啓
三禮

重稱法位
具位(臣)某與臨壇官衆等謹同誠上啓
虚无自然元始天尊无極大道太上道君太
上老君昊天至尊玉皇上帝紫微天皇大帝
紫微北極大帝后土皇地祇南極長生大帝
東極青華大帝好生丈人眞君九天應元雷
聲普化天尊長生保命天尊福生無量天尊
十方靈寳天尊十方巳得道大聖衆至眞諸
君丈人諸天天帝瓊闕髙眞玄都玉京金闕
七寳瓊臺紫微上宫靈寳至眞明皇道君上

相上宰上保上傅四司五帝十二仙卿三十
六部尊經玄中大法師三天大聖師靈寳經
籍度三師眞君靈寳官屬三界眞靈伏聞曰
艾曰𦒿齒長預達尊之列云耄云耊舊人居
共政之先髪種種以霜凝鬢星星而雪積年
髙德劭偉奕世之儀刑貌古神清儼盛時之
模範侍前祝噎立後乞言豈惟亘古之欽承
實亦當今之敬仰今齋主某殫誠事帝潔已
瞻天懼荏苒於歳華易侵淩於厄難壽山期
聳福海冝深猶慮渉世以來禀生之後善無

銖黍徇名利以網羅過有淵陵恣貪嗔而漁
獵六滛放蕩九戒蒙迷或身命有犯於火羅
或運限有干於的刃積怨未去宿垢莫捐愆
書五帝之司釁紀三官之録未逢益筭易致
除年俾上壽以悠悠歴中年而𣻌𣻌非頼玄
虚之曲赦曷令黄混之承恩是以崇建壇塲
潔嚴儀衛歸心十極爲焼香而散花請命三
尊庸修齋而行道伏冀丙觀懇欵申𩛙司存
青編書壽考之名丹籍注年齡之字五行順
軌七曜宣精歴日歴時門外之風波不染閱

年閱歳壷中之日月長新孫子盈庭詩書溢
架椿齡茂恱欣快樂於百年松操貞堅溥夷
猶於合室拳拳素禱切切丹忱上願方濁安
寧圓清旋運三光朗晏六炁宣平風雨均調
甘露零瀼於碧落山川輝潤醴泉融溢於黄
垓禾開同穎之祥麥秀兩岐之瑞化被草木
息入林之斧斤澤及蟲魚絶臨深之網罟鬼
無哭夜趣有乗晨則上明
天尊大慈之化下副(臣)等皈命之誠謹啓以
聞

發願
一願大道淡泊虚无安閑空寂澄清自居廣
開法門教導頑夫皆蒙惠澤精苦是脩預
以同學普得升虚與天相保長存無憂
二願諸天結炁澄清髙虚廣覆保眞固靈氣
候調節四運和平國安民豐普天閑寧廣
濟一切惠逮有生保劫長存億劫不傾
三願土地覆載無窮安平不䧟海淪不崩保
鎭家國兆民興從養生安死惠周十方禾
稼滋植營運日豐咸得厚載萬𩔖皆從

四願日月二景髙明无有孛蝕虧盈安清光
照諸天洞消暗冥保固劫運世祚和平普
加潤惠澤灑衆生
五願星辰與日月齊光轉燭照耀映朗十方
各安其位經緯直行保鎭家國無有災傷
四海寧一普天興昌
六願四時隨節推遷景炁和調無有災患疫
毒消滅普天安平五穀豐熟國富民歡
七願浮雲結炁聚煙飛空髙澄䕃覆玄玄隱
則無爲散則彌天神仙同歸結友衆眞惠

流一切興國愛民普濟群生人同劫年
八願風雨流灑無窮普加施泄受其發揚萬
物滋生國儲民豐
九願五嶽各安其方巍巍包藏長爲仙宫安
鎭國祚保天無終護度一切莫不仰宗
十願江海蕩蕩尤極含容恢廓無細不植淵
奥柔惠潤加蠕息天人獲慶年同劫石
十一願帝王國主日昌四鎭安睦兵▲不揚
天人歌唱吉應來翔敷教濟濟威化洋洋
兆庶稱慶長樂未央

十二願蝖飛蠢動巳生未生咸蒙安全普得
生成皆見元炁受陽之形草木果林經冬
不零一切濟度靡不鮮榮(和)與道合眞
存神焼香
香官使者左右龍虎君侍香諸靈官當令(臣)
建齋之所自然生金液丹碧芝英百靈衆眞
交㑹在此香火爐前令(臣)學道得道求仙得
仙齋主受福幽顯沾恩十方仙童玉女侍衛
蘭煙傳(臣)向來所啓速達逕御
太上无極大道至眞玉皇上帝御前

出堂頌
晚朝行道儀
各禮師存念如法
宣衛靈呪
五星髙耀瑞炁飛浮元始集神天地交周
玉符寳節嘯命微幽擲火揚威奸凶無留
萬魔振伏紛葩却消摧怪伐惡道炁同流
神光照夜隂翳俱收萬仙降格扇景乗飈
群生咸遂惠遍神州(和)與道合眞
鳴法鼓二十四通

无上三天玄元始三炁太上道君召出(臣)身
中三五功曹左右官使者侍香金童傳言玉
女五帝直符直日香官各三十六人出出者
嚴裝關啓玄壇天帝神君當召此間土地里
域眞官正神急上關啓(臣)今奉爲入齋意以
今晚朝陞壇行道願得
玉清道炁靈寳妙光下降流入(臣)等身中令
臣所啓速達逕御
太上无極大道至眞玉皇上帝御前
請稱法位

具位(臣)某與臨壇官衆等謹同誠上啓
虚無自然元始天尊無極大道太上道君太
上老君昊天至尊玉皇上帝紫微天皇大帝
紫微北極大帝后土皇地祇南極長生大帝
東極青華大帝好生丈人眞君九天應元雷
聲普化天尊長生保命天尊福生無量天尊
十方靈寳天尊十方巳得道大聖衆至眞諸
君丈人諸天天帝瓊闕髙眞玄都玉京金闕
七寳瓊臺紫微上宫靈寳至眞明皇道君上
相上宰上保上傅四司五帝十二仙卿三十

六部尊經玄中大法師三天大聖師靈寳經
籍度三師眞君靈寳官屬三界眞靈伏聞無
光無象濳凝一炁之中有數有滋黙運萬形
之内聖日陸離於空碧靈風流演於黄垓道
妙難明混三才而化育功髙不宰溥四極以
生成凡居範圍孰越陶冶(臣)等賦質踈庸受
資鄙陋漱流枕石擬堅素志以卑棲㝷壑經
丘莫守丹誠而髙蹈尚懷濟度爰答恩私今
有青詞謹當宣奏
宣詞

按如詞㫖諒垂淵聽伏聞疇原箕子爲五福
之先辭演華封推三祝之列惟精炁神安全
於身内故福禄壽超拔於人間出青入玄守
希夷而自樂回黄抱紫毓恬淡以回靈是爲
益筭之方允號延齡之術博觀載籍旁證圖
書自非練景以祈遐年曷克駐顔而資長壽
今齋主某踐形天地肖貌隂陽覩濁世之浮
休欵勞生之倐忽九十曰耄可爲前軰之典
刑七十者稀堪作後生之領袖況學通於今
古而德著於邇遐孫子詵詵門庭燄燄欲安

閑於壽考期宴享於福禧匪籍帝庥孰從民
欲爰築芝連之座肆舒槐柳之壇龍璧輸誠
鳯繒効疑幡花揺曵琳琅而戞玉聲馳旂葆
葳蕤鏗鏘而鳴金韻洽旁拱虚无之相中凝
妙有之容天地交歡神人允穆爲齋主某削
除愆累和合命身俾禄筭之増延庶壽齡而
益茂以今晚朝行道請法衆等運兹初捻上
香
願此香煙騰空逕上供養
无上至眞道寳(臣)等皈身皈神皈命首體投

地願以是功德上祝
皇帝陛下伏願鼓吹百王簫韶萬國功越禹
迹奉玉帛以朝東勢越堯疆混車書而拱北
頒正朔同天極升降之度覲治朝亘日輪出
入之區壽若嵩衡復三光而有永福如溟渤
流八海以無疆今故燒香自皈依
師尊大聖衆至眞之德得道之後保天長存
和與道合眞
以今晚朝行道請法衆等運兹二捻上香
願此香煙騰空逕上供養

无上至眞經寳(臣)等皈身皈神皈命首體投
地願以是功德皈流齋主某伏願芝蘭挺秀
梧竹蜚英筆陣獨掃於千軍富哉學問詞源
倒流於三峽偉矣文章聲猷克著於少年道
德獨推於晚景金魚玉帶逾萬鐘天禄之榮
衮衣綉裳享九鼎公食之貴今故燒香自皈
依
師尊大聖衆至眞之德得道之後長享和平
(和)與道合眞
以今晚朝行道請法衆等運兹三捻上香

願此香煙騰空逕上供養
无上至眞師寳臣等皈身皈神皈命首體投
地願以是功德皈流四方九牧萬姓三軍伏
願國富賢材朝多俊彦論道廟堂之上曰都
曰俞聮事郡國之間維藩維翰來百工而宣
德子庶民以施仁日麗𣗥門夜盡閑於刁斗
月明栁塞晝絶響於鉦鼙今故燒香自皈依
師尊大聖衆至眞之德得道之後永保清寧
和與道合眞
禮方懴方

三啓
三禮
重稱法位
具位(臣)某與臨壇官衆等謹同誠上啓
虚无自然元始天尊無極大道太上道君太
上老君昊天至尊玉皇上帝紫微天皇大帝
紫微北極大帝后土皇地祇南極長生大帝
東極青華大帝好生丈人眞君九天應元雷
聲普化天尊長生保命天尊福生無量天尊
十方靈寳天尊十方巳得道大聖衆至眞諸

君丈人諸天天帝瓊闕髙眞玄都玉京金闕
七寳瓊臺紫微上宫靈寳至眞明皇道君上
相上宰上保上傅四司五帝十二仙卿三十
六部尊經玄中大法師三天大聖師靈寳經
籍度三師眞君靈寳官屬三界眞靈伏聞茹
芝避世偉育嶺之衣冠餐栢遁時儼秦宫之
人物鬢髮巳白腮臉猶青雖却粒以冀神仙
本延年而超世俗固繇天賦亦肇人爲歴觀
䆳古以來循至當今之際禀命蹇促端藉脩
持錫壽急賖亶資踐履今齋主某馳誠紫極

扣首玄穹期世壽之永延冀福源之克壯猶
慮劫終劫始身後身前動渉百非靜違十戒
貪榮貴而賤名檢恣滛殺而叛綱常慢老淩
孤徇利背義致姓書於黒簿遂字削於丹篇
或金井數中衰星臨照或銀河局内凶曜躔
離匪縁上帝之監觀曷俾下民之安泰庸嚴
蝸舍肅輅龍軿燒香散花爲勤拳而謝過修
齋行道爰稽首以投誠伏冀道炁敷羅德音
洞煥滌宿生之𡨚對削今世之愆尤錫以華
齡介兹景福光風霽月常覆護其襟期景星

慶雲毎追隨其動履去來今之萬縁俱寂上
中下之三壽兼全庭戸無塵兒孫有慶蒙印
蒭蕘之懇允符葵藿之忱上願道化興行經
法流演天圖照耀地紀安寜日月輝華八表
慶金穰之喜山川明潤四時調玉燭之和野
絶遺蝗朝多鳴鳯魚鼈咸若布陽德於生生
神鬼攸寧推隂誠於化化圓方恩覆遐邇仁
周則上明
天尊大慈之化下副(臣)等皈命之誠謹啓以
聞

十二願
存神燒香
香官使者左右龍虎君侍香諸靈官當令臣
建齋之所自然生金液丹碧芝英百靈衆眞
交㑹在此香火爐前令(臣)學道得道求仙得
仙齋主受福幽顯沾恩十方仙童玉女侍衛
蘭煙傳臣向來所啓速達逕御
大上无極大道至眞玉皇上帝御前
出堂頌
靈寳領教濟度金書卷之二百四十四
