










靈寳領教濟度金書卷之二百九十五戎五
洞微髙士開光救苦真人𡩋全真授
靈寳通玄弘教水南先生林靈真編
表榜䂓制品(明真齋用)
九天生神表
具位(臣)某
上言今月某日爲修齋弟子某崇建
无上九幽玉匱明真大齋㡬晝夜開度亡
過某靈䰟以今請降生神妙炁錬度者
(臣)伏以九霄御運融妙化以生神萬品流

形仗靈功而結炁自玉閣之陽靈散粹致
金樓之隂耀凝精欲返支離悉歸淳朴敢
齋心於方域庸請命於圓穹(臣)誠惶誠恐
稽首頓首伏念亡過某靈䰟䟦疐惡關顛
㝠業海五行蕩失孰迴死去之形神百體
飄揚自失生來之性命啓金真而演教開
王匱以流恩幸覩陽天快離隂夜匪繇蒼
赤青緑黄白紫碧黒之妙光纒絡曷令胞
胎䰟𩲸藏府竅景神之靈體周圓俾返機
關頓超本始恭惟

鬰單無量天生神上帝
上上禪善無量壽天生神上帝
梵監須延天生神上帝
寂然兠術天生神上帝
波羅尼宻不驕樂天生神上帝
洞玄化應聲天生神上帝
靈化梵輔天生神上帝
髙虚清明天生神上帝
無想無結無愛天生神上帝(闕下)
雍和萬化撫料兆民降晨霄而守黄房華

京落落嘯明侣而廻緑道靈駕飄飄願運
慈悲曲垂矜憫降帝真之九炁生根源之
萬神赴期歸而返故根三元育物思舊宗
而離昔愛九遍成人俾長謝於塵張期永
超於方外玄關斷死宻符敬唱以回靈紫
户生仙昭邁劫年而御景逍遥妙有遊宴
虚无(臣)无任激切之至謹奉表陳啓以
聞(臣)誠惶誠恐稽首頓首謹言
年月日具位(臣)姓(某)上表
五帝表

具位(臣)
上言今月某日爲修齋弟子某崇建
无上九幽玉匱明真大齋㡬晝夜開度亡
過某靈䰟以今請降五芽妙炁錬度者
(臣)伏以五靈運粹分真景於生根二極凝
精散神光於命蔕自御炁之金花雲委致
流形之玉樹風零欲復天元頓消地累敢
殫誠而控告期請命以提携(臣)誠惶誠恐
稽首頓首伏念亡過某䰟䟦㚄惡關顛冥
業海五行蕩失孰迴死去之形神百體飄

揚自失生來之性命啓金真而演教開玉
匱以流恩幸覩陽天快離隂夜匪繇青赤
白黒黄之神津灌沐曷令䰟𩲸精神意之
靈質周圓俾返本初克陞寥廓恭惟
青靈始老蒼帝九炁天君
丹靈真老赤帝三炁天君
皓靈皇老白帝七炁天君
五靈玄老黒帝五炁天君
玄靈元老黄帝一炁天君(聖前)
統天育物制地御民䕃瑶砌而踏瓊林寳

房曲麗抱金關而駕玉衛妙室清夷願運
慈悲曲垂矜憫降絪緼於五竅生華秀於
百關調和隂陽爲上榮而下溉經理宫府
庶裏固而表周澤紫户於泥丸映青房於
尺宅還元復質沐五炁之靈華反胎回嬰
妙萬神之英耀超凌有漏宴御無爲(臣)無
任激切懇祈之至謹奉表陳啓以
聞(臣)誠惶誠恐稽首頓首謹言
年月日具位(臣)姓某上表
九天齋合用

第一表
具位(臣)某
上言今月某日爲齋法弟子某崇建
九天自然生神妙齋㡬晝夜開度亡過某
靈䰟以今請炁奉行錬度者
(臣)伏以混合空洞浮飛爽於幽寥大道通
玄凝黄雲於靈府稽首乾樞之上皈神坎
位之尊(臣)誠惶誠恐稽首頓首伏念亡過
某靈䰟世網縈心客塵滓性百關散蕩孰
還本始以生神萬竅淪迷誰固根源而返

炁非敷揚於帝澤曷提奬於幽靈九拜陳
情一忱請命恭惟
鬱單无量天帝(几前)
玄臺端拱紫極髙凝隂陽炁交超延康於
期劫洞謡唱朗飄秀玉於精延伏願頒自
然靈飛之符降元一黄演之炁俾乗錬度
獲具形神結長命於胞元惡根應化榮舊
苖而稽首乗晨希陽解脫幽都逍遥玄境
(臣)下情无任懇析之至謹奉表陳啓以
聞謹言

年月日具位(臣)姓某上表
第二表
具位(臣)某
上言今月某日爲齋法弟子某崇建
九天自然生神妙齋㡬晝夜開度亡過某
靈䰟以今請炁奉行錬度者
(臣)伏以雲凝紫户天中尊无量之王胎結
黄房靈炁導嬰童之養稽首乾樞之上皈
神離位之尊(臣)誠惶誠恐稽首頓首伏念
亡過某靈䰟世網縈心客塵滓性百關散

蕩孰還本始以生神萬竅淪迷誰固根源
而返炁非敷揚於帝澤曷提奬於幽靈九
拜陳情一忱請命恭惟
上上禪善无量壽天帝(几前)
瓊臺端拱玉闕森嚴帝真羅列於明堂太
虚感㑹幽夜沈淪於遐劫玄哺飛天伏願
頒虚生混成之符降命元洞冥之炁俾乗
錬度獲具形神精錬成容華景契上生之
妙斬根死户舊宗思昔愛之離解脫幽都
逍遥玄境(臣)下情无任懇祈之至謹奉表

陳啓以
聞謹言
年月日具位(臣)姓某上表
第三表
具位(臣)某
上言今月某日爲齋法弟子某崇違
九天自然生神妙齋幾晝夜開度亡過某
靈䰟以今請炁奉行鍊度者
(臣)伏以落落大梵分玄元始於三靈琅琅
天音生精炁神於百體稽首乾樞之上皈

神震位之尊(臣)誠惶誠恐稽首頓首伏念
亡過某䰟世網縈心客塵滓性百關散蕩
孰還本始以生神萬竅淪迷誰固根源而
返炁非敷揚於帝澤曷提奬於幽靈九拜
陳情一忱請命恭惟
梵監須延天帝(几前)
靈都端拱金闕嚴凝翠玉華京開九迴之
緑道泥丸帝席布八景於玄關伏願頒玉
虚化生之符降長靈明仙之炁俾乗錬度
獲具形神攝炁生䰟返故根於遊爽飛玄

明梵度命籍於真源解脫幽都逍遥玄境
(臣)下情无任懇祈之至謹奉表陳啓以
聞謹言
年月日具位(臣)姓某上表
第四表
具位(臣)某
上言今月某日爲齋法弟子某崇建
九天自然生神妙齋㡬晝夜開度亡過某
靈䰟以今請炁奉行錬度者
(臣)伏以炁宗无色大羅敷兠術之玄運應

靈圖空洞演神章之妙稽首乾樞之上歸
神充位之尊(臣)誠惶誠恐稽首頓首伏念
亡過某䰟世網縈心客塵滓性百關散蕩
孰還本始以生神萬竅淪迷誰固根源而
返炁非敷揚於帝澤曷提奬於幽靈九拜
陳情一忱請命恭惟
寂然兠術天帝(几前)
瓊臺端拱紫極髙凝霞逸靈音素華練飄
飄之質聖回帝駕玉葩耀鬱鬱之祥伏願
頒道真空玄之符降尸冥演由之炁俾乗

錬度獲具形神攝遊炁於神公群魔永逝
合成家於騫爽四景分靈解脫幽都逍遥
玄境(臣)下情无任懇祈之至謹奉表陳啓
以
聞謹言
年月日具位(臣)姓某上表
第五表
具位(臣)某
上言今月某日爲齋法弟子某崇建
九天自然生神妙齋㡬晝夜開度亡過某

靈䰟以今請炁奉行錬度者
(臣)伏以飜飜帝駕乗虚遊歩於黄華飄飄
玄門泛景回靈於驕樂稽首上蒼之大皈
神中極之尊(臣)誠惶誠恐稽首頓首伏念
亡過某靈䰟世網縈心客塵滓性百關散
蕩孰還本始以生神萬竅淪迷誰固根源
而返炁非敷揚於帝澤曷提奬於幽靈九
拜陳情一忱請命恭惟
波羅尼宻不驕樂天帝(几前)
玉臺髙拱紫闕端凝開度生䰟耀靈旛於

長夜提携舊爽迴黄旗於太微伏願頒九
虚玄生之符降五仙中靈之炁俾乗鍊度
獲具形神紫户生仙元藏錬飛空之景黄
寜總録幽靈啓應感之繁解脫幽都逍遥
玄境(臣)下情无任懇祈之至謹奉表陳啓
以
聞謹言
年月日具位(臣)姓某上表
第六表
具位(臣)某

上言今月某日爲齋法弟子某崇建
九天自然生神妙齋㡬晝夜開度亡過某
靈䰟以今請炁奉行鍊度者
(臣)伏以混化歸一結元炁於大羅無色應
聲冠十方於霄映稽首乾樞之上皈神艮
位之尊(臣)誠惶誠恐稽首頓首伏念亡過
某靈䰟世網縈心客塵滓性百關散蕩孰
還本始以生神萬竅淪迷誰固根源而返
炁非敷揚於帝澤曷提奬於幽靈九拜陳
情一忱請命恭惟

洞玄化應聲天帝(几前)
瓊林端拱蘂殿髙凝心超上京迴化輪於
無影轡迴靈駕慶玄爽於冥期伏願頒玉
寳洞微之符降髙真沖融之炁俾乗鍊度
獲具形神伐滯斬胞願㑹潜儔於靈運鍊
胎返本散思長謝於囂塵解脫幽都逍遥
玄境(臣)下情无任懇祈之至謹奉表陳啓
以
聞謹言
年月日具位(臣)姓某上表

第七表
具位(臣)某
上言今月某日爲齋法弟子某崇建
九天自然生神妙齋㡬晝夜開度亡過某
靈䰟以今請炁奉行鍊度者
(臣)伏以炁歸梵輔統玄㑹於無涯數搆貞
條運務猷於靈化稽首乾樞之上皈神坤
位之尊(臣)誠惶誠恐稽首頓首伏念亡過
某䰟世網縈心客塵滓性百關散蕩孰還
本始以生神萬竅淪迷誰固根源而返炁

非敷揚於帝澤曷提奬於幽靈九拜陳情
一忱請命恭帷
靈化梵輔天帝(凡前)
尊居七映端拱三華秀葉翠霞清渚泛登
於明侣瓊房妙韻霄衢森列於真仙伏願
頒神化通真之符降髙仙洞笈之炁俾乗
錬度獲具形神重關自開坐見爽䰟之豁
滯五神怡翫頓令遊𩲸之昇騰脫離幽都
逍遥玄境(臣)下情无任懇祈之至謹奉表
陳啓以

聞謹言
年月日具位(臣)姓某上表
第八表
具位(臣)某
上言今月某日爲齋法弟子某崇建
九天自然生神妙齋㡬晝夜開度亡過某
靈䰟以今請炁奉行錬度者
(臣)伏以重霄廓落耀玄景於雲衢玉章鋪
陳返神襟於靈㑹稽首乾樞之上皈神巽
位之尊(臣)誠惶誠恐稽首頓首伏念亡過

某靈䰟世網縈心客塵滓性百關散蕩孰
還本始以生神萬竅淪迷誰固根源而返
炁非敷揚於帝澤曷提奬於幽靈九拜陳
情一忱請命恭惟
髙虚清明天帝(几前)
玉臺端拱瓊闕髙凝妙話從容超跡神方
而應感靈音空洞髙遊玄景以無終伏願
頒空玄化生之符降真靈化凝之炁俾乗
鍊度獲具形神感爽旡凝離九玄於幽裔
去留如解運四大於生神解脫幽都逍遥

玄境(臣)下情无任懇祈之至謹奉表陳啓
以
聞謹言
年月日具位(臣)姓某上表
第九表
具位(臣)某
上言今月某日爲齋法弟子某崇建
九天自然生神妙齋幾晝夜開度亡過某
靈䰟以今請炁奉行錬度者
(臣)伏以大羅渺渺竟超結愛想之塵丘陵

峩峩數返劫嵗年之運稽首圓穹之上皈
神乾位之尊(臣)誠惶誠恐稽首頓首伏念
亡過某靈䰟世網縈心客塵滓性百關散
蕩孰還本始以生神萬竅淪迷誰固根源
而返炁非敷揚於帝澤曷提奬於幽靈九
拜陳情一忱請命恭惟
无想无結无愛天帝(几前)
玉臺端拱金闕髙凝真神潜登津趣鼔萬
流之㑹髙觀飛歩太虚動應感之繁伏願
頒清微飛玄之符降自然玄照之炁俾乗

錬度獲具形神返胎有恒稽首昇玄虚之
頂浮爽縁故冥心遊旡色之天解脫幽都
逍遥玄境(臣)下情无任懇祈之至謹奉表
陳啓以
聞謹言
年月日具位(臣)姓某上表
九天言功表
具位(臣)某
上言今月某日爲齋法弟子某就某處崇
建

九天自然生神妙齋㡬晝夜開度亡過某
靈䰟上生仙界以今解壇懴罪爲將吏言
功者
(臣)伏以三景開明耀玄黄而散彩五靈鬱
秀融經緯以宣光金符敷湛露之輝玉簡
燦慶雲之瑞幽明舞手遐邇歡顔盖殫謝
過之恭爰露言功之悃(臣)誠惶誠恐稽首
頓首伏念(臣)材資短陋智識荒踈況齋戒
之未純致威儀之易瀆鵷班宣德䇿役妄
召於靈曹鳳扆承符關奏濫稱於主職玉

篆飛頒而㸃畫舛誤金科宣演而首尾參
差請命操章或言詞之顛倒行神布炁慮
存念之周章凡所運爲莫非過咎退自修
省第劇驚惶願
玄造之携提霈洪恩而原赦恭惟
虚旡自然九天生神上帝天尊(玉几下)
上羅乾蓋下浹坤輿道貫顯幽拯三靈而
磅礴德包經緯運九炁以彌綸亶冀
隆慈洞垂淵聽其有建齋之日上請天仙
兵馬地仙兵馬真人兵馬神人兵馬日月

星宿兵馬三河四海兵馬九宫五帝兵馬
三十二天監齋直事侍香金童散花玉女
三五功曹左右官使者五帝直符直日香
官飛龍騎吏靈寳天仙内院諸天承受玉
女運神㑹道功曹九天司命府仙靈官吏
九天普度院追攝官吏九天五伯靈官承
受符檄宣通召命仙官將吏朱陵火府南
曷上宫鍊度一行官吏玄壇開度混元司
解結司監生司天醫司澣濯司巾笥司攝
化司諸部承宣官吏本靖侍靖仙官玉童

玉女主將某副將某護道某監壇某主壇
某諸省府院司効職宣勞官君將吏監臨
翊衛某廟某王本州城隍司本縣城隍司
某郷某里里域真官土地正神三界符使
四直功曹齋主家土地司命六神在壇守
職備箸勤勞並各顯服嚴裝隨(臣)所進表
文上詣
玄都乞依太真玉格校功遷賞不負效信
(臣)敢不精勤五體澄潔一心普施濟度之
功期報生成之德學真領教願定録於青

華飛元聚靈庶書勛於丹䇿(臣)无任激切
感戴之至謹奉表陳啓以
聞謹言
年月日具位(臣)姓某上表
靈寳領教濟度金書卷之二百九十五





