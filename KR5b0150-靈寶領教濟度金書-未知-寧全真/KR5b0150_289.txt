










靈寳領教濟度金書卷之二百八十九伏七
洞微髙士開光救苦真人寗全真授
靈寳通玄弘教水南先生林靈真編
誥命等級品
飛告一百六十四件
凡飛告用薄黄紙髙一尺二寸闊一尺八
寸書符及告文告下承誥並如前式隨手
如法焚之飛化故是飛告也符朱書告文
用墨書
召鍊度官將告文

太上符命告下南昌上宫朱陵火府水池火
沼一行官吏速降壇前神化東井華池流火
之庭鍊度某人靈䰟洗除業累鋾冶罪根受
化更生上升帝郷一如告命
召主水大將軍告文
太上符命謹召主水大將軍隂精流耀洞煥
五行隨符下降鍊度某人靈䰟一如告命
建水池告文
靈寳上登東井真符奉爲某人靈䰟建立水
池濯神鍊質上清寳誥梵炁流精化爲東井

灌鍊亡䰟滌除隂炁反復天真靈光洞煥保
命生根一如告命
月𩲸告文
太上符命上請太隂宫中素光真炁隂精官
吏童子玉女隨符下降鍊化某人靈䰟日中
方盈月帝元君八景羅列寳光負形身生玉
液内灌外清一如告命
降真水告文
太上符命告下主水大將軍從官兵吏等上
詣東升黄華之池流汨之霐汲石景玉胞黄

華神水玄隂之精下降水池之中爲某人靈
䰟灌溉形神蕩除隂翳胞胎去穢結節散根
百骸精瑩六情開通回骸起死胎化玉嬰一
如告命
真水合同告文
太上慈敕霐池無鏡神龍之淵運東井華以
滌幽䰟攬姿運容太和之津玄和玉女灌之
于神真水下注與道合真某人靈䰟今日受
鍊一如告命
召主火大將軍告文

太上符命謹召主火大將軍玄象赫明結陽
聚神隨符下降鍊度某人靈䰟一如告命
建火池告文
靈寳上登朱陵真符奉爲某人靈䰟建立火
池鋾形鍊質玉清寳誥宣告萬靈神化朱府
流火之庭南昌梵炁混洞赤文引䰟受錬陽
光煥明表裏通徹得爲真人一如告命
日䰟告文
太上符命上請太陽宫中赤火真炁陽精官
吏童子玉女隨符下降鍊化某人靈䰟日中

接生司命天君九帝齊景三光同軿與䰟同
登髙奔三天一如告命
降真火吿文
太上符命吿下主火大將軍從官符吏等上
詣朱陵之宫流火之庭取太陽真正之炁發
丙丁之暉下降火池之中爲某人靈䰟焚蕩
穢垢鋾質生形再立三田重生五藏䰟神俱
備内外光輝一如告命
真火合同告文
太上慈敕南閻洞浮流火之精玉眸詵詵浮

焰之庭廓那阿奕火膏運精太陽結炁流演
朱陵真炁下降與道合真某人靈䰟今日受
錬一如告命
引䰟入錬吿文
太上符命吿下靈寳玄壇執職引䰟官吏今
日吉慶大道吉辰諸天齊鑒萬真降臨三界
共㑹八景合并地司列職普度幽㝠部衛主
者拘䰟到庭引導亡爽受鍊身形各整威儀
疾速來臨齊證妙果上詣朱陵一如告命
水鍊告文

太上符命吿下主水大將軍從官吏兵等奉
東井石景真精錬度某人靈䰟天河灌溉九
䰟錬形月精黄華三素飛雲神䰟真魄來徃
玉京九龍拔度離合上清一如吿命
月華告文
太上符命告下主水大將軍從官兵吏等爲
某人靈䰟上清太隂月府結璘真精玉兔舒
彩素煇増明下灌東井變錬亡䰟洗蕩罪垢
胎根肅清今日受鍊䰟升上清一如吿命
月簡吿文

太上符命告下主水大將軍從官兵吏等爲
某人靈䰟神化方諸上挹素瀾流暎甘露灌
錬根源太隂下注東井靈泉蕩涤垢穢身生
玉煙雲車縹緲俓詣丹天一如告命
真水鍊形吿文
太上符命告下主水大將軍從官兵吏等爲
某人靈䰟以真水灌錬形神先天一炁壬癸
之精辰星造化五行發生勑命所至洗滌幽
靈錬除惡業超登朱陵一如告命
黄華蕩形告文

太上符命告下主水大將軍從官兵吏等爲
某人靈䰟以黄華神水洗蕩宿垢尸惡沉零
内外肅清天地同生結根隨化混合日精齊
登紫宸億劫無傾一如告命
太玄隂生告文
太上符命告下主水大將軍從官兵吏等爲
某人靈䰟返還祖炁却死回生惡根斷絶垢
穢肅清今日錬化䰟升紫清得成人身上詣
朱陵一如吿命
水鍊變仙吿文

太上符命告下主水大將軍從官兵吏等爲
某人靈䰟神運真水鍊質除塵石景水母鍊
䰟繟隂表裏通徹内外華清靈光不昩受鍊
吏生一如告命
火錬告文
太上符命告下主火大將軍從官兵吏等爲
某人靈䰟依南昌丹陽玉格鍊度某人靈䰟
寳輝太華太極金鈴紫炁遊徃丹天度䰟晶
靈奔衝熒星内明神皈大道運應太陽一如
告命

日精告文
太上符命告下主火大將軍從官兵吏等爲
某人靈䰟上清太陽日宫鬱儀真精金鳥降
彩黄炁陽精下耀火府變錬亡䰟火龍奔飛
丹景圓明一如告命
日簡告文
太上符命告下主火大將軍従官兵吏等爲
某人靈䰟神化陽燧上接朱光炎暉赫奕飛
流八方太陽下注彌綸南昌鋾形冶質垢穢
消蕩龍車髙奔天地無疆一如告命

真火錬形告文
太上符命告下主火大將軍從官兵吏等爲
某人靈䰟以真火陶冶形䰟大火之精丙丁
之靈熒惑造化天地同生勑命所到冶鍊之
䰟南昌受化與道合并一如告命
玉眸鍊質告文
太上符命告下主火大將軍從官兵吏等爲
某人靈䰟以南上炎火陶鎔尸穢錬除惡根
先天大道混合自然百體和爽九竅飛仙神
遊太空天地齊年一如告命

太玄陽生告文
太上符命告下主火大將軍從官兵吏等爲
某人靈䰟消除故炁回復生根反隂還陽形
體同圓死骸重榮保合自然萬神備具骨肉
飛仙一如告命
火鍊變仙吿文
太上符命告下主火大將軍從官兵吏等爲
某人靈䰟神運真火冶質錬形南宫流焰朱
陵發生䰟𩲸變鍊萬罪蕩清惡根消化上謁
帝庭一如告命

水火交鍊告文
太上符命告下水池火冶官吏等運黄華之
津流火之炁爲某人靈䰟交鍊形䰟乾坤合
景璣璘混并水上火下三宮流行玉眸鍊質
黄華蕩形東契方諸西符九靈二炁之祖變
錬幽靈慧通無礙神飛玉清一如告命
金液鍊形吿文
太上符命金液錬形告下爲某人靈䰟鍊䰟
度𩲸仙化成人三元降合五炁㑹神受鍊無
窮與道合真紫虚鬱秀上詣朱陵一如告命

回尸起死告文
太上符命回尸起死告下爲某人靈䰟攝䰟
復𩲸復性還神三田寜和五體豐盈百關調
暢九孔肅清回尸起死白骨成人永度朱陵
與天齊并一如告命
百神混合告文
太上符命奉爲某人靈䰟中理五炁混合百
神三部八景二十四真玉清大洞十八生身
十二經絡各返生根胞胎䰟𩲸藏府竅神真
炁纏絡還元聚靈全形復性太無同生内外

周備死骸及榮長生久視天地無傾一如告
命
五芽告文
東方
東方青芽玄精流霞三素徘徊玄上玉羅服
食晨輝飲以朝華奉爲某人靈䰟灌溉肝宫
一如告命
南方
南方朱丹霞耀太微九道絳烟散布景輝服
食凌晨飲以丹池奉爲某人靈䰟灌溉心宫

一如告命
西方
西方白石雲霞明液服食大明素靈芝英飲
以玉醴神華啓靈奉爲某人靈䰟灌溉肺宫
一如告命
北方
北方玄滋慶雲啓飴綠霞敷晨紫蓋蒼旗服
食月華飲以瓊飴奉爲某人靈䰟灌溉腎宫
一如告命
中央

中央戊已之元黄素五雲四霞紫觀八景九
晨二明激輝七曜尊靈和精灈炁服食中元
琳華龍飴飲以醴泉奉爲某人靈䰟灌溉脾
宫一如告命
九陽告文
太極金書祕字玉文攝降一陽混溟𤥭瑝之
炁奉爲某人靈䰟消隂屏穢煥復陽光一如
告命
右九道並同只攺中間六字某陽某之炁
詳具于后

一陽混溟𤥭瑝之炁二陽泛華紫微之炁
三陽天婁鳯車之炁四陽中女辟邪之炁
五陽太陽微延之炁六陽化真白灝之炁
七陽降實子光之炁八陽天真命仙之炁
九陽太皇寂照之炁
混元十二炁告文
混元一炁生腎混神三景九陽攝炁真符告
下六元運陽化隂大將軍遵奉玄一六陽之
炁爲某人靈䰟化生左右二腎生精生炁死
䰟受鍊仙化成人一如告命

右十二道並同只攺某炁生某及將軍名
并生何處詳見于后
二炁生心七變混景大將軍化生日藏
生神生榮
三炁生肝八回合元大將軍化生肝藏
生䰟生筋生血
四炁生肺九光㑹靈大將軍化生肺藏
生䰟生衛生皮毛
五炁生脾十㑹隂陽大將軍化生脾藏
生肌肉生意生四肢

六炁生膀胱十一變靈大將軍化生膀胱
生水胞
七炁生小賜十二化元大將軍化生小腸
生水道
八炁生膽十三陽光大將軍化生膽生
精生汗
九炁生大腸十四運度大將軍化生大腸
生榖道
十炁生胃十五咸德大將軍化生胃府
生水源

十一炁生三焦十六三景混成大將軍化生三焦
生三官
十二炁生胞絡十七隂陽合靈大將軍化生心胞
生經絡生百脉生骨節
九天吿文
鬱單無量天生神真符告下奉爲某人靈䰟
流水之精錬而爲胞某元受炁自然生神一
如告命
右九道一同只攺天名及中間二句詳具
于后

上上禪善無量壽天▲火之明錬而爲胎
梵監須延天乗木之貞鍊而爲䰟
寂然兜術天柔金之形錬而爲𩲸
波羅尼宻不驕樂天合土之精錬而爲藏
洞玄化應聲天致坎之靈錬而爲腑
靈化梵輔天胎禽之精錬而爲竅
髙虚清明天激震之聲錬而爲景
無想無結無愛天和兊之榮鍊而爲神
十八大洞玉符告文
玉清内景神化大洞生身玉符攝降腦神赤

文混洞君字嘘嘘爲某人靈䰟速生腦形生
身受度劫劫長存超凌三界逍遥上清一如
告命
右十八道一同只攺神名及生處
左目神通光字玄真目
右目神晨嬰字隂精目
舌神騰陽君字正生舌
肝神青帝君字盂光肝
心神玄珠君字玄玄心
脾神紫庭君字延年脾

肺神皓同君字季成肺
腎神太淵君字求都腎
隂神續命君字伯强隂
胞神無常君字秋天胞
胎神含生君字寅和胎
節神杳浩君字空猷節
血神中幽君字良弼血
結神九華君字彦遐結
精神元除君字祝祝精
炁神無英君字毳毳炁

神神天生君字靈父神
命神正中君字長生命
三部八景吿文
上
靈寳上部八景玉符奉爲某人靈䰟攝降腦
神道都髮神道衡皮膚神道運目神道童髓
神道通竅神道柱鼻神道微舌神道岐羅絡
上部仙化成人一如告命
中
靈寳中部八景玉符奉爲某人靈䰟攝降喉

神道仙肺神道平心神道明肝神道清膽神
道敷左腎神道郷右腎神道主脾神道騫羅
絡中部仙化成人一如告命
下
靈寳下部八景玉等奉爲某人靈䰟攝降胃
神道展窮腸神洞微小腸神隱空胴腑神開
明胷膈神蔽日兩脇神解形左陽神滅跡右
隂神騰虚羅絡下部仙化成人一如吿命
焚罪籍告文
靈寳取索罪籍真符吿下取索已䰟罪籍追

攝葉大將疾詣㝠府三元酆都嶽瀆社令無
極神司亡䰟罪籍朱墨條書索赴玄壇焚毀
消除寃結清淨身登玉虚一如告命
靈寳解寃升度告文
靈寳解寃釋結升度真符告下十方三界無
極神郷奉爲某人靈䰟解寃釋結異骨成親
舊怨消滅惡根不生神司𡨋吏寃籍除平齊
登玉虚身朝帝庭一如告命
建生天法橋告文
太上符命告下火鈴大神剛風驛吏正精大

神返形神吏開明大神九光童子朱陵火府
守橋超度升䰟神將監橋超度大神營衞某
人靈䰟開通道路上升朱陵飛空歩武虚符
而行罡風無阻黄道光騰朝謁帝君乗晨玉
京一如告命
披水吿文
太上符命告下化衣靈官爲某人靈䰟化成
絳紗單衣托化仙衣生天淨衣白色之衣流
光飛霞服之飛歩上昇王虚一如告命
頂冠告文

太上符命告下爲某人靈䰟化成飛玄玉冠
芙蓉寳冠九色晨冠三晨妙冠今日冠帶形
神莊嚴南宫定籍上升天衢一如吿命
天皇象告文
皇象靈符生宫大神運炁合神開化亡䰟上
升天界玉女帝君以合元炁運精神胞萬年
嬰孩飛仙天樞生宫大神披丹露珠頭戴紫
冠與我同符一如告命
變衣告文
太上符命告下爲某人靈䰟變化百寳之衣

煙綃霧榖霞裳霓裾九光飛玄煥爛有無莊
嚴身形舉止安餘今日受度飛空歩虚一如
告命
化衣吿文
太上符命告下爲某人靈䰟儼新冠帶莊嚴
登真混合降靈普天炁清錬化金池沐浴身
形三光朝映我道自明飛仙羽衣丄升玉庭
天衣暎體䰟儀澄清遊宴虚無千劫無傾一
如告命
普化衣冠告文

太上符命告下爲某人靈䰟攝化羽衣莊嚴
冠帶流光煥爛三台暎仙萬神備體舉形自
然元始芙蓉峩峩上元霓裳仙佩整肅朝天
今日錬化萬象澄鮮一如吿命
沐浴蕩穢告文
黄華東井石景水精劫穢消翳形䰟潔清亡
䰟沐浴冠帶圓明五龍吐潤光暎長庚形體
澄澹表裏洞靈某人靈䰟沐浴蕩穢一如告
命
沐浴清塵錬真告文

太上符命告下爲某人靈䰟依按真儀沐浴
除塵神水解穢水錬成真五體香腴萬竅光
新長庚明輝圓光拂津蘭池澄湛得成真人
一如告命
沐浴澄神去穢符告文
太上符命告下爲某人靈䰟今日沐浴炁不
受塵神真内盥穢垢外宣五香澡潔九鳳飛
軿天花朗拂靈光自然萬穢消蕩體同玉嬰
一如告命
太行梵炁吿文

太行梵炁周廻十方輪囷鬱勃洞煥靈光玉
煙輕露飄拂飛房八遐六合普攝無疆虚皇
總御玉虚流光一如吿命
諸天符告文
清微天王符(臣)謹奏請清微天中元始祖炁
乞賜下降灌注法筵變化無窮周迴沙界幽
䰟飴餔咸濟饑虚受錬更生逍遥自在一如
吿命
禹餘天玉符禹餘天中虚皇祖炁
太赤天玉符太赤天中混元祖炁

東方八天真文東方八天始青九炁
南方八天真文南方八天始丹三炁
西方八天真文西方八天始素七炁
北方八天真文北方八天始玄五炁
溟涬大梵告文
靈寳玉符告下溟涬大梵靈官一百二十人
下降瑶壇變錬五行神化淨供光明清淨徧
滿十方濟諸鬼神咸符飽滿萬神奉行一如
告命
甘露告文

太上符命謹請大變神王法力無邊充滿世
界神化淨供使諸幽䰟食之無盡用之無窮
隨感飽滿托化人天一如告命
無盡告文
太上符命告下變化淨供充滿十方開通百
饑食之無盡飛升玉都一如告命
開闊告文(即青玄開業道符)
太上符命開通五道廣闊八門三界十方無
有障礙接引六道四生諸𩔖幽䰟來赴法筵
離苦超生永無輪轉一如告命

斛食告文(即普濟法食符)
玉清靈寳符命靈光降召萬神集俱十方梵
炁周回八區神變斛食化爲天廚甘露流遍
酥酡味腴遍滿法界異香發舒六道四生歆
受盈餘普登錬度咸離𡨋途超升上境逍遥
太虚一如告命
召六道告文
太上符命告下普召天仙道神明道人倫道
地獄道餓鬼道畜生道之衆萬召萬至乗此
符光盡赴法筵領沾異恩各遂超生一如告

命
右符十道共一告文並同只攺所召何類
召胎生卵生濕生化生之衆
召九州分野一切孤䰟滯𩲸諸𩔖傷亡之衆
召十方道一切孤䰟滯𩲸諸𩔖傷亡之衆
召城隍里域鄉界一切孤䰟滯𩲸諸類傷亡
之衆
召山林巖洞一切孤䰟滯𩲸諸𩔖傷亡之衆
召溪港源洞一切孤䰟滯𩲸諸𩔖傷亡之衆
召三界十方七𩔖孤䰟滯𩲸諸𩔖傷亡之衆

召三界十方二十四𩔖孤䰟滯𩲸有主無主
之衆
召三界十方三十六種孤䰟滯𩲸有主無主
之衆
脫枷鎖告文
太上符命告下奉爲玄壇所召幽䰟有久縈
地獄枷鎖未脫者准令敕下疾與脫除俾獲
逍遥宿濘蠲舒回尸起死舉形玉虚一如告
命
斷繫索告文

太上符命告下奉爲玄壇所召幽䰟有繫索
未斷者仰准敕下疾與解釋俾獲逍遥宿濘
蠲舒回尸起死舉形玉虚一如告命
借衣服告文
太上符命告下奉爲玄壇所召幽䰟有衣服
不完者仰准敕下疾與嚴莊俾獲逍遥宿濘
蠲舒回尸起死舉形玉虚一如告命
開咽喉告文
太上符命告下奉爲餓鬼道一切幽䰟斷減
業火開通咽喉華池周流靈源澄湛真炁來

徃玉樓玲瓏甘露潤滋法食充滿永除飢渴
受錬更生一如告命
續頭告文
太上符命告下奉爲諸𩔖幽䰟死非正命形
體不完無頭者速與續頭續傷𥙷絶肢體復
完靈寳祖炁灌注三田百骸九竅生化無窮
一如告命
右符十道並同只攺中間二句詳具于后
無手者速與續手無目者速與續目
無脚者速與續脚自縊者速與斷繩

無舌者速與續舌失音者速令能言
聾病者速爲開聰落水者速與吐出泥水
分尸者速令合形
五帝合形告文
太上符命上請青帝護䰟君白帝侍𩲸君赤
帝養炁君黒帝通血君黄帝中主君降賜真
炁奉爲諸類幽䰟形體不完之衆和合五炁
潤溢三田真元内固形神自然𥙷傷續絶經
絡生全百骸九竅反復本元遊行無礙白骨
成人五靈灌注時𠜇升遷一如告命

全具五體告文
太上符命奉爲某人靈䰟整具形神完復肢
體接續經絡養滋榮衞損者爲𥙷欠者爲全
絶者爲合斷者爲連禀令祖炁還返真元回
骸起死仙化成人一如告命
解寃釋結告文
太上符命奉爲某人靈䰟和釋宿對削滅寃
仇前劫後劫前緣後緣同皈正道無有拘連
貪慾大患嗔癡禍源斷除寃對三業清閑齊
契三光髙歩帝軒一如告命

解呪詛告文
太上解詛呪寃結符命告下三官北帝一切
㝠司解除某人靈䰟三生七世應有呪詛盟
誓並與蠲除元皇普度惠及無邊咸垂開赦
絶滅爭端地除簡對水絶盟言一如告命
解殺傷寃告文
太上符命告下奉爲諸類幽䰟其有生存之
日結惡忿闘形體殺傷抱寃隂壤未能解釋
並與蕩除寃對和平仇讎齊同慈愛異骨成
親三業五累清淨脫離受鍊上生飛謁帝庭

一如告命
右十符同此告文只改生存之日下八字
詳具于后
縊死寃結惡忿闘自縊身亡
水溺寃結惡忿爭赴水溺死
藥死寃忿恨莫伸服藥身亡
産死寃因産淪亡子母不分
復連寃復連流注惡業身亡
冡訟寃冡訟徴呼流逮身亡
獄死寃形獄拘囚詞訴身亡

妖邪寃精神執害迷惑身亡
三世寃三世積怨飲恨身亡
天醫使者告文
太上符命告下天醫六職隂陽太和吏分布
五炁五色神丹奉爲某人靈䰟治療身形𥙷
傷續絶經絡臟腑䰟𩲸還元和安百脉再返
三田元皇普度白骨成人一如告命
治病功曹告文
太上符命奉爲諸𩔖幽䰟生存之日天年未
終横死天傷病源猶在或呪詛惡毒或蛇虎

傷殘或水火漂焚或雷霆震擊或身遭王法
或軍兵闘爭或胎産未分或卒魅驚魘或木
石摧壓或刀刃剔形臟腑不完形骸不續肢
體不具經絡未生靈丹妙藥神化通靈天醫
尚藥奉承道旨廻骸起死白骨成人一如告
命
脫形離苦告文
太上符命告下奉爲畜生道流浪輪廻受苦
未盡之衆脫離苦趣還復人身普受開度超
升南天快樂無爲逍遥自然一如告命

改形易貌告文
太上符命告下九天普度院官吏奉爲畜生
道業道異類受報殊形准今符命回真耀靈
變畜生相還復人身聞經聽法受鍊炎津得
成飛仙受福忻忻一如告命
出胎告文
太上符命告下奉爲諸類女䰟抱胎身亡未
獲分釋之衆真符普告百脉開通助生速生
宻運神功子胎離體母身和豐蕩除尸穢表
裏俱空全形復質解對除凶元炁飛鍊上朝

仙宗一如告命
下死胎告文
太上符命告下奉爲諸𩔖女䰟胎死在身未
由出離之衆速與和合隂陽踈通炁血身死
胎存即得破蕩五醴安靜穢汚澄清一如告
命
蕩胎告文
太上符命奉爲胎産腥穢一切女䰟洗蕩胎
穢血腥之炁沐浴冠帶返形受生一如告命
淨血尸告文(一名元始淨血尸解穢汚真符)

太上符命蕩滌血湖赦拔尸鬼血穢解除炁
不受塵神不受汚石景水精玉液靈波清淨
穢垢出離三途嚴潔受度證品南都一如告
命
離怖畏告文
太上符命告下奉爲諸類幽䰟雷震霆擊覆
身墜馬刑法傷亡兵戈戰死一切幽㝠召真
返本復𩲸還䰟元炁纏結復體完形炁壯精
盛怖畏不生鍊化成人隂華陽靈一如告命
捨邪歸正告文

太上符命告下玄壇所召諸類幽䰟開通性
識了悟心田善惡兩𡵨邪正根源恩惟分别
善化生天勿墮異念仙飛自然一如告命
離妄返真告文
太上符命告下開釋幽䰟了妄求真罔歸惡
趣天道知真洞明真實萬妄自捐萬劫不壞
真道長存莫迷妄塵減斷自然一如告命
甘露法食告文
太上符命告下奉爲諸𩔖幽䰟普施法食吉
祥甘露徧灑十方變化美供充恱枯腸開度

咽喉豐潤肌容脫除飢渴上登天堂一如告
命
鍊化法食告文
太上符命告下奉爲諸𩔖幽䰟鍊化法食九
州十道充滿神宇馨香豐潔霞雲恱舒飢渴
永斷形神調娯珍羞飽滿飛升玉虚一如告
命
普濟法食告文
太上符命告下奉爲諸𩔖幽䰟普濟法食以
兹珍異濟彼焦枯瓊漿珤饌潤腸充膚永無

飢渴逍遥自如長生度命萬病消除一如告
命


靈寳領教濟度金書卷之二百八十九





