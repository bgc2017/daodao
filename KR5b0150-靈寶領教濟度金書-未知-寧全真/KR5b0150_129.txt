










靈寳領教濟度金書卷之一百二十九朝七
　　　洞微髙士開光救苦眞人𡩋全眞授
　　　靈寳通玄弘教水南先生林靈眞編
　科儀立成品度星齋用
　　眞靈醮儀
　　　燒香頌
　　　各禮師存念如法
　　　衞靈
　　　鳴法鼓二十四通
　　　發爐

請稱法位
具位臣某謹重誠上啓臣以宿慶攸鍾獲逢
昌運瑶圖琅簡身佩心修未能結友空山餐
和錬景相期髙蹈遊宴虚无尚履塵寰與時
俯仰駒隂暗老動冒玄章曲荷慈觀宻加涵
育山立班著奏對宸嚴激越寸衷岱溟無斁
凡有投告敢不關聞臣昨爲齋主某崇建十
迴度人道場亶頼天恩慶成釐事輒修菲醮
庸致微忱敢冀颷斿俯垂鑒映臣誠惶誠恐
稽首頓首再拜奏請

　臣謹奉降
太上无極大道虚无自然元始天尊太上大
道君太上老君十方靈寳天尊三寳丈人三
寳天君伏乞應感分輝降臨醮座
　(臣)謹奉降
昊天玉皇上帝紫微大帝天皇大帝五方五
老上帝三十二天上帝四梵天君木公金母
諸天衆聖天眞大神上聖髙尊伏乞應感分
輝降臨醮座
　(臣)謹奉降

太陽太隂五星道君五斗星君二十八宿星
君南斗六司眞君北斗七元眞君璇璣玉衡
周天星象伏乞應感分輝降臨醮座
　(臣)謹奉降
諸天丞相南昌上宫韓司主録監生大神度
人不死尊神南極長生大君度世司馬大神
好生韓君丈人南上司命司録延壽益算度
厄尊神迴骸起死無量度人君伏乞應感分
輝降臨醮座
　(臣)謹奉降

青帝䕶魂君白帝侍魄君赤帝養炁君黒帝
通血君黄帝中主君五天五帝大魔王三界
大魔王十方无極飛天神王長生大聖无量
度人君飛天神人飛天使者飛天騎吏伏乞
應感分輝降臨醮座
　(臣)謹奉降
三十六部尊經玄都紫微上宫侍經玉郎玉
童玉女典禁靈妃神仙騎吏三洞威神三寳
官屬伏乞應感分輝降臨醮座
　(臣)謹奉降

玄中大法師三天大法師天眞皇人妙行眞
人玄一三眞人太虚眞人太極左宫仙翁沖
應眞人名山洞府領教眞仙得道聖衆本靖
祖玄眞經籍度三師眞人伏乞應感分輝降
臨醮座
　(臣)謹奉降
靈寳三十二天玉童玉女功曹使者直符香
官五方五靈玉童玉女諸天飛龍騎吏三洞
天地神眞日月星宿江河湖海嶽瀆九宫五
帝兵馬乗騎伏乞應感分輝降臨醮座

　(臣)謹奉降
靈寳領仙監齋諸君吏六部治職仙官赫奕
仙曹施用仙曹三界所向仙曹仙靈官吏伏
乞應感分輝降臨醮座
　(臣)謹奉降
靈寳玄壇香官使者左右龍虎君四直玉文
功曹三界直符使者直壇土地虚空監察應
感眞靈伏乞應感分輝降臨醮座
　　　初獻
臣謹重誠上啓臣以縁㑹天開依光紫極授

法初志金石徼盟弘道度人終天無怠叨恩
領教激越寸衷職守所縻敢云癏曠今有齋
主某情鍾天屬痛軫亡靈四大各離九原長
往羅酆泉曲幽路冥關罔測升沉懼罹憲網
非憑洪造曷克超凌伏聞靈寳本章洞玄上
品惠周幽顯萬道之宗十遍周迴生成數備
迴骸起死白骨成人冀按科儀曲垂援拯(臣)
等澡澄一念率勵衆官嚴潔瑶壇鋪張玉幣
法天象地呼隂召陽吟詠琅函宣揚瓊範經
周十遍科按六時白簡開幽金符度命功圓

果滿魔試不干春到寒庭陽回夜壑靈光明
耀祖炁彌羅鬱絶風輪俄成道境十華鼓舞
喜慶難言帝力巍巍神功蕩蕩戴㘅徒劇環
草莫酧敢籍包荒僣修瀹祭蘋蘩可薦黍稷
非馨有翼有嚴凌兢萬坐伏願髙眞月鑒列
聖時歆曲釆丹青俯原凌躐亶垂終惠普濟
存亡臣不勝虔祝之至
　　　亞獻
臣謹重誠上啓伏以視聽自民禍福由已叩
關哀籲旣罄忱恂丹綍昭回諒䝉善應今玄

壇所度亡靈承恩紫闕超迹黒單聽法叅眞
聞經悟道千生際遇踊躍弗諼更冀敕制地
祇疾除罪簿制魔保舉魂度朱陵受化更生
超凌三界千𡨚解釋萬罪清夷惠藹三途澤
覃六道火山息焰冰池靜波劒變騫林刀化
玉樹飛輪停運飄㦸摧鋒水絶盟言地除簡
對寒林滯魄曠野窮魂動植飛潜胎卵濕化
均離惡業共證生方更願地紀安寜天圖朗
晏星宿輝潤風雨調平河洛昭符山川效順
物無疪癘塞絶烽煙衆賢和朝三農樂野玄

綱丕闡道化興行蒙如懇祈恪昭感應臣不
勝虔祝之至
　　　終獻
　　　宣都䟽
臣謹重誠上啓以今香殘蘭篆燭暗蓮輝璧
罄收聲瓊鐘息響道還金闕經入琅函十極
傾光諸天復位寂無所寂玄之又玄臣等迹
返凡籠身辭聖陛靈光煒燁攀戀無階臣下
情無任激切之至謹稽首再拜奉送
　　　舉願復爐

　　　迴軿頌
　　　出堂頌
　　十方懴儀
　　　東方
臣等今故燒香皈身皈神皈命仰謝
東方无極太上靈寳天尊九炁青天太清玄
元无上三天无極大道太上丈人天帝君上
皇老人三十九眞七十二聖九老仙都君髙
玄眞君九炁丈人始生青眞東華玉眞髙晨
大道君司馬上相青童君元老九玄主仙眞

人無鞅數衆百千萬重道炁千二百官君太
清玉陛下青宫九炁五門神仙四司眞人諸
天至極上聖大神俯謝地司東郷无極世界
五嶽四瀆神仙至眞懴悔亡故某普及幽明
𡨚親平等積劫循環歷生報對六根三業五
欲七情隂過陽愆日増月累罪結東方九幽
長夜之府魂繫東郷諸大地獄之中苦惱備
嬰莫由解贖因今轉經行道懴悔首陳伏冀
上聖矜憐列眞開宥告下東方三官九署百
二十曹宿世罪根咸與落滅青天司命注上

生名飛度南宫永辭北府不經輪轉衣食自
然見在懽榮普天康泰得道之後升入無形
和與道合眞
　　　南方
臣等今故燒香皈身皈神皈命仰謝
南方无極太上靈寳天尊三炁丹天太清南
極皇上老君洞靈玉帝上元禁宫三炁丈人
始老玄眞萬福君萬福丈人赤帝丹靈髙仙
髙眞諸天至極上聖大神俯謝地司南郷无
極世界五嶽四瀆神仙至眞懴悔亡故某普

及幽明𡨚親平等積劫循環曆生報對六根
三業五欲七情隂過陽愆日増月累罪結南
方九幽長夜之府魂繫南郷諸大地嶽之中
苦惱備嬰莫由解贖因今轉經行道懴悔首
陳伏冀上聖矜憐列眞開宥告下南方三官
九署百二十曹宿世罪根咸與落滅丹天司
命注上生名飛度南宫永辭北府不經輪轉
衣食自然得道之後升入無形和與道合眞
　　　西方
(臣)等今故燒香皈身皈神皈命仰謝

西方无極太上靈寳天尊七炁素天太清西
華髙上皇帝太靈元始老君始老先生太素
三元君金闕七寳後聖帝君主仙丈人太和
玉女西靈金毋白帝髙仙四極眞人諸天至
極上聖大神俯謝地司西方无極世界五嶽
四瀆神仙至眞懴悔亡故某普及幽明𡨚親
平等積劫循環歷生報對六根三業五欲七
情隂過陽愆日増月累罪結西方九幽長夜
之府魂繫西郷諸大地獄之中苦惱備嬰莫
由解贖因今轉經行道懴悔首陳伏冀上聖

矜憐列眞開宥告下西方三官九署百二十
曹宿世罪根咸與落滅素天司命注上生名
飛度南宫永辭北府不經輪轉衣食自然得
道之後升入無形和與道合眞
　　　北方
臣等今故燒香皈身皈神皈命仰謝
北方无極太上靈寳天尊五炁玄天太清太
上髙皇五帝虚皇道君太上老君太上丈人
太上大道玉晨君北極眞公萬聖道主太隂
眞人妙行眞人太隂司命典死録籍君注算

司馬緫司主煞大神太皇眞人神仙玉女北
方无極世界一切神仙俯謝地司北方无極
世界五嶽四瀆神仙至眞懴悔亡故某普及
幽明𡨚親平等積劫循環歷生報對六根三
業五欲七情隂過陽愆日増月累罪結北方
九幽長夜之府魂繫北郷諸大地獄之中苦
惱備嬰莫由解贖因今轉經行道懴悔首陳
伏冀上聖矜憐列眞開宥告下北方三官九
署百二十曹宿世罪根咸與落滅玄天司命
注上生名飛度南宫永辭北府不經輪轉衣

食自然見在懽榮普天康泰得道之後升入
無形和與道合眞
　　　東北方
臣等今故燒香皈身皈神皈命仰謝
東北方无極太上靈寳天尊東北方始蒼天
太清无極虚无自然大道至眞上聖靈寳始
青老君九靈先生玉華眞人萬帝髙眞諸天
至極上聖諸神制靈賢都統神人萬度萬生
君皇上元老君眞人玉女俯謝地司東北郷
无極世界五嶽四瀆神仙至眞懴悔亡故某

普及幽明𡨚親平等積劫循環歷生報對六
根三業五欲七情隂過陽愆日増月累罪結
東北方九幽長夜之府魂繫東北郷諸大地
獄之中苦惱備嬰莫由解贖因今轉經行道
懴悔首陳伏冀上聖矜憐列眞開宥告下東
北方三官九署百二十曹宿世罪根咸與落
滅梵天司命注上生名飛度南宫永辭北府
不經輪轉衣食自然見在懽榮普天康泰得
道之後升入無形和與道合眞
　　　東南方

臣等今故燒香皈身皈神皈命仰謝
東南方无極太上靈寳天尊東南方始丹天
太清洞極虚无自然至玄道君上聖靈寳始
丹赤陽元老君南極老子太和先生三靈玄
上萬福皇老丈人丹靈髙皇太陽眞人好生
度命司馬玄眞三元君紫宸大道君南明洞
靈虚皇道君朱宫赤精南宫司命四極眞人
諸天至極上聖尊神俯謝地司東南郷无極
世界五嶽四瀆神仙至眞懴悔亡故某普及
幽明𡨚親平等積劫循環歷生報對六根三

業五欲七情隂過陽愆日増月累罪結東南
方九幽長夜之府魂繫東南郷諸大地獄之
中苦惱備嬰莫由解贖因今轉經行道懴悔
首陳伏冀上聖矜憐列眞開宥告下東南方
三官九署百二十曹宿世罪根咸與落滅梵
天司命注上生名飛度南宫永辭北府不經
輪轉衣食自然見在懽榮普天康泰得道之
後升入無形和與道合眞
　　　西南方
臣等今故燒香皈身皈神皈命仰謝

西南方无極太上靈寳天尊西南方始素天
太清无極元皇眞君至眞上聖太靈虚皇靈
寳始素老君洞虚太陽尊神俯謝地司西南
郷无極世界五嶽四瀆神仙至眞懴悔亡故
某普及幽明𡨚親平等積劫循環歷生報對
六根三業五欲七情隂過陽愆日增月累罪
結西南方九幽長夜之府魂繫西南郷諸大
地獄之中苦惱備嬰莫由解贖因今轉經行
道懴悔首陳伏冀上聖矜憐列眞開宥告下
西南方三官九署百二十曹宿世罪根咸與

落滅梵天司命注上生名飛度南宫永辭北
府不經輪轉衣食自然見在懽榮普天康泰
得道之後升入無形和與道合眞
　　　西北方
臣等今故燒香皈身皈神皈命仰謝
西北方无極太上靈寳天尊西北方始玄天
尊上元皇道君九天元虚洞寳太上眞老君
无量大華靈寳始玄老君至眞上聖靈寳尊
神俯謝地司西北方无極世界五嶽四瀆神
仙至眞懴悔亡故某普及幽明𡨚親平等積

劫循環歷生報對六根三業五欲七情隂過
陽愆日增月累罪結西北方九幽長夜之府
魂繫西北郷諸大地獄之中苦惱備嬰莫由
解贖因今轉經行道懴悔首陳伏冀上聖矜
憐列眞開宥告下西北方三官九府百二十
曹宿世罪根咸與落滅梵天司命注上生名
飛度南宫永辭北府不經輪轉衣食自然見
在懽榮普天康泰得道之後升入無形和與
道合眞
　　　上方

臣等今故燒香皈身皈神皈命仰謝
上方无極太上靈寳天尊太上无形无名无
頂无極至眞太上大道髙皇大帝九天尚父
元始天王元始丈人至眞靈寳洞玄太上元
靈老君无極大聖至眞諸君丈人諸天至極
上聖尊神懴悔亡故某普及幽明𡨚親平等
積劫循環歷生報對六根三業五欲七情隂
過陽愆日増月累罪結上方九幽長夜之府
魂繫上郷諸大地獄之中苦惱備嬰莫由解
贖因今轉經行道懴悔首陳伏冀聖矜憐

列眞開宥告下上方三官九府百二十曹宿
世罪根咸與落滅梵天司命注上生名飛度
南宫永辭北府不經輪轉衣食自然見在懽
榮普天康泰得道之後升入無形和與道合
眞
　　　下方
臣等今故燒香皈身皈神皈命仰謝
下方无極太上靈寳天尊巳得道大聖衆至
眞尊神无極大道下方玄黄洞玄靈寳髙皇
九土四司五帝十二仙君太靈皇毋四司眞

人后土九地元皇九君四瀆五嶽佐命十仙
儲佐丈人三十六洞天七十二福地三百六
十名山二十四治化眞人九江四海十二溪
眞靈洞山澤一切神仙至眞懴悔亡故某普
及幽明𡨚親平等積劫循環歷生報對六根
三業五欲七情隂過陽愆日增月累罪結下
方九幽長夜之府魂繫下郷諸大地獄之中
苦惱備嬰莫由解贖因今轉經行道懴悔首
陳伏冀上聖矜憐列眞開宥告下下方三官
九署百二十曹宿世罪根咸與落滅梵天司

命注上生名飛度南宫永離北府不經輪轉
衣食自然見在懽榮普天康泰得道之後升
入無形和與道合眞
　　　出堂如式
靈寳領教濟度金書卷之一百二十九
















