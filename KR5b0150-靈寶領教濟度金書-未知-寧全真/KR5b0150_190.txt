










靈寳領教濟度金書卷之一百九十拱九
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(七曜齋用)
早朝行道儀
法事陞壇如式
各禮師存念如法
宣衛靈呪
青陽虚映耀日回靈神虎辟邪飛天流鈴
摧姦滅試萬魔束形九微回道八威攝精

千眞校録三元蕩清左嘯中黄右䇿六丁
七轉八合周旋天經聖化巍巍三道順行
慶雲流布合景黄庭(和)與道合眞
鳴法鼓二十四通
無上三天玄元始三炁太上道君太上老君
召出臣等身中三五功曹左右官使者左右
捧香驛龍騎吏侍香金童傳言散花玉女五
帝直符直日香官各三十六人出出者嚴裝
顯服冠帶垂纓關啓玄壇天帝神君當召此
間土地方域神眞臣今清旦行道謹奉爲入

意其諸丹悃具載狀文願得
太上十方正眞道炁靈寳瑞光下降流入臣
等身中令臣所啓速達俓御
至眞無極大道
三清上聖
昊天玉皇上帝御前
請稱法位
具位小兆臣某與臨壇官衆等謹同誠上啓
太上无極大道虚無自然元始天尊太上道
君太上老君无上玄元緫監衆靈日宫太陽

太丹炎光上眞道君月宫太隂黄華素曜上
眞道君東方木徳重華上眞道君南方火徳
熒惑上眞道君西方金徳太白上眞道君北
方水徳伺晨上眞道君中央土徳地侯上眞
道君諸天星宿璇璣玉衡周天二十八宿三
百六十五度河漢星君星中大聖五老上眞
玄中大法師三天大聖師五帝四師十方三
界玄虚應感一切眞靈臣聞清微御混茫之
運祖炁凝精赤明開溟涬之圖神功毓粹奠
圓方於五太羅經緯於三辰成象无私秉陽

有赫昭昭合璧循環黄道之中燦燦聮珠端
拱紫垣之外仰承宣於翠蓋俯綂御於黄輿
似谷傳聲庶徴爰彰於休咎如淵鍳影群靈
靡忒於災祥凡稽首以皈依必隨心而應感
臣等草茅未剪樗櫟无庸佩九天鳯炁之書
宻承道紀膺三洞龍文之籙未暢玄宗盍肥
遁於林扄乃棲遲於塵路分隂切切寸進悠
悠惟寡過之未能宜立功之益勉凡有投告
盍爲關聞具有心詞謹當宣奏
宣詞

按如詞旨備露忱恂臣聞二景迴旋彰盈縮
晦明之節五靈煥耀昭疾遲留逆之常人紀
頼以扶持天經由而斡運重輪輝潤彰國家
吉慶之符旁璚鉤淩昭分野凶災之兆況禀
受中之英粹曷逃林下之華芒今齋主某生
際昌時慶縁宿運荷玄黄之覆載感璇璣之
照臨天光發而泰宇澄清百體願躋於壽域
人事紛而危機倚伏四時期樂於春臺企玉
𣗳以開祥等金莖而應瑞爰㳙榖旦恭罄葵
盟崇九霄飛梵之壇嚴三炁空玄之座䌓星

萬㸃爍鳳炬之熒煌霏霧千層映霓篝之縹
緲梵響振金璈之韻歩虚揚玉籟之音禁路
雲開天衢日近青鸞鼔舞奏鈞樂於九成丹
鶴翩飜散寳花於四界瑶光洞煥紫炁羅飛
對咫尺之威顔奏萬千之𢢽𣢾覬從民欲與
錫天休以今清旦陞壇行道請法衆等運兹
𥘉捻上香
願此香煙騰空俓上供養
太上无極大道金闕髙尊臣等皈身皈神皈
命首體投地仰依

太上三尊願以是功徳上祝
皇帝陛下伏願瑶基地大寳祚天長八荒昭
文軌之同卿雲耀彩四塞來梯航之逺瑞露
滋甘執大象以臨朝御飛龍而聽政彤掖佐
徽柔之化青宫禀齊聖之姿維忠維良勲書
麟閣允文允武名振虎垣共承九五之尊丕
輔億千之運今故燒香自皈依
師尊大聖衆至眞之徳得道之後保天長存
和與道合眞
以今清旦陞壇行道請法衆等運兹二捻上

香
願此香煙騰空俓上供養
三十六部尊經玄穹上聖臣等皈身皈神皈
命首體投地仰依
太上三尊願以是功徳歸流六軍萬姓四民
百昌率土普天華荒動植並願仁風丕冐化
日融熈狼煙沉榆栁之關犂雨潤桒麻之隴
謳歌自樂絃誦相懽三光全而寒暑平物无
疵癘五榖熟而人民育家有倉箱網羅影絶
於天淵斤斧聲沉於林藪慶里閭於不夜提

井落以長春今故燒香自皈依
師尊大聖衆至眞之徳得道之後永保長存
和與道合眞
以今清旦陞壇行道請法衆等運兹三捻上
香
願此香煙騰空俓上供養
玄中大法師七曜皇君臣等皈身皈神皈命
首體投地仰依
太上三尊願以是功徳歸流齋主某伏願南
極書齡東華紀善黄庭日永凝䁱瀣之金泉

紫戸雲生灌朝霞之玉液五炁自凝於玄谷
六淫無滓於朱臺箕斗流明洗千災於筦簟
㼁璘煥彩融萬福於門闌于門之眷序熈熈
謝砌之公侯衮衮今故燒香自皈依
師尊大聖衆至眞之徳得道之後昇入无形
和與道合眞
禮方懴方
太陽
臣等今故燒香皈身皈神皈命
日宫太丹炎光鬱儀上眞道君日中五帝大

神至聖眞人玉女日中神仙諸靈官懴悔齋
主某渉世循環謀生展轉多違禁戒每背綱
常三業紛紜六情流浪呵罵風雨揮斥雷霆
輕指虹霓妄議寒暑三元五臘罔識朝修甲
子庚申莫知懴謝致使愆書黑簡過録玄曹
積成災衰未能解釋因今修崇齋直燒香散
花稽顙投誠勤拳發露無邊大罪咸乞赦原
伏冀玉虚標名金華定籍息愆尤於既徃增
福禄於方來運限迎禧命身介壽公私吉慶
宅舍光華百爾求心一皆如意得道之後昇

入无形和與道合眞
太隂
臣等今故燒香皈身皈神皈命
月宫黄華素曜結璘上眞道君月中五帝夫
人至聖眞人玉女月中神仙諸靈官懴悔齋
主某渉世循環謀生展轉多違禁戒每背綱
常三業紛紜六情流浪呵罵風雨揮斥雷霆
輕指虹霓妄議寒暑三元五臘罔識朝修甲
子庚申莫知懴謝致使愆書黑簡過録玄曹
積成災衰未能解釋因令修崇齋直燒香散

花稽顙投誠勤拳發露無邊大罪咸乞赦原
伏冀玉虚標名金華定籍息愆尤於既徃增
福禄於方來運限迎禧命身介壽公私吉慶
宅舍光華百爾求心一皆如意得道之後昇
入無形和與道合眞
木星
臣等今故燒香皈身皈神皈命
東方歳星始陽上眞青皇道君至眞大聖眞
人玉女星中神仙諸靈官懴悔齋主某渉世
循環謀生展轉多違禁戒每背綱常三業紛

紜六情流浪呵罵風雨揮斥雷霆輕指虹霓
妄議寒暑三元五臘罔識朝修甲子庚申莫
知懴謝致使愆書黑簡過録玄曹積成災衰
未能解釋因今修崇齋直燒香散花稽顙投
誠勤拳發露無邊大罪咸乞赦原伏冀玉虚
標名金華定籍息愆尤於既徃增福禄於方
來運限迎禧命身介壽公私吉慶宅舎光華
百爾求心一皆如意得道之後升入旡形和
與道合眞
火星

臣等今故燒香皈身皈神皈命
南方熒惑丹火朱陽赤皇上眞道君至眞大
聖眞人玉女星中神仙諸靈官懴悔齋主某
渉世循環謀生展轉多違禁戒每背綱常三
業紛紜六情流浪呵罵風雨揮斥雷霆輕指
虹霓妄議寒暑三元五臘罔識朝修甲子庚
申莫知懴謝致使愆書黑簡過録玄曹積成
災衰未能解釋因今修崇齋直燒香散花稽
首投誠勤拳發露無邊大罪咸乞赦原伏冀
玉虚標名金華定籍息愆尤於既徃增福禄

於方來運限迎禧命身介壽公私吉慶宅舍
光華百爾求心一皆如意得道之後升入无
形和與道合眞
土星
臣等今故燒香皈身皈神皈命
中央鎭星中黄太皇上眞道君至眞大聖眞
人玉女星中神仙諸靈官懴悔齋主某渉世
循環謀生展轉多違禁戒每背綱常三業紛
紜六情流浪呵罵風雨揮斥雷霆輕指虹霓
妄議寒暑三元五臘罔識朝修甲子庚申莫

知懴謝致使愆書黑簡過録玄曹積成災衰
未能解釋因今修崇齋直燒香散花稽顙投
誠勤拳發露無邊大罪咸乞赦原伏冀玉虚
標名金華定籍息愆尤於既徃增福禄於方
來運限迎禧命身介壽公私吉慶宅舍光華
百爾稱心一皆如意得道之後升入無形和
與道合眞
金星
臣等今故燒香皈身皈神皈命
西方太白太素少陽白皇上眞道君至眞大

聖眞人玉女星中神仙諸靈官懴悔齋主某
渉世循環謀生展轉多違禁戒每背綱常三
業紛紜六情流浪呵罵風雨揮斥雷霆輕指
虹霓妄議寒暑三元五臘罔識朝修甲子庚
申莫知懴謝致使愆書黑簡過録玄曹積成
災衰未能解釋因今修齋行道燒香散花稽
顙投誠勤拳發露無邊大罪咸乞赦原伏冀
玉虚標名金華定籍息愆尤於既徃增福禄
於方來運限迎禧命身介壽公私吉慶宅舍
光榮百爾稱心一皆如意得道之後升入無

形和與道合眞
水星
臣等今故燒香皈身皈神皈命
北方辰星太玄隂光黑皇上眞道君至眞大
聖眞人玉女星中神仙諸靈官懴悔齋主某
渉世循環謀生展轉多違禁戒每背綱常三
業紛紜六情流浪呵罵風雨揮斥雷霆輕指
虹霓妄議寒暑三元五臘罔識朝修甲子庚
申莫知懴謝致使愆書黑簡過録玄曹積成
災衰未能解釋因今修崇齋直燒香散花稽

顙投誠勤拳發露無邊大罪咸乞赦原伏冀
玉虚標名金華定籍息愆尤於既徃增福禄
於方來運限迎禧命身介壽公私吉慶宅舍
光華百爾稱心一皆如意得道之後升入无
形和與道合眞
三啓三禮
重稱法位
具位小兆臣某與臨壇官衆等謹同誠上啓
太上无極大道虚無自然元始天尊太上道
君太上老君无上玄元緫監衆靈日月兩曜

皇君木火土金水五行星君諸天星宿璇璣
玉衡周天二十八宿三百六十五度河漢星
君星中大聖五老上眞玄中大法師三天大
聖師五帝四師十方三界玄虚應感一切眞
靈臣聞天之中天之北斗樞統御於珠𨇠地
之北地之南星紀肇端於寳暦授人時而布
令參帝政以承符自青羅昭七曜之垂而赤
松表一星之戴禍淫福善芝圖昭懴謝之文
惡盈益謙蘂笈著禬禳之典别淺深於殿局
分喜怒於宫垣特進崇勲藹若緑羅之瑞空

亡汨没蔚如碧落之妖三方辨其晦明九限
衝其歳序根蒂二主枝葉四元孰非元始之
綱維允頼虚皇之主宰倘勤丹禱必錫玄禧
今齋主某分氣天中象形宇内身躋壽域祥
光期煥於銀河心覬春臺戾炁恐淩於金井
或威芒之正照或彗景之旁臨易致千災曷
膺五福爰覲蒼龍之御覬頒丹鳳之綸敕勒
星維歛封疆之孽燄戒嚴宿度迴次舍之妖
輝母煩魯君之揮戈何假夏臣之躍矢風清
歩武四時永樂於蕃釐日暖家庭八節常膺

於純嘏椿萱不老蘭桂長新錫衣煥文獻之
聲綵䄂衍詩書之澤潤身潤屋宜室宜家恪
申萬一之忱祈副再三之禱上願二極清寜
三光朗耀山川澄晏夷夏升平同胡粤於一
家混車書於萬里邊絶荷戈之騎里多擊壤
之夫五道停輪三塗罷對普隂陽而化育昭
人物以生成則上明
天尊大慈之化下副臣等謝過之誠謹啓以
聞
發願

一念爲道四大合徳齋主七世父母免脫憂
苦上昇天堂衣食自然
二念帝王國主道化興隆庠序濟濟皇教恢
弘威儀翼翼普天所瞻民稱太平四夷賔
伏妖惡自滅賢聖日生
三念法師功徳大違教化明達俱獲飛仙
四念同志學人早得仙道更相開度
五念九親和睦好尚仁義貴道賤財行爲物
範
六念損己布施道士及飢寒者天下人民各

得其所
七念蠕動跂行一切衆生咸蒙成就
八念赦貫前生今世罪對立功𥙷過
九念家門隆盛宗廟有人世生賢才
十念尊受師經不敢中怠平等一心廣度一
切尅獲上仙白日登天拜見太上永成眞
人雲車羽駕和與道合眞
存神燒香
香官使者左右龍虎君侍香諸靈官當令臣
早朝陞壇行道之所自然生金液丹碧芝英

百靈衆眞交會在此香火爐前當願臣學道
得道求仙得仙齋主獲福幽顯沾恩十方仙
童玉女接侍蘭煙傳臣向來所啓之言速達
俓御
至眞無極大道
三清上聖
昊天玉皇上帝御前
出堂頌出戸引至六幕
謝師
靈寳領教濟度金書卷之一百九十











