










靈寳領教濟度金書卷之九十八(九十九同卷)湯八
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(青玄黄籙用)
謝恩醮儀
燒香頌
各禮師存念如法
衞靈呪
五星列照煥明五方水星却災木德致昌
熒惑消禍太白辟兵鎭星四據家國利亨

刋名玉簡録字帝房乘颷散景飛騰大空
出入㝠无遊宴十方五雲浮蓋招神攝風
役使萬靈上衞仙翁和與道合眞
鳴法鼓二十四通
無上三天玄元始三炁太上老君召出臣等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝關啓玄壇天帝神君當召此間
土地里域眞官正神急上關啓(臣)今奉爲入
意以今設醮謝恩願得東極青玄妙炁百寳

光明下降流入臣等身中令臣所啓之誠速
達俓御
東極青玄老君太乙救苦天尊運明保元上
帝御前
請稱法位
位奉行青玄黄籙妙齋謝恩清醮法事小
臣某與臨壇官衆等謹同誠上啓
上无極大道虚无自然元始天尊太上道
君太上老君東極青玄老君太乙救苦天尊
運明保元上帝十方應化救苦天尊九天生

神上帝三十二天上帝五靈五老上帝上清
十一曜星君三元三官大帝北極四聖眞君
北極九府上眞道君南辰六闕上眞道君二
十八宿星君泰玄樞機三省諸相眞君靈寳
五師眞君九天諸司眞宰天曹諸司眞君大
慈大悲救苦眞人大慈大悲大惠眞人妙行
眞人法解眞人太乙玄生府青玄黄籙院主
宰仙官黄籙九司仙靈九天普度院仙眞靈
官三元三官九府主宰五嶽五帝眞君五天
聖帝祖玄眞師眞人本派經籍度師眞人北

隂玄天酆都大帝九壘十洞六宫九幽㝠路
主執神靈本州本縣城隍里域廟貌聖衆三
界應感一切眞靈臣聞赤明開圖祖炁敷洪
濛之粹青華御極神光散混沌之精握蒼蓋
而禀清微臨黄輿而蘇北鬱靈風鼓舞威神
遍滿於十方甘露涵濡慧力圓通於三界凝
紫金之瑞相㝠碧玉之祥區二府雲聮九司
星列㝷聲赴感慈悲演念於香林應化分身
道德凝玄於騫樹天人皈命幽顯傾心爲苦
海之道師實昏衢之教主今齋主某一念䟽

瀹五體澄虚俯軫北單巳拜鴻庬之惠仰瞻
東極爰殫螻蟻之誠莫結草以抒衷姑采蘋
而致薦伏願龍旂翠節翊霄景於玄虚鳯葆
珠幢擁靈輝於碧落清蹕肅獅頭之駕黄麾
嚴豹尾之塵十華之月駟來臨風雲混景三
極之霞驂迅𦲷水月交融不忘應感之私悉
副懇祈之切臣等不勝瞻
天望聖激切之至謹當奏請
請聖
三界衆眞醮筵列聖適伸拜請諒沐光臨請

各整於仙班共祗迎於
帝馭
降九位
鸞輿至止鶴駕臨軒與醮衆眞如儀朝禮朝
禮旣周請陞醮席齋主上香設拜初進酒
初獻
歩虚
具位臣某與臨壇官衆等謹重誠上啓
三清上聖東極慈尊三界仙眞無鞅聖衆臣
聞雲層萬帝青林凝生炁之華風澤億曹黒

壘結死氛之翳羅六天之鬼域列九地之神
郷職宰隂陽權司水火銅柱峻峭羅業網以
髙張鐵壘周遭儛𡨚輪而旁運匪廓慶雲之
汗漫孰開昏霧之溟濛俾宴玉芝永超金粟
企神功於浩劫仰願力於終天虎拜勤渠鳯
瞻激切今齋主某重念亡故某七情海闊五
藴山髙循蝸角以酣華罔思鳥織逐蠅頭而
漁獵妄意駒馳目成迷空色之關舌在味是
非之徑天和流浪人僞紛縈黒簡書名忽乘
危以仇竪青編削字遂搆釁而𡨚彭等閑四

大之各離倐怱九京之長徃北酆考對東岱
推研匪請命於妙嚴曷升神於霄極齋崇救
苦遵黄籙之金科恩露施仁敷青玄之玉誥
肅芝壇而肆觀依蓮座以對揚潔己首愆精
心徼福果沐度生之惠特敷超死之功蒼極
湯八四
流光超形形於地獄朱陵受錬返炁炁於天
堂德踰嵩華之崇澤邁滄溟之大上德不德
固何意於環珠知恩報恩當罄情於瑶玖蘋
蘩冐列篈菲自慚爰有青詞謹當宣奏

旦詞

詞旨具陳淵衷洞鑒茅茨不剪僣陳綿蕝之
儀黍稷非馨重瀹絲毫之獻九思芒負三省
冰兢伏願聽卑不遺流丹恩於雨露臨下有
赫逭玄憲於風霆混萬聖以時歆羅千眞而
日鑒䝉如蟻禱亶謝鴻私臣下情不勝䖍禱
之至
亞獻
臣等謹重誠上啓
三清上聖東極慈尊三界仙眞無鞅聖衆臣
聞渺渺大羅凝九華之妙炁塵塵刹土現三

際之法身慈雲東闡於玄眞聖日上宗於元
始玉毫逺照廓華蓋而六合彌綸金景旋飛
下崑崙而九幽昭朗枝洒空青之蘂瓶流澄
碧之英妙矣玄機大哉至化凡皈依而有請
悉提奨以無遺今玄壇所度亡故某夙植塵
基幸逢道運龍符煥耀挽天河而洗前非鳯
簡熒煌開地基而除俗垢名快登於仙籍䰟
疾證於眞階亶籍提携敢忘㘅戴壇崇玉戺
旣證質於初忱筵秩瓊林敢徼祈於終惠伏
願五神冰瑩萬炁波澄心易悟未畫之前性

初覺無名之始驪珠獨耀映滄海以涵虚蟾
玉孤明掛碧霄而煥景髙歩緑霞之境棲神
蒼極之庭翠菡承顔侍赤圓於長樂金芝綴
武凝青靄於方諸任揚拂石之衣常振登金
之履齋主某鼎新革故否去泰來旣徃巳籍
於玉成注殃雲散見在更祈於錦覆考訟風
清春臺融喜氣之多夏屋萃歡聲之永五枝
挺秀七葉聮榮朱臉酣和漱瓊漿而霞映紫
髯留潤餐琅液以雲凝隂功丕著於郷評陽
德永膺於家慶如䝉丹禱允拜洪恩上願覆

載清寜儀璘煥耀山靈薦祉川后呈祥熈熈
藏富於三農桑麻雨足蕩蕩收烽於四鄙榆
栁春閑無焚林竭澤之憂遂戾天躍淵之樂
三途五苦均鼓舞於福郷六洞十宫悉歡呼
於壽域普提隂掾齊證陽僚臣下情不勝䖍
禱之至
終獻
臣聞旋無色凝無淵函圓方而朗照親有德
享有道廓經緯以周流俯殫翼翼之小心仰
叩巍巍之大造光明濟下翼旌几奏之勤恍

惚質旁諒恕階升之瀆以今敷陳禮畢薦獻
情周蘭煙收鳯鼎之華蓮炬暗龍釭之燼前
瞻翠節將汎景於璇霄後曯珠旛巳廻光於
瑶極月駟逶迤而旁舞雲龍遥邁以髙征萬
聖旋班千眞復位運元會道百神混合於泥
丸入妙凝眞萬炁虚圓於玄牝臣下情無任
謹稽首奉送
送聖
復爐
寳華圓滿天尊引出

焚燎
設醮禮幕儀
陞壇歩虚
臣聞一元肇運範圍經緯以生成三洞開圖
橐籥隂陽而化育故凡𨽻於名教孰有外於
陶鎔仰惟大造之涵容俯鑒小心之激切以
今恭焚道香德香无爲清靜香清靜自然香
妙洞眞香靈寳慧香超三界香三景眞香滿
瓊樓玉京遍周天法界無量寳香遥瞻供飬
太上无極大道青玄老君太乙救苦天尊運

明保元上帝十方分身應化救苦天尊十華
眞人八極眞人大惠救苦眞人九天普度院
三十六員眞人普救眞人普濟眞人青玄黄
籙九司眞衆日宫太陽帝君月府太隂皇君
南辰六闕上眞道君北極九府上眞道君五
方五德上眞道君周天二十八宿眞君天地
水府三官大帝泰玄樞機三省上相眞君九
天諸司眞君天曹諸司眞君三天化主玄中
大法師眞君三天大聖都天大法天師眞君
靈寳經籍度師眞君靈寳監齋大法師眞君

北極四聖眞君三洞四輔經籙法科上聖髙
眞神仙將吏本靖諸省府院司將吏兵馬五
嶽五帝眞君五天聖帝洞天福地靖廬治化
名山洞府得道眞仙祖玄眞師列位眞人北
隂酆都大帝東霞丹林扶桑大帝城隍社令
里域正神監察神祇侍衞宣通無鞅聖衆三
界官屬一切眞靈仗此眞香普同供養以今
奉爲某崇建某齋仰荷玄恩圓成齋福克卜
今宵恭陳三界清醮一座幾百分位延奉眞
斿庸酬宸貺屬兹瓊筵肆啓瑶範將宣宜昭

格於虚无庸恢張於妙有欲望慈光宻映眞
澤潜孚翠葆珠幢縹緲雲飛於輦路丹旌清
蹕翩翻霞映於霄衢三介齊臨萬仙拱侍共
鑒葵傾之切庸歆芹采之恭班序齋周壇場
告備雲鏞逸響月籟流明恭對道前關行法
事
太乙救苦天尊
洒淨宣檢攝符
太乙救苦天尊
詣掌醮司啓白宣呪

太乙救苦天尊
詣降聖司幕上香
某謹上啓
三天門下降聖司眞君三界符使四直功曹
仰冀真慈俯垂采覽以今齋主某披心大梵
稽首上玄盡齋戒沐浴之誠致蘋蘩藴藻之
薦尚祈聖造曲賜感通某仰惟縹緲欎羅籠
葱劫仞紫雲篟璨碧霧𢌞旋慮紛葩五濁之
庭非曲宻九清之境難延飈馭徒冐憲章欲
望聖慈特爲奏請

太乙至聖十方上眞三界諸司十華靈衆各
嚴鹵簿俯降道場容臣降眞召靈合神攝景
普集玄虚之象均臨廣大之筵某不勝䖍祝
之至
焚三皇内文
雲衢寥廓萬象澄清風翻鳯輦雨集雲蒸
太乙下觀五帝颷迎霓旌紛列雨蓋華星
霞衣凝肩煙帔羽青侍從九九百億神兵
金剛力士擁翼千層上通三景下徹酆城
鹵簿仗衞嚴護五丁雲龍翠葆月駟珠軿

歩虚逸響符寳宣并俯仰庶𩔖仰羨華英
均臨黄道瑞炁稜稜流祥降福大混天成
證明壇界削落邪精天恩眷育地禁爛平
洪禧施萬品惠澤遍寰灜
太乙救苦天尊
華夏行香
燒香頌陞壇如式


靈寳領教濟度金書卷之九十八











