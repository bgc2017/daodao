










靈寳領教濟度金書卷之二百九十六戎六
　　洞微髙士開光救苦真人寗全真授
　　靈寳通玄弘教水南先生林靈真編
　表榜䂓制品(開度十迴度/人道場用)
　　十方天尊表
　　　東方
　具位(臣)某
　上言今月某日爲弟子某崇建十迴度人
　經法道場以今謹率在㑹法衆昇壇修誦
　太上洞玄靈寳無量度人上品妙經人各

　一過開度東方無極世界一切幽䰟回兹
　功德超度亡過某靈䰟上生福境謹具表
　奏聞者
　(臣)伏以彩映扶桑浴神輝於暘谷光騰騫
　𣗳煥靈景於圓霄稽首青華歸心玄極(臣)
　誠惶誠恐稽首頓首切念重泉逝爽積夜
　遊魂覺海翻波孰鼓慈悲之棹靈淵流浪
　莫操智慧之舟匪聽法以聞經曷明心而
　見性俾超死蔕克返天根恭惟
東方無極太上靈寳天尊(几前)

　碧藹凝精蒼靈孕粹鴻鈞氣轉母萬物以
　生春鼇極仁周子羣生而啓旦凡歸陶冶
　悉籍汪涵伏願開瓊笈以宣揚啓琅函而
　嘯詠說經一遍普令黄混以開聦鍚惠九
　幽庶俾黑單而受度回兹勝利昇度亡靈
　俓朝玉寳之尊式宴華林之境(臣)下情無
　任激切之至謹奉表奏以
　聞謹言
　　年月日具位(臣)姓某上表
　　　南方

　具位(臣)某
　上言今月某日爲弟子某崇建十迴度人
　經法道場以今謹率在㑹法衆昇壇修誦
太上洞玄靈寳無量度人上品妙經人各一
　過開度南方無極世界一切幽䰟回兹功
　德超度亡過某靈䰟上生福境謹具表奏
　聞者
　(臣)伏以九鳳飛軿耀錬形於丹火六龍翊
　駕昭度命於朱陵稽首太微皈心玄極(臣)
　誠惶誠恐稽首頓首伏念重泉逝爽積夜

　遊䰟覺海翻波孰鼔慈悲之棹靈淵流浪
　莫操智慧之舟匪聽法以聞經曷明心而
　見性俾超死蔕克返天根恭惟
南方無極太上靈寳天尊(几前)
　紅藹凝華絳靈毓秀氣涵光大囿萬品以
　司衡物禀豐亨茂百昌而應化凡歸陶冶
　悉藉汪涵伏願開瓊笈以宣揚啓琅函而
　嘯詠說經一遍坐觀幽壤以生明錫惠九
　扄庶俾苦䰟而得度回兹勝利昇度亡靈
　俓朝萬福之尊式宴梵天之境(臣)下情無

　任激切之至謹奉表奏以
　聞謹言
　　年月日具位(臣)姓某上表
　　　西方
　具位(臣)某
　上言今月(某日)奉爲弟子某崇建十迴度
　人經法道場以今謹率在㑹法衆昇壇修
誦太上洞玄靈寳無量度人上品妙經人各
　一過開度西方無極世界一切幽䰟回兹
　功德超度亡過某靈䰟上生福境謹具表

　奏聞者
　(臣)伏以金虎飛霄提素皇於玉國碧雞應
　運朝白帝於金門稽首皓華歸心玄極(臣)
　誠惶誠恐稽首頓首伏念重泉逝爽積夜
　遊魂覺海翻波孰鼔慈悲之棹靈淵流浪
　莫操智慧之舟匪聽法以聞經曷明心而
　見性俾超死蔕克返天根恭惟
西方無極太上靈寳天尊(几前)
　瑶藹流芒瓊霄耀景紫精霈澤凝萬寳以
　告成玄造垂恩妙七華而紀度凡歸陶冶

　悉籍汪涵伏願開瓊笈以宣揚啓琅函而
　嘯咏說經三遍普提瘖者以能言錫惠九
　幽庶俾囚徒而得度回兹勝利昇度亡靈
　俓朝太妙之尊式宴金光之境(臣)下情無
　任激切之至謹奉表奏以
　聞謹言
　　年月日具位(臣)姓(某)上表
　　　北方
　具位(臣)某
　上言今月某日奉爲弟子某崇建十迴度

　人經法道場以今謹率在㑹法衆昇壇修
　誦太上洞玄靈寳無量度人上品妙經人
　各一過開度北方無極世界一切幽䰟回
　兹功德超度亡過某靈䰟上生福境謹具
　表奏聞者
　(臣)伏以玄武隂生配鬱單於星紀碧霄陽
　耀提朔野於辰精稽首紫垣皈神玄極(臣)
　誠惶誠恐稽首頓首伏念重泉逝爽積夜
　遊䰟覺海翻波孰鼔慈悲之棹靈淵流浪
　莫操智慧之舟匪聽法以聞經曷明心而

　見性俾超死蔕克返天根恭帷
北方無極太上靈寳天尊(几前)
　玄造流輝黝華煥彩風輪混混承龍漢以
　歸藏雲層峩峩鼔鴻鈞而化育凡歸陶冶
　悉藉汪涵伏願開瓊笈以宣揚啓琅函而
　嘯詠說經四遍感跛逮以起行鍚惠九幽
　庶沈迷而得度回兹勝利昇度亡靈俓朝
　玄上之尊式宴真靈之境(臣)下情無任激
　切之至謹奉表奏以
　聞謹言

　　年月日具位(臣)姓某上表
　　　東北方
　具位(臣)某
　上言今月某日奉爲弟子某崇建十迴度
　人經法道場以今謹率在㑹法衆昇壇修
　誦太上洞玄靈寳無量度人上品妙經人
　各一過開度東北方無極世界一切幽䰟
　回兹功德超度亡過某靈䰟上生福境謹
　具表奏聞者
　(臣)伏以龍御杓携仰攝提於碧落鳳鳴象

　應瞻華蓋於浮黎稽首蒼維歸心玄極(臣)
　誠惶誠恐稽首頓首伏念重泉逝爽積夜
　遊䰟覺海翻波孰鼔慈悲之棹靈淵流浪
　莫操智慧之舟匪聽法以聞經曷明心而
　見性俾超死蔕克返天根恭惟
東北方無極太上靈寳天尊(几前)
　氣耀泰交祥凝鼎運碧霞羅絡流淑景於
　始青玄靄流明散靈光於太素凡歸陶冶
　悉藉汪涵伏願開瓊笈以宣揚啓琅函而
　嘯詠說經五遍自然痼疾以復形錫惠九

　幽普使沈䰟而錬質回兹勝利昇度亡靈
　俓朝上聖之尊式宴長樂之境(臣)下情無
　任激切之至謹奉表奏以
　聞謹言
　　年月日具位(臣)姓某上表
　　　東南方
　具位(臣)某
　上言今月某日奉爲弟子某崇建十迴度
　人經法道場以今謹率在㑹法衆昇壇修
　誦太上洞玄靈寳無量度人上品妙經人

　各一過開度東南方無極世界一切幽䰟
　回兹功德超度亡過某靈䰟上生福境謹
　具表奏聞者
　(臣)伏以日煥陽光散靈雲於空碧天開霽
　色流教雨於虚玄稽首朱維皈心玄極臣
　誠惶誠恐稽首頓首伏念重泉逝爽積夜
　遊魂覺海翻波孰鼔慈悲之棹靈淵流浪
　莫操智慧之舟匪聽法以聞經曷明心而
　見性俾超死蔕克返天根恭惟
東南方無極太上靈寳天尊(几前)

　氣耀始青祥符知白紫虚鬱秀迎八極以
　舒華碧落空歌擁五符而耀景凡歸陶冶
　悉藉汪涵伏願開瓊笈以宣揚啓琅函而
　嘯詠說經六遍髮反黒而齒更生錫惠九
　幽罪疾除而惡落滅回兹勝利昇度亡靈
　俓朝度命之尊式宴碧霞之境(臣)下情無
　任激切之至謹奉表奏以
　聞謹言
　　年月日具位(臣)姓某上表
　　　西南方

　具位(臣)某
　上言今月某日奉爲弟子某崇建十迴度
　人經法道場以今謹率在㑹法衆昇壇修
　誦太上洞玄靈寳無量度人上品妙經人
　各一過開度西南方無極世界一切幽䰟
　回兹功德超度亡過某靈䰟上生福境謹
　具表奏聞者
　(臣)伏以度井捫參挹浮丘於日御歷箕旋
　斗昭瑤圃於月庭稽首梵維皈心玄極(臣)
　誠惶誠恐稽首頓首伏念重泉逝爽積夜

　遊䰟覺海翻波孰鼔慈悲之棹靈淵流浪
　莫操智慧之舟匪聽法以聞經曷明心而
　見性俾超死蔕克返天根恭惟
西南方無極太上靈寳天尊(几前)
　始素開祥重玄耀景金莖啓秀輝甘露於
　八埏玉宇浮珍耀瑞煙於四極凡歸陶冶
　悉藉汪涵伏願開瓊笈以宣揚啓琅函而
　嘯詠說經七遍符少强老壯之功錫惠九
　幽普形化神昇之妙回兹勝利昇度亡靈
　俓朝太虚之尊式宴耀真之境(臣)下情無

　任激切之至謹奉表奏以
　聞謹言
　　年月日具位(臣)姓某上表
　　　西北方
　具位(臣)某
　上言今月某日奉爲弟子某崇建十迴度
　人經法道場以今謹率在㑹法衆昇壇修
　誦太上洞玄靈寳無量度人上品妙經人
　各一過開度西北方無極世界一切幽䰟
　回兹功德超度亡過某靈䰟上生福境謹

　具表奏聞者
　(臣)伏以九虎凝威耀雲生於閶闔八鸞騰
　景仰風穆於清微稽首重霄皈心玄極(臣)
　誠惶誠恐稽首頓首伏念重泉逝爽積夜
　遊䰟覺海翻波孰鼔慈悲之棹靈淵流浪
　莫操智慧之舟匪聽法以聞經曷明心而
　見性俾超死蔕克返天根恭惟
西北方無極太上靈寳天尊(几前)
　祥耀始玄瑞凝空碧區分五億包無色於
　大羅域布三千覆有垠於圓幅凡歸陶冶

　悉藉汪涵伏願開瓊笈以宣揚啓琅函而
　嘯詠說經八遍巳生未生皆得生錫惠九
　幽專度曲度無不度回兹勝利昇度亡靈
　俓朝太華之尊式宴真仙之境(臣)下情無
　任激切之至謹奉表奏以
　聞謹言
　　年月日具位(臣)姓某上表
　　　上方
　具位(臣)某
　上言今月某日奉爲弟子某崇建十迴度

　人經法道場以今謹率在㑹法衆昇壇修
　誦太上洞玄靈寳無量度人上品妙經人
　各一過開度上方無極世界一切幽䰟回
　兹功德超度亡過某靈䰟上生福境謹具
　表奏聞者
　(臣)伏以雲歛玉京散靈光於劫仭風清金
　闕分道炁於鬱羅稽首清虚皈心玄極(臣)
　誠惶誠恐稽首頓首伏念重泉逝爽積夜
　遊魂覺海翻波孰鼓慈悲之棹靈淵流浪
　莫操智慧之舟匪聽法以聞經曷明心而

　見性俾超死蔕克返天根恭惟
上方無極太上靈寳天尊(几)前
　道炁虚無德符妙有上極無上敷日月以
　照臨髙拱彌髙䇿雷霆而號令凡歸陶冶
　悉藉汪涵伏願開瓊笈以宣揚啓琅函而
　嘯詠說經九遍頓令金玉以露形錫惠九
　幽普使形神而御景回兹勝利昇度亡靈
　俓朝玉虚之尊式宴金華之境(臣)下情無
　任激切之至謹奉表奏以
　聞謹言

　　年月日具位(臣)姓某上表
　　　下方
　具位(臣)某
　上言今月某日奉爲弟子某崇建十迴度
　人經法道場以今謹率在㑹法衆昇壇修
　誦太上洞玄靈寳無量度人上品妙經人
　各一過開度下方無極世界一切幽䰟回
　兹功德超度亡過某靈䰟上生福境謹具
　表奏聞者
　(臣)伏以三景融玄昭寰區於碧霧九華凝

　妙燦澤壘於朱霞稽首圓穹皈心玄極(臣)
　誠惶誠恐稽首頓首伏念重泉逝爽積夜
　遊䰟覺海翻波孰鼔慈悲之棹靈淵流浪
　莫操智慧之舟匪聽法以聞經曷明心而
　見性俾超死蔕克返天根恭惟
下方無極太上靈寳天尊(几前)
　宰制玉虚提封金粟龍符昇品入寳黍以
　逍遥鳳簡登真陟翠騫而快樂凡歸陶冶
　悉藉汪涵伏願開瓊笈以宣揚啓琅函而
　嘯詠說經十遍迴骸起死以成人錫惠九

　幽受化更生而度命回兹勝利昇度亡靈
　俓朝真皇之尊式宴水蓮之境(臣)下情無
　任激切之至謹奉表奏以
　聞謹言
　　年月日具位(臣)姓某上表


靈寳領教濟度金書卷之二百九十六













