










靈寳領教濟度金書卷之二百九十伏八
洞微髙士開光救苦真人寗全真授
靈寳通玄弘教水南先生林靈真編
誥命等級品(開度用)
給符文式
凡給付用厚黄紙髙一尺二寸闊一尺八
寸毎符作一幅惟金書寳誥及二籙用標
軸裝背如官誥樣升天劵文則隨劵大小
爲則也
救苦真符

長生靈符
二符式用梓木簡青紙封背書給付亡故
某人靈䰟
九龍符
右符用青紙朱書前一行符名下書給付
某人靈䰟外以束腰封之
中元金書寳誥告文
中元金書九天寳誥
書符
上帝符命宣告三官天牢地獄主司大神拔

度某人靈䰟咸領符命部衛形䰟上朝帝庭
罪仇和釋𡨚債消沉與道合并神登玉闕受
鍊更生一如告命風火驛傳
太歲年月日於黄籙齋壇告下
具位姓某承誥奉行
太上生天寳籙
太上生天寳籙
謹據郷貫以今鍊度事畢部衛上生合依
式傳度太上生天寳籙持爲身寳永離鬼
官䰟度朱陵受鍊更生是謂無量普度無

窮者
符文
右奉太上生天寳籙拔度某人靈䰟自昔劫
以來至于今日所造惡業或心生或口語或
自作或教他積劫以來所犯三業六根一切
種種罪業並與疾除罪簿落滅惡根從元始
符命原釋即使某人靈䰟七炁成真(至)風火
驛傳
太歲年月日具位姓某承誥奉行
天師全衘

聖師東極大慈仁者尋聲赴感太一救苦天尊
祖師萬劫應化真元教主太平金闕前聖虚
皇大道君
右同寳誥式如淨供中用無量數或一萬
或數千幅頭行寫太上生天寳籙下寫給
付六道四生孤䰟滯𩲸諸𩔖傷亡等衆次
寫六星四諱不用下面大符後吿文云太
上生天寳籙告下㝠曹拔度六道四生孤
䰟滯𩲸諸𩔖傷亡隨品受生托化人天一
如告命年月告下奉行此式宜印造以木

朱印之若淨供普度有姓名者則逐人填

掗給付後面告文改云拔度某人靈䰟前
面給付改云給付亡過某人靈䰟可也如
無姓名只依拔度道塲式用又有只用下
面大符除去上面六星四諱前書曰太一
生天寳籙後書右奉太一生天寳籙拔度
某人靈䰟自昔劫以來至罪業並從太一
救苦天尊符命原釋出離幽夜隨品受生
托化人天一如吿命風火驛傳係青玄黄
籙齋用之給付耳大凡給付及告行諸符
籙集中所載多是正度若用作給付用則

逐件當改給付某人靈䰟作給付六道四
生孤䰟滯𩲸諸𩔖傷亡若作告行用則逐
件當改拔度某人靈䰟作拔度六道四生
孤䰟滯𩲸諸𩔖傷亡不可不知
運明誥
運明寳元玉誥
書符
右奉元始上帝敕下東極注生宫真人與所
度某人靈䰟去諸惡孽隨品受生人天二路
畜道莫生鬼趣三塗俱登道岸誥下準行

太歲年月日告下具位姓某承誥奉行
聖師東極青玄老君太一救苦天尊運明保元上帝
聖祖太上無極大道虚無自然元始天尊妙無上帝
右用青紙同寳誥式
大九龍符
右奉太乙救苦天尊敕告下三官九署十二
河源泉曲之府北都羅酆㝠關幽扄九州社
令某方某獄主者萬神拔度某人靈䰟永離
長夜覩見光明刀化玉樹劒變騫林火翳春
温寒池陽生惡根斷絶神升朱陵超凌三界

逍遥上清一如告命
太歲年月日告下具位姓某奉行
太一玉帝托生真符
右奉太一玉帝敕久滯幽隂不得托化沉䰟
乗兹符力人間天上隨果受生主者恭依帝
敕施行一如告命
太歲年月日告下具位姓某奉行
右二符並用青紙符朱書文墨書前一行
書符名下書給付某人靈䰟外以束腰封
太一救苦救生救死超度朱陵真符

天尊救苦仙道貴生上開八門飛天法輪普
受開度死䰟生身上詣丹霞丹天炎光世界
朱明國土重陽宫中朝謁天官超度朱陵流
火神庭火錬池中火膏治錬蕩除塵垢受化
更生紅蓮花上得爲初學天人一如告命
太歲年月日告下具位姓某奉行
右用黄紙依前九龍符式前一行符名下
書給付某人靈䰟外以束腰封之
太上九幽赦罪超生真符
右奉上帝敕普告三界無極神郷(至)逍遥上

清一如告命
太歳年月日告下具位姓某奉行
南昌度人監生真符
右告下南方丹天世界朱陵火府南昌上宫
長生大君韓君司馬司命司録延壽益筭度
厄尊神廻骸起死監生大神超度某人靈䰟
請滅三惡斬絶地根至無拘天門一如告命
太歳年月日告下具位姓某奉行
右二符並用黄紙符朱書文墨書給付如
前外以束腰封之

玊清開通道路命魔前驅具符(即命魔符)
右奉元始上帝敕真符開通前驅命魔某人
靈䰟出離㝠途飛空駕景上登仙都敢有遏
截酆刑速誅天門守吏部衛無虞隨果超生
三光同車一如告命
太歲年月日告下具位姓某奉行
玉皇寳誥
右奉金闕玉皇上帝寳誥度脫某人靈䰟超
度玉京伏請靈寳至真十方上聖依靈寳度
人之典施回骸起死之功敕下九幽苦䰟開

泰頒行諸地苦爽霑恩主者奉行一如告命
青玄睿號
右奉東極青玄上帝睿號度脫往生超度亡
䰟告下十方無極世界地獄㝠司拔除罪籍
贖命幽都萬神敬從永無拘繫乗天尊慧命
托質仙都常居樂境主者奉行一如告命
右三符並用黄紙符朱書文墨書内睿號
用青紙並朱書前一行書給付如前外以
束腰封之
青玄移籍劵告文

給付某人靈䰟伏遇太平清時髙上道風咸
被大慈之澤得離幽關聽受正教解悟道心
洗蕩塵垢氛穢俱清將升妙道之郷不忘太
上道君至尊上帝無上丈人太一救苦青玄
老君之恩願隨司福移注生名上係真籍不
落惡趣永劫長生崇奉大道一聽戒命
太歲年月日於黄籙齋壇告下
且位姓某承誥奉行
右用碧紙方九寸正面朱書劵背面黄紙
墨書文以絳囊盛之青絲掛旛上給付如

式
仙䰟合同天文
右告下諸天諸仙真宫闕洞天福地靖廬隂
治陽治五嶽上宫羣仙宫闕開度某人靈䰟
身歸妙炁籍上仙階脫苦輪廻超生樂土一
如大慈大悲聖劵告命奉行
太歲年月日告下具位姓某奉行
右用青紙方九寸兩面白書給付如式
青玄溥度大劵
朱陵上宫上玄上靈中有度人無極之神南

昌上宫老君帝真萬炁度命朱陵大君大慈
德化洽度玄㝠隨炁通流正道無窮法上玄
明超度諸方億劫罪䰟從今一行即便照應
萬法俱靈濟度無窮上生朱陵使揚玄風以
承正道太上玄言普爲奉行一如告命
昇天左右二劵
敕制地祇侍衛送迎某人拔出地戸至受錬
更生過度三界上升南宫一如告命
太歲年月日告下具位姓某奉行
右用青紙方五寸朱書面書符背書文給

付如式
玉清敕制地祇真劵
敕制地祇侍衛送迎某人拔出地戸五苦八
難七祖升遷永離鬼官䰟度朱陵受鍊更生
過度天門執送南宫一如告命
太歲年月日告下具位姓某奉行
右用青紙方九寸兩面朱書絳囊盛給付
如前式此劵本爲得道之人飛昇日帶世
人不許僣用若其人精勤修鍊未能升舉
身經太隂亦許告行

靈寳升天寳劵
升天寳劵給付某人靈䰟佩服升天上朝帝
庭急急如律令
太歲年月日告下具位姓某奉行
右用青紙方五寸兩面朱書給付如式
拔度亡䰟升天劵
右劵追度某人靈䰟錬度登真上升道境一
如告命
太歲年月日告下具位姓某奉行
右用青紙方七寸兩面朱書給付如式

長生度命黄籙
太上洞玄靈寳長生度命無上黄籙
維某年太歲某月朔某日某郷貫某人伏爲
入齋意今就黄籙齋壇乞傳授
太上洞玄靈寳長生度命無上黄籙一階付
某人靈䰟齎執過度三界超升九天謹按經
云元始天尊昔在九清妙境三元宫中與諸
天聖衆敷弘至妙開化人天標紀善功注名
黄籙金格玉簡陳列三清一一地獄皆見十
方救苦天尊入於九幽地獄拔諸罪苦天尊

普告四衆汝等若能受持金籙白簡九真妙
戒救苦真符長生靈符當消九幽大罪標名
九宫察命童子護戒威神五帝直符六宫掾
吏自當隨逐簡文覆護受戒弟子今當爲汝
演說九真妙戒金籙白簡受持功德難可思
議衆真稽首伏聽教命
天尊告曰一者克勤忠於君主二者敬讓孝
養父母三者不殺慈救衆生四者不淫正身
處物五者不盜推義損已六者不嗔凶怒凌
人七者不詐諂賊害善八者不驕傲忽至真

九者不二奉戒專一

護
戒
威
神









察
命
童
子


救苦真符告文用天篆


(百二十曹)



長生靈符告文(用天篆)


(廻骸起死尊神)




(帝君品命)




(監生大神)




右受度某人靈䰟即日恭詣
黄籙齋壇拜受
太上洞玄靈寳長生度命無上黄籙一階如
法受持永充濟拔人間天上敬信奉行一如
玄科律令
太歲年月日某處黄籙齋壇給
攝行度師具位姓某押
太上洞玄靈寳長生度命無上黄籙
赤明開化元始披圖混合自然成章成象瓊
書玊篆炁結爲形上度生身長存下濟幽䰟

超度仰蒙道䕃永荷玄恩今爲(入郷貫齋意)
開度某人靈䰟拜受
無上明真玊匱南昌上生黄籙一階以悟真
詮謹上請
南昌上生鍊䰟君度南昌上生鍊𩲸君度
南昌上生鍊形君度南昌上生好生君度
南昌上生鍊神君度南昌上生度生君度
南昌上生上生君度南昌上生鍊真君度
南昌上生化生君度南昌上生鍊胎君度
南昌上生受生君度南昌上生火鍊君度

南昌上生注生君度南昌上生保命君度
南昌上生保制君度南昌上生生根君度
南昌上生流火君度南昌上生保全君度
南昌上生注壽君度南昌上生判生真人度
同垂巨澤受度某人靈䰟上資徃生俓陟南
宫化生人天䰟神解悟一合來下咸乞護持
玉清三天寳籙
告文(作上帝神符告聞諸天)
九天金書寳誥
告文

出離生死真符
告文
玊清玉簡真符
告文(作上帝玉符上開八門)
玉清金簡真符
告文
右南昌上生黄籙普告三界無極神郷泉曲
之府北都羅酆三官九署十二河源上解祖
考億劫種親疾除罪簿落滅惡根不得拘留
逼合鬼羣一如告命風火驛傳

太歳年月日於某處黄籙齋壇給
攝行度師具位姓某押
右給付正度亡䰟並如前籙
昇度幽䰟超生左劵告文
右劵度幽䰟用之以厚黄紙方七寸並用
朱書以絳紗囊盛之
右昇天左劵付九州分野一切幽䰟等衆不
以罪業輕重拔擢沉䰟調理隂陽制魔保舉
度品南宫死䰟受鍊仙化成人承此左劵符
命俓詣天門守衛諸神不得邀遏速超天界

一如告命風火驛傳
太劌年月日告下具位姓某奉行
昇度幽䰟超生右劵告文
右昇天右劵付九州分野一切幽䰟等衆不
以罪業輕重拔擢沉䰟調理隂陽制魔保舉
度品南宫死䰟受鍊仙化成人承此右劵符
命俓詣天門守衞諸神不得邀遏速超天界
一如告命風火驛傳
太歳年月日告下具位姓某奉行
昇度水溺亡魂左劵告文

右昇天左劵付水溺亡䰟㝠㝠長夜泉曲河
源一切溺死等衆不以罪業輕重拔擢沉䰟
調理隂陽制魔保舉度品南宫死䰟受鍊仙
化成人承此左劵符命俓詣天門守衛諸神
不得邀遏速超天界一如告命風火驛傳
太歳年月日告下具位姓某奉行
昇度水溺亡䰟右劵告文
右昇天右劵付水溺亡䰟㝠㝠長夜泉曲河
源一切溺死等衆不以罪業輕重拔擢沉䰟
調理隂陽制魔保舉度品南宫死䰟受錬仙

化成人承此右劵符命俓詣天門守衛諸神
不得邀遏速超天界一如告命風火驛傳
太歲年月日告下具位姓某奉行
二籙劵式
右劵如宗壇劵式闊九寸髙五寸朱界中
大字篆書某籙合同劵契右邊自外邊起
書直抵合同劵契其文云
維太歲某年某月朔某日某郷貫伏爲某親
年月日時身亡即日謹齎法信詣某法師壇
下崇建

無上黄籙大齋五晝夜用伸薦拔仍傳授某
籙付亡故某人受持奉行永爲身寳不敢怨
道咎師輕泄怠慢如或負約一依
玄科律令
右邊亦自外邊起書倒寫至合同契劵住
臨交度時以刀截中央篆文作兩去其環
用錫爲之上開寫度命某籙三界所宗受
持勿怠循環無終其一同右劵付亡人其
一同左劵法師自收並如宗壇式
普度給付

上清靈寳玄壇
恭奉玉格翻給諸真開度符命付受度亡
䰟請滅三惡斬絶地根飛度五戶名列太
玄魔王監舉無拘天門具列于后
青玄普度大劵超度朱陵真劵
太上拔罪解寃真符青官救苦九龍符命
太上生天寳籙東極運明保元玉誥
太上玉帝托生真符
右給付受度某人靈䰟解釋罪對蕩除寃憎
敬奉修持永爲身寳不經苦惱常覩光明一

如律令
太歲年月日於黄籙普度齋壇給
具位姓某承誥奉行
普度給黄籙式
太上洞玄靈寳長生度命黄籙
元始天尊普告四衆曰汝等若能受待黄籙
白簡九真妙戒救苦真符長生靈符當消九
幽大罪標名金格列字玉清察命童子護戒
威神五帝直符六宫掾吏自當隨逐簡文覆
護受戒弟子今當爲汝演說受持功德難可

思議衆真稽首伏聽教命
洞玄靈寳九真妙戒
元始符命黄籙白簡救苦真符
元始符命黄籙白簡長生真符
右受度某人靈䰟即日恭詣
靈寳玄壇拜受
太上洞玄靈寳長生度命黄籙一階佩奉修
持永爲身寳不經輪轉常得逍遥一如
靈寳無量度人律令
太歲年月日於黄籙普度齋壇給

具位姓某承誥奉行
青玄齋合用
錄功符告文
無上至聖太一度生功勤錄紀典格昭明領
䰟登真上造帝庭天心受化書名朱陵一如
告命
監察符告文
太一廻骸保仙監真生有善業察校精勤合
生仙道保舉誠臻得超夜府形神飛騰一如
告命

右二符並青紙朱書摺角封如常
元皇敕赦(血湖用)
三天門下泰玄都省
今月某日奉
上帝敕命爲具位某人奏據齋意伏候敕㫖
事降付本省特依所奏頒行
元皇敕赦靈寳符命流光真符玉元蕩滌血
湖真符原赦開度以今準式告下者
右奉
元皇敕赦(留此二字法師啓奏得㫖然後書之)告下三官九府

六洞九宫五嶽羅酆泉曲無間硤石血湖諸
大地獄應干考校産䰟去處原赦正度某人
靈䰟及血湖見禁産亡一切女䰟自昔劫以
來至于今日母子相刑寃家執對第相纒繞
死入血湖幽閉𡨋關備嬰苦毒動經億劫不
覩光明元皇慈悲特與原赦今識宿命離苦
超生其有生存之時▲諸惡業或手弑君父
不孝二親或誹謗大道背真就僞或傷殘兄
弟謀反師尊或六親通同淫犯骨肉或爲劫
盜殺害人命或屠割衆生自饒一身或以强

凌弱以貴虐賤或浮好三寳執心不專或輕
慢法師穢賤靈文心懷隂賊安忍嫉妬或惡
口兩舌闘亂善人或殺生淫祀裸露三光或
心生或口語或自作或教他積劫以來所有
諸罪並與疾除罪簿落滅惡根不得拘留時
刻升遷即使係薦某人靈䰟普及血湖見禁
産亡一切女䰟七炁成真六儀運虚五靈續
絶二曜扶衰旋綱躡空飛歩雲宫胚胎有始
億劫無終金城孕質玉洞凝神真炁内養以
成真人上入太虚下洞幽泉雲宫寳闕中有

真䰟出入福郷周旋生門咀嚼靈芝灌漱金
泉甘露川流懸注丹田紫霞朝暎三炁凝煙
瓊室化仙安坐金蓮真儀掩日塵劫爲年一
如告命風火驛傳
右血湖敕赦前連粘玉元蕩滌血湖真符
後用厚黄紙大書告文後年月某處告下
承誥奉行後具八衘一依寳籙格式可漏
背面大書元皇敕赦告下十方血湖幽獄
神司拔度係薦某人靈䰟及見禁産死一
切女䰟正面大書法師衘位姓名承誥奉

行謹封差日直天丁馳送
太上破血湖獄告文
太上破血湖無間地獄真符告下北都羅酆
大小鐵圍無間血湖一切地獄拔度某人靈
䰟滌除血穢清淨身形靈符赦宥鍊質清神
出離無間覩見光明元皇有敕不得拘留翻
體大神擲尸神王食心啖腦鬼王牛頭獄卒
急准奉行一如告命風火驛傳
右用梓木作簡一依救苦符式告行
太上透天關符告文

鬱羅回耀剖判鴻濛驛騎同馳御景揚空
誠通紫極澤被羅酆今日上奏丹悃朝宗
風馳電響躡雲策龍萬神森衞敢不嚴恭
一如告命風火驛傳
罡風騎置吏告文
三天女青憲令昭宣黄中䇿炁摧滅凶烟
罡風浩炁翼衞函牋敢有拒截捕戮無蠲
流鈴▲落八威驅前肅清雲路玄澤昭天
一如告命風火驛傳
右二符用薄黄紙全幅朱書符墨書告文

年月日告下承誥奉行如式
玉札告文
天一北祚符命太一紫元神文北魁玄㝠混
元玉札告下無極神郷北都羅酆九幽六洞
鐵圍無間硤石血湖地獄追取産死某人靈
䰟俓離所部速詣玄壇㕘朝上帝祗領天恩
神虎奉命萬神敬聽一如告命風火驛傳
右如常式方函書告下無極神郷北都羅
酆鐵圍無間硤石血湖主者萬神
曲赦産䰟符告文

靈寳符命曲赦産䰟真符告下鐵圍無間硤
石血湖幽獄濟度産死滯魄罪䰟消除寃對
蕩滌血湖滓塵俱淨垢穢無餘䰟𩲸調泰身
神清虚沐浴冠帶穢汚盡除剋期受錬上升
玉都㝠官主者不得拘留某人靈䰟乗兹符
命出離㝠途元皇告下與道合符一如告命
右摺角封如常式
大赦産䰟符告文
靈寳大赦産䰟真符奉
上帝敕大赦産死罪䰟某人一切宿愆即得

生化一如告命
右係飛告以下准此
監生真符告文
靈寳監生真文告下監生大神保胎聖母催
生童子奉爲某人靈䰟及一切産亡子母未
分等䰟解釋寃纒調順經絡生宫流轉子藏
踈通胞胎分離腹中空暢形䰟輕快子母周
圓蕩除血穢形體自然萬神還復脫化人天
一如告命
蓬頭破胎符告文

太上符命告下蓬頭二大將拔度産難毋子
俱亡胞胎未分等䰟速與和合隂陽踈通炁
血身有死胎即得破蕩急離身急去身五體
安靜一身澄清一如告命
出胎符告文
太上符命宣告監生主執聖衆上體元皇好
生之德下矜胞胎身亡産䰟之苦真炁流注
百脉開通助生速生宻運神功子胎離體毋
身加豐蕩除垢穢表裏俱空全形復質解對
除兇元炁飛鍊上朝仙宗一如告命

皆得生成符告文
靈寳符命普濟幽㝠巳生未生皆得生成全
隂之粹受陽之精根源本始一時復神某人
靈䰟乗兹符命蕩除垢穢保命生根一如告
命
監真度生符告文
靈寳符命告下奉爲某人靈䰟調理隂陽和
合四象三元森宻九炁結形生宫大神榮衛
安寧天恩下濟監真度生得復天根聖毋衛
寧一如告命

永度三途符告文
靈寳符命告下開度某人靈䰟寃對宿結母
子執連淪䧟穢濁杳杳重泉上帝有敕厚澤
昭宣監生大神保衛安全永度三途逍遥劫
年一如告命
天醫使者符告文
太上符命告下天醫六職鶣鵲靈官請運靈
芝玉晶五色神丹妙劑爲某人靈䰟拯治諸
苦遏絶邪源傷者爲補虧者爲全滋榮暢衛
骨固筋連洗蕩汚穢五臟光鮮血尸起死白

骨成仙一如告命
治病功曹符告文
玉清真王敕告下治病功曹降自九天爲某
人靈䰟醫治胎産衆疾調和血氣平理隂陽
臟腑利潤肌肉安強金液丹砂針砭膏湯急
除萬病利貞無疆一如告命
醫母子俱亡符告文
太上符命告下天醫神仙官吏以神聖工巧
神化玄壇之内産䰟腥穢母子俱捐全胎未
脫負寃終天天光下燭監生急宣形神潔清

真炁安全天醫聖藥救療安痊五臟空洞玉
液延年萬化所被千災莫干一如告命
醫産死血尸符告文
太上符命告下天醫尚藥治病靈官以神聖
工巧神化玄壇之内禀隂托質胎産陽生生
根斷絶䰟𩲸汚腥五行散失二炁飄零靈丹
養命妙藥回精榮衛調理表裏安寧雲泉灌
注祖炁流行死户斷絶生門肅清百神森衛
萬邪莫傾大道自然産尸利貞一如告命
全形符告文

靈寳符命告下奉爲某人靈䰟全形復質返
真周元經絡周布臟腑光鮮百竅四肢九宫
三田金樓玉室混合自然萬體整備五神衛
堅玉音攝炁靈風聚烟翶翔虚空上朝帝庭
一如告命
元皇淨血尸沐浴真符告文
元皇淨血尸沐浴真符告下拔度某人靈䰟
出離幽獄蕩除血湖塵垢俱淨滓穢悉除産
厭離身表裏清虚恩被洪澤下浹㝠都今日
沐浴玉液金波灌鍊形神逍遥自如一如告

命
太上淨血尸清神符告文
元始淨血尸觧寃釋結真符告下三界㝠曹
主者奉爲某人靈䰟削除罪垢釋和寃仇三
生四負無量愆尤齊同慈愛永斷執留子母
寃對從此和休上登陽境逍遥無憂一如告
命
太上和𥼶寃對真符告文
太上符命和寃釋對真符告下無極神郷三
界主執原赦某人靈䰟赦除囚苦解寃釋結

永脫仇讎執對分別釁緣俱盡不生惡業出
離寒庭罪根消滅一如告命



靈寳領教濟度金書卷之二百九十




