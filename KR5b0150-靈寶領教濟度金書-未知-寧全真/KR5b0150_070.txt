










靈寳領教濟度金書卷之七十殷一
　　　洞微髙士開光救苦眞人𡩋全眞授
　　　靈寳通玄弘教水南先生林靈眞編
　科儀立成品淨供合用
　　甘露淨供壇前鋪水火池儀
　　　歩虚
臣某謹重誠上啓
三清上帝十極髙眞應化度人无鞅眞宰仰
冀隆慈載垂鑒映臣聞陽魂隂魄妙萬化以
裁成坎虎離龍運二儀而槖籥南上列朱陵

之府西靈尊内禁之曹流火神庭黃華東井
斡五行之精粹陶庶𩔖之形神凡有皈依必
蒙感應以今入意曲荷慈風之髙映宻凝甘
露以下臨妙絕芳鮮幸皆飽滿提携拯援終
籍生成深念六道窮魂四生滯爽盡屬隂曹
種子豈明造化良因九炁无歸萬神俱解莫
遂超升之路有孤生化之恩庸按憲章普行
錬度金膏洞照消鎔億劫之塵根玉彩呈祥
灌沭多生之業垢庶萬形之澄湛還一性之
靈明時刻昇遷飛行自在伏望金書度命玉

符告盟降水火之眞精布儀璘之正化返純
陽而消隂否本始生成變塵質而回靈根胎
嬰入妙皈依激切恭伺玄恩
　　　無量度人天尊
　　　焚召錬度官將符
上清靈寳玄壇炷香關啓
朱陵火府南昌上宫錬度仙曹執職官吏主
水大將軍水沼神將水沼使者水沼童子黃
華玉女石景水母十二河源大將主火大將
軍火池神將火池使者火池童子火鈴靈童

擲火萬里大將九天溥度青玄左右眞司錬
度眞人仙靈玉童玉女願遵玉敕莅止玄壇
和合隂陽符黃華蕩形之妙匹配水火明玉
眸錬質之玄雲篆宣行金科召役各恭乃職
共暢眞機一如
靈寳無量度人律令
　　　水火錬度天尊
咨爾眞靈隨我神運變化水池蕩滌亡靈錬
形濯質
　　　侍職捧水盂洒水池

　　　衆誦靈書
　　　焚建水池符
太隂含化八景齊臨五老秘諱太隂通明
璇璣運轉招眞致靈隂光降炁變錬鬼魂
天漿下注流爥利貞
　　　焚降眞水符
隂炁錬化景物詵詵壬癸濯質同魄錬形
大道宣化天地合并水變上元魂度南陵
　　　焚眞水合同符
魄皈壬癸䰟拘九壘元始眞符

煉魂眞水東井黃華夫人降醴太玄眞竅
返復精髓激濁揚清入生出死
咨爾眞靈隨我神運變化火池陶冶亡魂錬
神返炁
　　　侍職捧水盂洒火池
　　　衆誦靈書
　　　焚建火池符
南方之君火府之神降炁變易流火神庭
亡魂錬質逍遥上清金光煥落玉眸易形
　　　焚降眞火符

同炁濯魂金精通明四象咸蓋丙丁錬神
日魂普照廣度亡靈升神宣化陽炁升騰
金液上錬仙化成人
　　　焚眞火合同符
閻浮玉詵洞妙自眞火熾丹天晃朗朱陵
冶錬離貞配合日星玄幽那漠萬梵敷陳
　　　玉眸錬質天尊
咨爾眞靈隨我神運部衛幽靈來詣壇前依
科錬度
　　　焚引魂入錬符

　玉京萬法大羅尊千重寳範億玄言
　碧霞絳雲列衆道玉闕金閣敷眞文
　偃定髙眞遊至空八極飛神度無邊
　鬱鬱昭昭萬炁中吐聲如嬰炁成紋
　振動梵天是空道靜明法耀擁慈雲
　超闢昏衢北羅酆列上金簡還靈明
　炎炎火池成清涼解刄挫鋒悉摧紛
　豁散業境空法力保召罪性來吾壇
　天尊聖齊本無際萬天萬地承眞元
　莫有不從不化度超凌三界佐虚玄

　隨心所召願心歸仙信梵言如甘泉
　一聞百骨解熱惱朱陵開度成至玄
　超凡大道入慈悲不濯巨細惟翩佺
　華夏泠泠引汝魂逍遥獨歩紫虚天
　　　水火錬形天尊
咨爾眞靈部衛幽爽隨我神運赴水池受錬
　　　引旛詣水池
　　　焚水錬符
北方之君黒帝之精辰星使者壬癸將軍
玄武隂神肅肅清音五行造化萬物發生

天帝有敕使者須聽攝召亡魂濯錬眞形
　　　焚黃華蕩形符
東井黃華石景玉精飛玄水母金醴玉津
淊淊源源不竭池亭九龍吐灌三光垂精
仙人吐潤錬度幽靈内外朗徹表裏洞清
百關九竅元炁滋榮五臓六腑萬神自生
胞胎結節隨水開扄死炁斷絶惡根沉零
我今錬化死骸生魂反故易貌玉體金容
變化錬度飛升紫庭
　　　焚月簡符

黃炁隂華隂精固仙沭浴九魂冠帶紫晨
明暉啓告玉胎錬仙華光交接流光陶津
九陽齊化玄霞散烟元景囬靈曲映我身
飛升上宫洞觀瓊軒
　　　焚玉精水錬符
金醴玄津森羅淨霐玉龍灌漑百關清靈
滌垢豁塵萬氣齊仙育錬華池眞元自澄
　　　焚水錬變仙符
黃炁流精三台凝光玄輝返正冠帶八芒
錬度東井受明飛光金華散靈五君流芳

夫人降醴遍洒十方洪芒下注六府溢光
金精九仙易景返容
　　　清水度魂天尊
咨爾眞靈部衛幽爽隨我神運赴火池受錬
　　　侍職引旛詣火池
　　　焚火錬符
南方之君赤帝之精熒惑使者丙丁將軍
朱雀炎神赫赫陽精五行造化萬物發生
天帝有敕使者須聽攝召亡魂錬度眞形
　　　焚玉眸錬質符

刀利禪猷婆尼靈童流火錬質玉眸眞容
升入福堂洞陽之宫司命受錬相火成罡
梁爲天宰同感炎光樞機輔弼星列玄章
育徹大明赤章凌芒錬化神魂表裏俱昌
　　　焚日簡符
赤爐丹景圓華九明太輝啓晨煥耀朱精
五帝肇霞洞映萬生觀落上眞空无條平
運炁錬采流蕩五形使者神化六府敷寧
壽均天地三辰相傾
　　　焚飛仙火錬符

流火錬質玉嬰返形九陽易質五神合靈
左合飛火炎精迸輪洞照天地内錬形魂
　　　焚火錬變仙符
朱明上景日月合明中有赤帝南極眞人
名曰洞浮玉眸詵詵洞陽火錬隂極陽生
甲乙丙丁戊巳庚辛壬癸受錬魂榮胎生
三嬰廻骸起死返生朱陵度命受錬更生
　　　朱陵度命天尊
咨爾眞靈部衛幽爽隨我神運水火交錬廻
尸起死結炁成形

　　　侍職引旛詣水火池之間
　　　焚水火交錬符
坎升離降虎走龍奔天一地二子午胎仙
南樞北機烏兎遶幡黃華逆飛炎光下傳
周廻九六普錬無邊太極眞炁運合乾坤
九轉神化飛升自然
　　　焚金液錬形符
金液錬形與道合眞開明三景是爲天根
无幽无極無始無終元皇九醜靈魔絳宫
紫雲飛天身乗六龍水上火下流入三宫

神歸陽明大道自通
　　　焚回尸起死符
靈芝無根衆化之原中凝七魄上結三魂
二十四眞出入无門杳㝠之内恍惚之中
隨劫存亡逐炁而生外凝混朴内養七真
五神植華三台敷榮紫闕素童返形皈英
騰雲而升駕霧浮空中有玉眞號曰神公
左挾无英右衛白元玄獸遏後丹禽導前
上浮翠蓋下擁金蓮香炁凝空甘露無窮
食之无盡㝷源不终

　　　焚元君錬身符
炁化成人尸變八玄三化九錬升入九天
九天之劫更度魂神受化更生得爲眞人
　　　水火成眞天尊
玄壇肇建朱府流光走虎飛龍結五行之秀
炁含烏育兎媾二景之英華幸陶九地之魂
靈均悟一乗之正性恩周无極仁浹有生載
爲萬物之生神允屬九陽之妙化敬依寳典
恭請宸輝溟涬凝精降蒼碧黃白緑紫絳玄
丹之鬱勃恍惚有象庶胞胎魂魄藏府竅景

神以圓成稽首皈依稱揚妙範
　　　九天生神天尊
謹上請鬱單无量天帝眞胞命元元一黃▲
之炁九重爲所度幽靈纏其胞使胞元宣通
上澈於天以生成
　　　焚本天眞炁符
混合空洞炁飛爽浮幽寥延康無期劫
眇眇離本條苦魂沉九夜乗晨希陽翹
大有通玄户鬱單降晨霄黃雲凝靈府
隂陽炁象交胞元結長命惡根應化消

桃康合精延二帝秀玉飄灌漑胞命門
精練神不凋九天命靈章生神神自超
元君遏死路司馬誦洞謠一唱萬眞和
九遍諸天朝稽首恭劫年慶此榮舊苗
謹上請上上禪善无量壽天帝眞胎命元洞
㝠紫户之炁九重爲所度幽靈纏其胎使胎
根解結下響於地以固靈
　　　焚本天眞炁符
无量結紫户炁尊天中王開度飛玄爽
凝化輪空洞故根離昔愛縁本思舊宗

幽夜淪遐劫對盡大運通帝眞始明精
號曰字元陽孾兒伯史原結胎守黃房
斬根斷死戸熈頥養孾童禪善導靈炁
玄哺飛天芳華景秀玉質精練自成容
務玄育上生羅列備明堂太虚感靈㑹
命我生神章一唱動九玄二誦天地通
混合自相和九遍成人功大聖慶元吉
散華禮太空諸天並歡恱一切稽首恭
謹上請梵監須延天帝眞魂命元長靈明仙
之炁九重爲所度幽靈纏其魂使魂門通神

以逹精
　　　焚本天眞炁符
須延總三雲玄元始炁分落落大梵布
華京翠玉尊明梵飛玄景開度長夜魂
逰爽赴期歸炁炁返故根太帝號陽堂
字曰八靈君九關廻緑道胎炁生上元
陵梵度命籍太一輔精延泥丸敷帝席
三部八景分魂生攝逰炁九轉自成仙
琅琅九天音玉章生萬神三徧列正位
炁參八辰門玄關遏死戸靈鎮津液源

應㑹感靈數明道潜廻輪慶此孾兒蛻
稽首讃洞文
謹上請寂然兜術天帝眞魄命元碭尸㝠演
由之炁九重爲所薦幽靈纏其魄使魄戸閉
關天王降仙以安寧
　　　焚本天眞炁符
寂然无色宗兜術抗大羅靈化四景分
萬條翠朱霞逰魄不顧反一逝洞羣魔
神公攝逰炁飄飄練素華榮秀椿劫期
乗運應靈圖空洞生神章瓊音逸九霞

一唱萬眞㑹騫爽合成家九轉景靈備
鬱鬱曜玉葩兜術開大有一慶享祚多
上聖廻帝駕孾兒歘以歌不勝良辰㑹
一切稽首和
謹上請波羅尼宻不驕樂天帝眞藏府命元
五仙中靈之炁九重爲所度幽靈纏其五藏
使五藏清涼五帝朝眞以存神
　　　焚本天眞炁符
翻翻五帝駕飄飄玄上門逰歩黃華野
廻靈驕樂端採集飛空景舊爽多不存

太微廻黃旗無英命靈旛攝召長夜府
開度受生魂公子輔黃寧總録具形神
玉章洞幽虚五轉天地分炁練元藏府
紫户自生仙數周衆眞㑹啓陽應感繁
玉女灌五香聖母慶萬年三界並歡樂
稽首禮天尊
謹上請洞玄化應聲天帝眞靈府命元髙眞
冲融之炁九重爲所度幽靈纏其六府使六
府調泰胃脘生津以納和
　　　焚本天眞炁符

應聲無色界霄映冠十方廻化輪無影
㝠期趣道場靈駕不待轡朗然生神章
空洞諒无崖玄爽亦爲疆練胎返本初
長乗飛玄梁蘄畜䘮天眞散思候履常
斬伐胞樹滯心逰超上京願㑹旣玄玄
悟我理兼忘介福九天端交禮地辰良
混化歸元一髙結元始王稽首儔靈運
長謝囂塵張
謹上請靈化梵輔天帝眞元府命元髙仙洞
笈之炁九重爲所度幽靈纏其七竅使孔竅

開聦心神朗明以開通
　　　焚本天眞炁符
玄㑹統无崖混炁歸梵輔務猷運靈化
潛推无寒暑乗數構貞條振袂拂輕羽
瓊房有妙韻汎登髙神所圓輪無停映
眞仙參列序上上霄衢𨗿洞元深萬巨
秀葉翳翠霞停䕃清泠渚遨翫怡五神
繁想嘯明侣五難縁理去冲心自怡處
爽魂隨本根亹亹空中佇七誦重關開
豁滯非神武運通由中發髙唱稽首舉

謹上請髙虚清明天帝眞華府命元眞靈化
凝之炁九重爲所度幽靈纏其八景使三部
八景整具形神幽夜光明以防身
　　　焚本天眞炁符
清明重霄上合期慶雲際玉章散冲心
孤景要靈㑹煥落景霞布神衿靡不邁
玉條流逸響從容虚妙話靈音振空洞
九玄離幽裔感爽無凝滯去留如解帶
明識生神章髙遊無終敗玄景曜雲衢
跡超神方外應感無方圓聊以運四大

研心稽首誦衆聖共稱快
謹上請無想無結無愛天帝眞嶽府命元目
然玄照之炁九重爲所度幽靈纏其身使三
關五臓六腑九宫金樓玉室十二重門紫户
玉▲三萬六千宫府三千六百機關根源本
始一時生神使萬神俱備毛髮生身諸天下
臨以得生
　　　焚本天眞炁符
無結固無情玄玄虚中澄輪化無方序
數來亦叵乗誰云無色平峩峩多丘陵

㝠心縱一徃髙期清神徴良遇非年嵗
劫數安可稱浮爽縁故條返胎自有恒
靈感洞太空飛歩霄上氷津趣鼔萬流
潜凝眞神登無愛固無憂髙觀稽首昇
　　　九天稱慶天尊
太上髙眞九靈之精死魂飛仙上登紫庭
沐浴華池身神澄清精通太虚萬炁自生
　　　回靈養素天尊
咨爾眞靈部衛幽爽來赴壇前傳籙授戒時
刻昇遷

　太上初炁混隂陽水火旣濟方玄黃
　錬質玉容合仙品飄飄飛歩遊仙郷
　滓穢消除神明清霞衣錦珮光琳琅
　靈寳青玄無上聖開度功德不可量
　一聲玄梵徹三界綿綿道德生仙郷
　　　侍職引旛詣法座前
玉章誦徹妙炁生神涵三寳之恩光沭千眞
之景貺一塵不立萬境俱空行宴御於虚无
永逍遥於寥廓脫離苦趣返復眞宗惟太上
之慈悲慮衆生之顛倒暫明終晦易墮輪廻

護正衛眞宜修教戒佩奉盍遵於玉律宣傳
庸按於金科各肅身心勤拳跪受
　　　億劫應化天尊
　　　智慧頌
智慧常觀身學道之所先眇眇任意肆
自然録我神天尊常擁護魔王爲保言
晃晃金剛軀超超太上仙
道言沉淪苦道不覩陽光皆因愚愛貪嗔邪
滛放恣妄求不息侵掠无厭三業六情故爲
誤作結讎長夜魂魄飛揚无倚旡依轉生沉

墮若能受持九眞妙戒持心端恪勤拳遵行
當得罪削隂關上名南籍轉輪福慶升入無
爲爾等衆靈夙植良縁幸逢玄化超幽隂之
苦海受甘露之香齋錬魄洞陽消愆泉曲滌
多生之塵垢復九炁之胎嬰返形更生回旋
太混倘不佩受眞戒檢制身心一有障魔前
功俱廢我以運心慈憫領教度人今當道前
依科傳授先皈依於三寳次宣說於戒條請
肅儀容擎拳稽顙
　　　道經師寳天尊

　　　人各恭敬
第一皈依无上道寳
　　　道寳讃
第二皈依无上經寳
　　　經寳讃
第三皈依无上師寳
　　　師寳讃
三寳旣巳皈依九眞今冝傳授佩持之後即
有天眞上聖四司六宫察命威神行藏擁護
遷善舉惡禍福立彰鑒爾身心絲毫不漏若

背違戒約懈怠身心再墮幽隂難逢善果切
冝靜心專意念道思眞禀戒而行頃刻勿捨
當得世世受福劫劫長存身處光明不經苦
惱常爲眞道永侍仙官道不負人勤行諦受
　　　大慈說戒天尊
　　　北帝頌
善哉元始尊衆生慈父母傾光紫微宫
曲映九幽戸峩峩立寒庭廻照廓氷浦
炎炎烈火焰霈然灑法雨圓通大哀智
常善濟衆苦抜度長夜魂今得稽首禮

第一敬讓孝養父毋名初眞戒
第二克勤忠於君主名念眞戒
第三不殺慈救衆生名持眞戒
第四不滛正身處物名守眞戒
第五不盗推義損巳名保眞戒
第六不嗔凶怒凌人名修眞戒
第七不詐諂賊害善名成眞戒
第八不驕傲忽至眞名得眞戒
第九不二奉戒專一名登眞戒
　　　奉戒頌

道爲無心宗一切作福田立功无定凖
本願各由人虚已應衆生注心莫不圴
大聖崇正教亦由雨降天髙陵靡不周
常卑故成淵海爲百川王是能舍龍鱗
萬劫保智用豈但在厥年奉戒不暫𧇊
世世善結縁精思念大乗㑹當體道眞
九戒傳受三寳證明智慧昭彰圓通无礙開
明未悟警覺眞仙恬翫五神超升大有心生
妙慧形入无爲靈童歌無量之音神公開長
生之户六根清淨萬業消鎔旋行紫極之宫

洞妙金華之境精思陽梵駕景飛玄永脫諸
塵逍遥自在玄壇符籙資導去程恭肅披宣
各宜跪受
　　　宣救苦符宣長生符
　　　宣生天籙宣運明誥
　　　宣溥度劵宣超生符
　　　宣九龍符宣托生符
　　　宣九戒牒宣功德牒
　　　宣䕶送文檄
向來溥施玉清甘露淨供開度幽爽功徳周

圓伏冀縱歩金蓮朝神玉闕辭三寳而離席
持九戒以升眞名注丹書功標紫字永无輪
轉妙契虚玄泛乗不死之舟便達無爲之岸
少需發遣平歩登天
　　　寳華圓滿天尊
(臣)聞二儀布化九炁凝神千眞聚㑹於三宫
萬象森羅於六府百關和暢九竅開通魂靜
魄寜神清氣爽所有亡魂仗兹良因隨果受
度得爲眞人(臣)等草茅賤𩔖螻蟻微軀輙膺
命以求眞仗鴻慈而濟物䖍伸懇悃普被恩

光乗大道之甄陶涵萬天之景貺伏望雲車
風馬却返於層霄玉蘂珠華飄零於碧落(臣)
等仰謝天恩下情不勝激切攀戀之至
　　　送眞頌
廻軿五雲輿騰駕九章歌倐忽升天逺
醮壇香炁多玄恩覃宇宙福禄遍山河
緬想神仙路逍遥上大羅
　　　師行超度法
　　　道衆送旛如儀
　　　焚燎

　　　賛引歸靜黙堂小啓謝師
　　　向來頌


靈寳領教濟度金書卷之七十





