










靈寳領教濟度金書卷之二十(二十一同卷)伐八
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(祈禳開度通用)
關發三獻儀
焚檢攝妖氛符
吾以月洗身以日錬眞仙人輔已玉女佐形
二十八宿與吾合并千邪萬厭逐水而清
洞中玄虚晃朗太无八方威神使我自然
靈寳符命普告九天乾羅荅那洞罡太玄

斬妖縳邪殺鬼萬千中山神呪元始玉文
持誦一遍却鬼延年按行五嶽八海知聞
魔王束首侍衛我軒凶穢消蕩道氣長存
三上香
志心初捻上香香俓御大羅天遍大羅三境
乗雲蓋供養大羅三境尊
志心二捻上香香俓御洞天宫遍洞天眞境
乗華蓋供養洞天眞境尊
志心三捻上香香俓御洞淵宫遍洞淵水府
乗寳蓋供養洞淵水府君

焚緫召萬神符
玉清緫召萬神符命



玉清始青玉符告盟告命三界統攝萬靈
符到速追符到速遵女青詔書如帝親行
上元天魔中元地妖下元水恠敢有不順
拒逆張鱗萬神斬首不得留停敕符往召
靈寳官屬執職萬神速赴符來速隨符至

玉帝敕書仰行萬程玉帝敕召守待報應
急急如
玉清緫召萬神符命律令
啓白
焚香供養
三界符使四直功曹某靖主將副將護道監
壇省府院司傳奏仙靈將吏里域土▲司命
正神伏以龍漢開圖煥始青之祖氣鶴鳴啓
運敷太赤之靈光亘三際而聖日舒明䕃八
圖而神風鼓動道尊靈寳巍巍綱紀於清微

教闡玄元奕奕權衡於紫極丕顯潜昭之妙
肆張寂感之玄丹禁髙澄孰與階升而䘖景
清曹拱列可通函奏以凌虚期肅扣於虎關
故惠𢕟於熊軾伏望雲𩥵莅止遵玉敕之崇
嚴月駟來游赴瑤壇之峻極鑒知芹采恪聽
葵衷法衆運誠依班奉請
謹奉請侍靖仙官玉童玉女三天十天三十
三天承受玉女諸天上奏靈官運神㑹道召
靈功曹降眞召靈使者降臨位座
謹奉請十方飛天使者傳言奏事飛龍騎吏

九天上奏靈官中天承受玉女降臨位座
謹奉請王清緫召三界内外金闕上佐發放
九天御吏大夫承符傳檄官史天樞承受發
放司主吏佐吏流金火鈴大將降臨位座
謹奉請九天雲路正一功曹開天符命使者
玄虚當旛三界直符使者四直玉文功曹降
臨位座
謹奉請本靖王將副將䕶道監壇傳奏仙靈
將吏降臨位座
謹奉請城隍主者土地里域眞官正神住居

司命六神降臨位座
初獻散花
伏以萬天萬地拱翠玉於華京一隂一陽胤
玄珠於丹谷大无外小无内視不見聽不聞
一氣交孚自有和同之妙萬神護翼爰彰恍
愡之玄兹肅按於芝圖庸若稽於蘂簡承受
發放象銀臺通表之司直符功曹承金闕驛
馳之任諸將扶持於雲路群眞森衛於霄衢
丹赤爰彰玄黄攸徹今齋主潔蠲蓬宇䟽瀹
茅心誦三洞之龍文歸身歸神歸命徼九清

之鴻祉禮道禮經禮師將建道塲先伸德悃
經華振響迎寳霧以徘徊梵唱流明翻紫烟
而縹緲願暫停於鹵簿庸少駐於䄡惟恪盡
克誠聿殫庸敬執事㳟陳亞獻
亞獻
伏以四雌五雄冋風運東諸之緒七經八緯
乗烟昭西禁之亥幸天啓於瓊章荷師陶於
寳簡雖學眞宴坐期忘我以乗晨然領教經
行盍度人而啓旦庶功超於今古而澤被於
幽明凡有皈投盍爲關吿

宣齋意
其諸芻悃巳具藤牋㑹道運元雖混靈虚而
飛化通諴逹信亶資威武以通傳庶帝貺以
下敷俾民情之上衘玉龍迅邁風行碧落之
中金馬飛奔電掣黄埃之内无逺不届有碍
皆通葑菲不遺願羅敷於帝貺蘋蘩可薦惟
倚仗於神功自慚設禮之勤敢致投醪之敬
執事恭陳三獻
終獻散花
三獻巳周一忱畢露所有文檄謹用敷宣

宣關宣牒宣劄
向來文檄巳具控陳即冀氣䇿黄中令嚴青
甲八威翼從前驅嚴擲火之揚九醜飛奔後
衛儼流金之煥逹心牋於帝所呈意牘於神
郷恪露懇祈庶勲昭於日月敢有干試當束
送於雷霆佇俟感通别當遷舉謹伸奉送
焚開天符命
太上開天符命
今仰
符中使者正一功曹流金火鈴大將速爲

督護狀文俓逹道前所過
剛風灝炁魔界等處不得妄有遏截如違
収付
天獄一如
圡符吿下施行




黄中䇿炁馘滅邪踪剛風九醜灝炁群兇

開天符命九天俓衝儻遏狀文束送羅酆
流金火鈴照徹黄中龍虎騎吏執奏雲宫
普天均慶飛騰太空一如告命風火驛傳
年月日吉時告下
玉清上相大羅无極神公
敕水儀
伏以石景流明挹黄華於東井長庚孕秀凝
玄液於霐池光分銀漢之輝影湛金門之炁
掬來瑶鼎五龍騰天一之精洒以琅枝九鳯
瀹大千之界一塵不立萬景俱融期蠲潔於

芝壇盍恢張於蘭範
靈源無漏紛葩逺風靜雲藏四炁清
自然定水耀靈芒洞煥玄黄成眞境
焚檢攝妖氛玉符
焚香上請日宫大聖鬱儀帝君月宫大聖結
璘皇君天罡節度奎光帝君願降眞炁入法
水
焚香上請五方生炁旺炁道炁自然正眞之
炁華池眞人靈寳玉符通眞攝魔屏穢靈官
九鳳破穢靈官願降眞炁入法水

焚香上請天上直符解穢吏地下直符解穢
吏年月日時直符解穢吏本靖諸省府院司
解穢吏願降眞炁入法水
次楊枝㵸水周旋飛酒
清靜之水日月華開中藏北斗内接三台神
水噀洒禍去福來
次念淨天地呪
旋行至壇前扣齒退
又敕水儀
伏以影湛瑶池挹西崑而潤洒光浮銀漢流

東渤以飛溶生成標隂坎之功經緯賛陽乾
之造散爲雨露融作江河天寳泉澄耀八圓
而彩映空青枝洒蕩六合以雲翻景景光明
塵塵辟斥三極滅爽黄華飛東井之龍四部
剌姦赤水奮南閻之鳳對金彛而三爇歌玉
偈以重揚
眇莾滄溟周覆載瀰漫河洛顯圖書
百川派衍澤群芳變化甘泉供經挹
飛洒紛葩清宇宙摧妖滅爽試姦奔
神風靜黙岳藏雲上拯玄虚俱道境



靈寳領教濟度金書卷之二十








