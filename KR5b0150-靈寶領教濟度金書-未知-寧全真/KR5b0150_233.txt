










靈寳領教濟度金書卷之二百三十三愛七
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(雷霆齋合用)
謝恩醮儀
燒香頌
各禮師存念如法
宣衛靈呪
五星列照煥明五方水星却災木徳致昌
熒𤊨消禍太白辟兵鎭星四㨿家國利亨

名刋玊簡字録帝房乗飈散景飛騰太空
出入㝠無遊宴十方五雲浮蓋招神攝風
役使萬靈上衛仙翁和與道合眞
鳴法鼓二十四通
無上三天玄元始三炁太上老君召出臣身
中三五功曹左右官使者侍香金童傳言玊
女五帝直符直日香官各三十二人出出者
嚴裝關啓玄壇天帝神君當召此間土地里
域眞官正神急上關啓臣今奉爲(入意)以今
設醮建齋行道願得

玊清道炁靈寳妙光下降流入(臣)等身中即
使玄壇清淨内外成眞天無氛穢地絶妖塵
琳琅振響十方肅清萬魔不干眞誠上徹令
(臣)所啓速達俓御
太上無極大道至眞三寳上帝
九宸帝君(御前)
請稱法位
具位(臣)某謹同誠上啓
太上無極大道虚無自然元始天尊太上大
道君太上老君昊天玊皇上帝髙上神霄玊

清眞王長生大帝髙上神霄東極青華大帝
九天應元雷聲普化天尊九天雷祖上帝上
清紫微碧玊宫太一大天帝六天洞淵大帝
六波天主帝君可韓司丈人天尊九天採訪
使天尊雷霆九司諸天省府東華西靈執職
眞衆洞天福地四海四瀆溪澗潭洞主宰龍
神社稷山川城隍里域三界官屬一切眞靈
(臣)聞圎蓋輕浮運陽清而制地方輿重晏凝
隂濁以承天函三尊萬物之靈得一禀五行
之秀百昌雲委亶由元始之慈風庻物露生

孰匪虚皇之化雨今齋主扣頭切切拊已惶
惶覬爾爲霖當留心於旱虐沛然下雨荷垂
念於農功輙修報謝之𥝠庸致殷勤之敬伏
願瓊輪羽蓋前驅之朱鳳翼轅緑輦丹輿後
從之玄龍𩥵乗㑹八紘之主執統四海之眞
靈環拱虚无㑹同妙有(臣)不勝瞻天望聖激
切屏營之至謹稽首再拜奏請
請聖初獻
具位(臣)某等重誠上啓
三清上聖九宸髙眞圎穹之主宰眞靈方域

之神仙掾屬醮筵内外一切威靈臣聞潜地
潜天上聖愛同於一視曰暘曰雨下愚樂際
於三登自聚廬托處之无憂皆飽食煖衣之
有望終𡻕勤動覬仰事俯育之歡彌月亢炎
副東作西成之樂故民生之或匱實帝鍳之
遥矜觀蜡𩔖首祀於榖神而龍見先陳於雩
祭禮嚴祈報事極尊崇懼妖魃之興災則嘉
苖之被毒臣等承顔楓陛綴武筍班躋龍尾
以宣揚志存濟世奉獅頭而奏對心切愛民
凢有歸投敢忘關告況奉詞㫖敢不上聞

宣詞
按如詞言備殫忱切載惟井邑散在郊原頃
縁炎亢之驚心遂致旱乾之到眼輝輝赤日
夾紅雲而連月飜飛湛湛青天漲炎煙而浹
旬周布田疇盡涸溝澮皆枯播種无期秧不
聞於剌水登成莫卜禾曷際於登場耕農重
足以攅眉田畯酸心而蹙頞奉幣以告齋幸
建於雷霆𤁋詞而陳恩遽昭於雨露作霖應
候好雨知時白浪飛而野水漣漪青苖秀而
塍波瀰漫兆民鼔舞知頓飽之可期萬姓謳

謌何荐飢之足慮亶繇帝力式慰民情敬修
蘋藻之恭庸致藿葵之敬伏願玄空日監蒼
昊時歆報徳誠殫固莫陳於瑶玖感恩意蔫
似益罄於珠環伶華奏鈞樂之音符寳擁龍
旂之仗珠彛泛玊隨梵唱以流明翠斚浮金
間歩虚而逸響千枝競秀百和爭芳異菓駢
羅擁乾坤之瑞炁竒葩錯落挾宇宙之祥光
玄鍳不違丹忱斯格臣不勝激切望恩之至
謹稽首再拜酒陳亞獻
亞獻

(臣)某謹重誠上啓
三清上聖九宸髙眞圎穹之主宰眞靈方域
之神仙掾屬醮筵内外一切威靈(臣)聞播厥
百榖地利之髙下有殊相爾三農天時之後
先或間皆權衡於紫極悉主宰於清微成始
成終亶祈終惠或緩或急所貴急圖今齋主
某憫雨情鍾望霓志切仰扣天閽而請禱旣
蒙錦覆之仁俯伏帝座以䖍祈更藉玊成之徳
伏願帝心簡在天聽昭宣普告社稷之神祇
遍檄山川之僚佐自今以往咸迪厥功十日

雨五日風無鳴條而破塊三年耕一年蓄旣
掃𢈔以傾倉渉夏而二麥告成歴秋而萬禾
豐潤螟蝗遁跡蟊蠈潜蹤歡騰擊壤之歌樂
恊康衢之詠如登夏屋渠渠彰大定之風若
渉春臺熈熈紀時雍之俗牛羊孳育雞犬相
聞凡兹𢢽禱之勤悉頼圎成之造次願宣勞
眞宰効績靈祇雷霆風雨之官僚丘陵潭洞
之主執言功遷賞依丹格以書勲進職升班
詣玄曹而受任庶奬承宣之力庸増撫字之
勤次願臣等削過黒編移名青簡以至自擅

玄都之號令輙宣紫府之符章䇿役眞靈動
傷神炁格存俯仰莫明向背之宜經列威儀
多昧後先之序亶祈大造總鍳微忱上願天
地清寧風雲調泰儀璘煥耀煙雨和平𧴀貅
无征戌之勞鴻鴈息流離之苦景星夕耀融
喜炁於郊原甘露朝濡靄神光於甸遂荷鋤
自樂負耒相歡天開萬里之桑麻雨潤千圻
之黍稷三途罷對五道停輪凡居覆載之中
均被生成之造(臣)不勝激切望恩之至謹稽
首再拜禮行終獻

終獻
(臣)某謹重誠上啓
三清上聖九宸髙眞圎穹之主宰眞靈方域
之神仙掾屬醮筵内外一切威靈臣聞天威
咫尺幸移龍御於玄壇民欲再三重露蟻忱
於丹陛顧皈依之志切而𢢽謝之誠周雲歛
蕭臺四顧而玊杓西轉風清閶闔仰瞻而銀
漢南流旋行歸蹕之音杳靄鳴鞘之韻六龍
返景九鳯凌空月駟逶迤赴滄溟之眇莽雲
驂迅邁返山澤之幽寥臣等控挽无從瞻依

徒切下情不勝攀戀之至謹稽首再拜奉▲
髙眞
回軿頌化財
向來
雷霆幕官將醮(雷霆齋合用)
歩虚洒淨
各稱法位
具位某謹焚香上啓
聖位(此聖位照法師所受雷法中官將次及城隍里域難以預定)伏聞天
時宻運洒膏雨於八荒地利兼收扇仁風於

三極期兆庶慶豐登之樂皆神明推翊護之
慈瞻彼田疇倘旱乾而卒嵗虚兹倉廪必飢
饉以窮年凡風雲雷雨之司存與社稷山川
之職守共承帝令恊布神威庶上賛於天工
庸下全於民欲今齋主某逢兹炎亢難覬登
成修寳齋以祈天對揚是力建玊醮而知地
䇿役有嚴將期應感之𥝠聊寓薦修之敬伏
望雲龍奮迅辭蘂闕之崇嚴風駟逶迤降芝
壇之峻極俯歆藻敬拱聽蒭言某不勝徯望
之至謹當奉請

請聖初獻
某謹焚香上啓
雷霆諸司官將各部威靈伏聞三省九府典
風雨之重權二院三司職雷霆之眞任䇿役
於紫微碧玊總攝於玊清神霄僚寀蟬聮將
禆魚貫屯雲掣電須㬰而山嶽動摇走石揚
沙𣊬息而滄溟騰踴獵獵黒旗之蔽日翩翩
皂纛之搏風威震九垓炁吞六合帝錫聦明
之聖神資勇武之材澤潤生民剪除死魃今
齋主顧瞻時令俯軫黎元極激切以興思運

徬徨而致念況一隅之村落匪四達之封維
土本髙涼地多磽确水多傷於滲漏田未易
以耕耘廼自季春渉于仲夏赤雲遍布夾畏
日以開張黄霧沉霾扇炎風而動盪田疇有
龜▲之兆棟簷无鳩喚之聲秧未舒針苖難
吐頴凛凛過時之懼依依愒日之憂亢旱當
頭難運桔橰之力飢荒在眼莫全倉廪之收
自非甘雨之䟽通曷使驕陽之收歛故崇瑶
範肅建寳齋飛朱表以籲天奉緑章而欵帝
三朝行道二上轉經缸鎭四溟冀波飜而浪

湧符頒五社祈電耀以雷轟爰啓眞慈惠徼
神馭願鍳皈依之悃特敷矌蕩之恩載笑載
言筵敬開於六甲旣醉旣飽辭惟罄於五申
恪冀威靈洞垂陶冶某不勝𢢽祈之至謹伸
亞獻
亞獻
某謹焚香上啓
雷霆府院各部威靈伏聞降時雨而俄爾出
雲權由碧落布油雲而沛然下雨事綂紫虚
故凡神職之駿奔皆自天恩之宰制顧惟愚

昧夙荷眷休掌劒令以嘯命諸司典符章而
號集列將黒䗫升覲告寳璽之三章丹鳯降
瞻報家書之五道眞王混景大帝回靈三帥
承符運震巽坤乾中之玄妙五將禀令出精
神䰟𩲸意之希微悉按師傳皆縁天授旣運
元而會道宜同徳以敷心所冀洞鍳眞祈廓
施聖力擁雲頭於十丈八表溟濛布雨脚於
千重九紘昏暗神龍揚鬐而奮武潜蛟皷鬛
以増威雷車轟轟聲動而岩巒辟易雨瓢漫
漫勢垂而林木蒙籠走迅電以前驅動狂風

而後擁不俟終日盈溝澮而緑水淋漓寜待
崇朝滿江河而洪波浩蕩野農皷舞田畯歡
呼巳枯者即解焦枯未種者頓諧播種須有
登成之望悉繇拯濟之功遷賞玄都爲進功
而授任書勲丹陛即校績以升班母惑意馳
願言神聽其或潭洞封閉宜請帝勑以開張
炁運旱炎合借鄰封而救解匪云坐視恪冀
慈觀某不勝激切之至謹伸終獻
終獻告符
某謹焚香上啓

雷霆府院各部官君咸望聖慈俯垂洞鍳以
今齋壇初建醮席宏開諒綸綍之肆馳勒旌
旄而下駐須遵赤詔遍澤洪垓俾霖雨之潤
霑禾則盡起掃亢炎之枯槁苖廼告成上甦
齋主之心下慰農夫之望倘著勲績敢判勤
勞依顯功能别當餞送某不勝祈請之至
向來


靈寳領教濟度金書卷之二百三十三
