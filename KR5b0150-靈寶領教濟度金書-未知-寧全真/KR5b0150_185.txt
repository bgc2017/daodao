










靈寳領教濟度金書卷之一百八十五拱四
洞微髙士開光救苦眞人寗全眞授
靈寳通玄弘教水南先生林靈眞編
科儀立成品(消災集福道塲用)
早朝行道儀
法事陞壇如式
各禮師存念如法
宣衛靈呪
青陽虚映耀日回靈神虎辟邪飛天流鈴
摧姦滅試萬魔束形九微迴道八威攝精

千眞校録三元蕩清左嘯中黄右䇿六丁
七轉八合周旋天經聖化巍巍三道順行
慶雲流布合景黄庭(和)與道合眞
鳴法鼔二十四通
發爐
無上三天玄元始三炁太上道君太上老君
召出(臣)身中三五功曹左右官使者左右捧
香驛龍騎吏侍香金童傳言散花玊女五帝
直符直日香官合三十六人出出者嚴裝顯
服冠帶垂纓關啓玄壇土地方域神眞(臣)今

清旦行道謹奉爲入意其諸誠悃具載緘謄
願得
太上十方正眞道炁靈寳瑞光下降流入(臣)
身中令(臣)所啓速達俓御
至眞無極大道
三清上聖
昊天玊皇上帝(御前)
請稱法位
具位奉行消災集福道塲法事小兆(臣)某與
臨壇官衆等謹同誠上啓

太上無極大道虚無自然元始天尊太上玊
晨道君靈寳天尊太上老君道徳天尊昊天
玊皇上帝勾陳天皇大帝北極紫微大帝承
天效法后土皇地祇神霄九宸上帝諸天天
尊上帝丞相宰輔帝君上清列曜諸垣帝座
拱極髙眞消災散禍扶衰度厄益筭眞君本
命元辰建生星君禄元馬元壽元尊神三元
三官大帝啓教宗師侍宸仙衆雷霆嶽酆諸
司官將吏兵玊童玊女歳徳尊神城隍祀典
主執靈祇三界應感一切眞靈(臣)聞祖炁凝

精奠三靈於鰲極神功孕粹斡萬類於鴻鈞
生成陶經緯之機化育範隂陽之囿帝車宻
運裁玊垣而制五行天轂潜周御金圖而旋
二炁落落髙張於紫極寥寥宏覆於黄垓道
運無垠化周有截凡受中而委質悉濟下以
回靈(臣)等綴武鴛班承顔螭陛憲天弘道誓
罄金石之初忱濟物利人盍賛丹青之終志
凡有投告敢不關聞
宣詞
按如詞言備殫𢢽欵齋主某齋明潔已昧爽

銘心慮跡混塵籠衮衮輪烏之迅邁而神勞
世網悠悠磨蟻之迴旋期昭作善之符亶迓
降祥之澤仰瞻龍漢載覧鶴鳴始青開靈寳
之圖經輝天上大赤啓玄元之䇿教衍人間
眞風恢廓於九清化雨涵濡於三洞乗晨御
景太无之歩武髙躋集嘏迎釐妙有之精神
克暢天人柱石今古津梁爰激切於問鈞覬
皈依於典籥星壇輝煥來中極之靈光雲笈
羅敷召十華之梵炁擁翠華於輦路鳴清蹕
於霄衢獅座端臨虬輪肆㑹芳騰騫樹九霄

流碧象之輝彩暈扶桑萬宇落金烏之影鳳
璈擊響龍𥵂和鳴朝浩劫之元尊罄勤渠之
徳悃以今清旦行道請法衆等運兹初捻上
香
願此香煙騰空供養
無上至眞道寳天尊臣等皈身皈神皈命首
體投地仰依
太上三尊願以是功徳上祝
皇帝陛下伏願道邁羲黄功髙炎燧滄溟接
漢等福海之汪洋嵩岱摩霄齊壽山之峻極

啓宇聿遥於亥歩弼基光越於鄒談望著青
宫領羣生而宣帝徳位隆彤掖率列御而賛
皇猷回祝
社稷先靈宗祧先聖棲神碧落騰景清都衍
百世之本支英君繼武迓萬年之休運哲輔
篤生今故燒香自皈依
道尊大聖衆至眞之徳得道之後保天長存
和與道合眞
以今清旦行道請法衆等運兹二捻上香
願此香煙騰空供養

無上至眞經寳天尊(臣)等皈身皈神皈命首
體投地仰依
太上三尊願以是功徳歸流齋主某伏願觀
頥自樂御履相懽潤屋潤身月旦奬卧龍之
美學詩學禮朝陽推鳴鳯之華金花潤曉於
壺天玊樹酣春於福地光風霽月融庭院之
懽聲景星慶雲萃里閭之樂事次冀九玄七
祖億劫種親黒鬱削名朱陵紀字斷煩惱網
流餘慶於方來乗解脫輪釋深愆於既徃今
故燒香自皈依

經尊大聖衆至眞之徳得道之後昇入无形
和與道合眞
以今清旦行道請法衆等運兹三捻上香
願此香煙騰空供養
无上至眞師寳天尊臣等皈身皈神皈命首
體投地仰依
太上三尊願以是功徳皈流普天率土徼外
域中四海九州六軍萬姓並願仁風披冐化
雨涵濡影轉春犁飜黄雲於犢壠聲沉夕柝
閑白日於貅營九圻之絃誦相聞四民之箕

裘克紹水焚數罟恣洋洋圉圉之懽山絶斧
斤遂蒼蒼亭亭之性次願臣等三師四友夐
消地累早悟天倪四炁朗清克證神光於丹
谷三花和合快融靈景於玄關今故燒香自
皈依
師尊大聖衆至眞之徳得道之後昇入无形
和與道合眞
禮方懴方
三啓
樂法以爲妻愛經如珠玊持戒制六情

念道遣所欲澹泊正氣停蕭然神靜黙
天魔並敬護世世享大福
又
鬱鬱家國盛濟濟經道興天人同其願
縹緲入大乗因心立福田靡靡法輪昇
七祖生天堂我身白日騰
又
大道洞玄虚有念無不契錬質入仙眞
遂成金剛體超度三界難地獄五苦解
悉歸太上經靜念稽首禮

三禮
(臣)等志心稽首禮
太上無極大道
(臣)等志心稽首禮
三十六部尊經
(臣)等志心稽首禮
玄中大法師
重稱法位
具位奉行消災集福道塲法事小兆臣某與
臨壇官衆等謹同誠上啓

三清上聖十極髙眞天地靈仙三界官屬恭
望洪慈俯回昭鍳臣聞圓清立象包五太以
開光空碧凝華冠八遐而御炁渺渺仰玄都
之峻巍巍瞻紫闕之崇五億迴旋皆朝宗於
劫刃三千蔓衍悉拱極於鬱羅無私運日月
星辰之期不言示風雨霜露之教神機宻運
昭福善之珍符聖瑟參調彰益謙之休徴臣
等身乗道紀心契玄機佩神龍雲葉之書盍
尋髙蹈混野馬風埃之迹乆遂卑棲過有積
於淵陵功莫圓於絲粟曲涵洪䕃俾逭玄章

誓宴坐以學眞遂經行而領教鞠躬班著奏
對宸嚴今齋主某慕道依依探玄切切顧百
千萬事覬咸副於襟期况三十六旬願常寧
於歩武匪藉如天之福曷符若水之祥爰潔
蓬居聿彰葵悃皈誠十極雪既徃之𡨚愆請
命三元輅方來之福慶伏冀東華定籍南極
増齡廓心口意以氷清塵勞風散葆精炁神
而混合眞粹雲凝絶三災九厄於陽華超九
祖七玄於隂𣲽椿萱永茂蘭桂齊芳紫炁朝
籠耀家庭之喜色瑶光夕照輝階砌之懽聲

合桑梓以相懽䕃松蘿而有慶人所願者天
必從之上願
乾清坤寧風調雨順璇璣煥彩河漢流華四
夷賔愛日之春九野啓祥煙之旦雲耕月釣
疾了悟於大乗川泳雲飛均超淩於元上冥
關不夜幽壑長春上明
天尊大慈之化下副臣等懴謝之誠謹啓以
聞
發願
存神燒香

香官使者左右龍虎君侍香諸靈官當令臣
早朝建齋之所自然生金液丹碧芝英百靈
衆眞交㑹在此洞案爐前令臣學道得道求
仙得仙齋官獲福幽顯沾恩十方仙童玊女
侍衛香煙傳臣向來所啓之誠速達俓御
太上無極大道
三清上聖
昊天玊皇上帝(御前)
出堂頌
詣師堂

謝師



靈寳領教濟度金書卷之一百八十五





