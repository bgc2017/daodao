










靈寳領教濟度金書卷之一百九十四(一百九十五一/百九十六同卷)
　　　洞微髙士開光救苦眞人寗全眞授
　　　靈寳通玄弘教水南先生林靈眞編
　科儀立成品(安宅齋用)
　　早朝行道儀
　　　啓堂頌
　　　各禮師存念如法
　　　衞靈
金眞緑霞煥映三天飛雲丹霄諸天控軿
晨輝啓旦隂翳俱捐九微震空五星廻旋

萬仙應感自然妙玄杳冥散景分形億千
玄珠光曜端降壇乾生死蒙惠灌煉金泉
魔王敬奉合景三田(和)與道合眞
　　　鳴法鼓二十四通
　　　發爐
无上三天玄元始三炁太上道君太上老君
召出臣等身中三五功曹左右官使者左右
捧香驛龍騎吏侍香金童傳言散花玉女五
帝直符直日香官各三十六人出出者嚴裝
顯服冠帶垂纓關啓玄壇天帝神君當召此

間土地方域神眞臣今早朝陞壇行道謹奉
爲(入意)其諸丹悃已録奏聞願得
太上十方至眞道炁靈寳瑞光下降流入臣
等身中令臣所啓之誠速達俓御
至眞无極大道昊天玉皇上帝(御前)
　　　請稱法位
具位奉行五土齋醮法事小兆臣某與臨壇
官衆等謹同誠上啓
太上无極大道虚无自然元始天尊太上道
君太上老君昊天玉皇上帝南極天皇大帝

北極紫微大帝南極長生大帝東極青華大
帝后土皇地祇九天生神上帝三十二天上
帝五靈五老上帝上清十一曜眞皇君南斗
六司眞君北斗九皇眞君二十八宿星君營
室虚危星君土公土吏蓋屋土司空星君辟
土宫弧矢星君泰玄樞機三省諸相眞君北
極四聖眞君三元三官帝君祖師列位眞君
三洞四輔經籙法部諸省府院司仙靈將吏
五嶽五帝眞君五天聖帝洞天福地靖廬治
化仙眞主宰本靖祖玄眞師眞人經籍度師

眞人北隂酆都大帝水府扶桑大帝九壘土
皇君土府五方大帝南離北坎東震西兊四
面方隅禁忌神君本府本縣城隍司主者當
境土地里域眞官三界官屬一切威靈臣聞
鴻濛肇胤凝祖炁於无形溟涬開圖散神功
於有象三極主張於經緯萬生槖籥於隂陽
无懷大庭之前宫室未備伏羲燧人之後棟
宇斯張上符辰次於天綱下應神方於地紀
循環八卦昭昭休咎之宗錯綜九宫燦燦災
祥之信悉禀女青之詔令共尊大赤之條章

有翼有嚴惟影惟響臣等應圖御籙宣德承
符旌方寸天旣勤拳於皈向借盈尺地盍精
進於教陳爰有青詞謹當宣奏
　　　宣詞
按如詞言洞昭眞切齋主某仰瞻營室之象
俯推相宅之文肯構肯堂突兀考翬飛之奐
爰居爰處幸勤成鳩僝之功雖本人謀亶繇
帝力念經營之創始曁卜築以告終五炁陶
形幸有起居之喜百靈効命寧无震動之憂
欲永陽居冝昭隂貺芝壇璀璨鏘龍簴於九

成蘭篆熒煌煥鳯繒於五鎭叩首清微之主
皈神紫極之尊視聽自民願宻覃於雨露禍
福由已期永際於風雲溥家國以同休襲天
人而均慶以今清旦行道請法衆等運兹初
捻上香
願此香煙騰空俓上供養
至眞无上道寳天尊臣等皈身皈神皈命五
體投地仰依
太上三尊願以是功德上祝
皇帝陛下伏願乾坤呈瑞河洛昭祥冠帶九

圻化日拱无爲之治金湯萬里仁風歌有道
之長指嵩華以齊齡等滄溟而並福公卿列
嶽光賛
皇圖后妃諸王克匡帝業益衍文明之化咸
臻清靜之風今故燒香自皈依
道尊大聖衆至眞之德得道之後保天長存
(和)與道合眞
以今清旦行道請法衆等運兹二捻上香
願此香煙騰空俓上供養
无上至眞經寳天尊臣等皈身皈神皈命首

體投地仰依
太上三尊願以是功德皈流齋主某伏願東
華錫慶南極増齡漱金醴以怡神朱顔不老
度玉符而定命紫宇長春簾櫳之煖日輝輝
庭户之清風拂拂椿萱秀潤蘭桂光華萃和
炁於一門襲芳猷於百世今故燒香自皈依
經尊大聖衆至眞之徳得道之後永保安寜
和與道合眞
以今清旦行道請法衆等運兹三捻上香
願此香煙騰空俓上供養

至眞无上師寳天尊臣等皈身皈神皈命首
體投地仰依
太上三尊願以是功德皈流齋主某家九玄
七祖五族六親巳往者朱火登名詣神郷而
容與見在者青華録字躋壽域以優游(臣)等
道俗姻親存亡師友均悟大乗之地同登小
有之天丕闡眞機均陶
聖化今故燒香自皈依
師尊大聖衆至眞之德得道之後昇入無形
(和)與道合眞

　　　禮方懴方
(臣)等今故燒香皈身皈神皈命仰謝
十方无極太上靈寳天尊巳得道天眞聖衆
至眞諸君丈人梵炁天君十郷神仙諸靈官
今有奉齋法弟子某版築經營土木締剏冝
家冝室肯搆肯堂深慮掘鑿岡巒堆垜牆壁
山林伐掘池沼塞塡上觸天星下侵地宿隂
陽宫卦寧免損傷枝榦方隅動招淩犯積月
閏日雖就康安歷歳周時或生災難非繇玄
䕃曷保洪禧因今燒香散花轉經行道祈恩

謝過集福迎祥伏願道炁羅敷靈光煥耀宣
告土府眞宰禁忌龍神收斂威凶各安所部
保護宅舍成就吉昌制滅祅邪辟除火盜公
無徴擾私有安和孫子繁昌門庭清顯得道
之後升入無形和與道合眞
　　　三啓
樂法以爲妻愛經如珠玉持戒制六情
念道遣所欲澹泊正氣停蕭然神靜黙
夭魔並敬護世世享大福
　　　又

鬱鬱家國盛濟濟經道興天人同其願
縹緲入大乗因心立福田靡靡法輪昇
七祖生天堂我身白日騰
又
大道洞玄虚有念無不契煉質入仙眞
遂成金剛體超度三界難地獄五苦解
悉歸太上經靜念稽首禮
三禮
　(臣)等志心稽首禮
太上無極大道

　(臣)等志心稽首禮
三十六部尊經
　(臣)等志心稽首禮
玄中大法師
　　　重稱法位
具位(臣)某謹重誠上啓
太上无極大道虚無自然元始天尊太上道
君太上老君昊天玉皇上帝南極天皇大帝
北極紫微大帝南極長生大帝東極青華大
帝后土皇地祇九天生神上帝三十二天上

帝五靈五老上帝上清十一曜眞皇君南辰
北斗兩曜皇君二十八宿星君營室虚危星
君土公土吏蓋屋土司空星君辟土宫弧矢
星君泰玄樞機三省諸相眞君三官四聖五
師眞君三洞四輔經籙法部諸省院府嶽司
仙靈將吏九壘土皇君土府五方大帝南離
北坎東震西兊四面方隅禁忌神君城隍主
者里域神員三界官屬一切威靈臣聞玉宇
開光法雨普霑於億萬金書啓運玄雲垂䕃
於大千自龍漢以流芳由鶴鳴而布化蕃釐

宻被亶由精祲之通庶慝潜消惟賴檜禳之
應幽明溥賴今古攸遵凡昭作善之符必沐
降祥之祉今齋主某慶由先運福誕中華相
彼泉原渠渠幸成於夏屋冝其家室熈熈願
樂於春臺深虞召匠營材量徒授役畚鍤震
於岡隴隂忤神靈斧斤入於山林幽淩龍鬼
支干昧月德月空之位方隅錯歳刑歳破之
宫天星三萬六千取舍失當地煞一百二十
遷就乖冝致吉慶之渺茫或凶災之鼓動欲
全民欲須仗天休爰殫螻蟻之忱仰叩龍鸞

之御願霶聖澤曲布德音敕土府之官君承
天舒惠勒地司之神吏體道收威遏九良七
煞之殃絶五鬼三符之釁上筦下簟居然夢
寐之安内府外庭展也身心之樂青春宴喜
白日舒遲詩書之世澤無涯芝蘭衮衮文獻
之英光有耀桑梓欣欣五福備而隴畝雲連
百室盈而倉箱天富蒙如丹禱感荷洪恩上
願覆載清寧儀璘耀煥山靈薦瑞川后呈祥
農桑雨潤於四郊烽燧煙沉於九服蠻夷戎
狄均稽顙於王庭鱗介羽毛悉全生於天性

家多孝悌國富忠良息三塗熱惱之悲遂五
夜起淩之樂則上明
天尊大慈之化下副臣等皈命之誠謹啓以
聞
　　　發願
一念爲道四大合德齋主七世父母免脫憂
　苦上昇天堂衣食豐足
二念帝王國主道化興隆庠序濟濟皇教恢
　弘威儀翼翼普天所瞻民稱太平四夷賔
　伏祅惡自㓕賢聖日生

三念法師功德大建教化明達俱獲飛仙
四念同志學人早得仙道更相開度
五念九親和睦好尚仁義貴道賤財行爲物
　範
六念損已布施道士及飢寒者天下人民各
　得其所
七念蠕動跂行一切衆生咸蒙成就
八念赦貰前生今世罪對立功補過
九念家門隆盛宗廟有人世生賢才
十念尊受師經不敢中怠平等一心廣度一

　切克獲上仙白日登天拜見太上永成眞
　人雲車羽駕和與道合眞
　　　存神燒香
香官使者左右龍虎君侍香諸靈官當令臣
清旦陞壇行道之所自然生金液丹碧芝英
百靈衆眞交㑹在此香火爐前令臣學道得
道求仙得仙齋官蒙福幽顯霑恩十方仙童
玉女接侍蘭煙傳臣向來所啓之誠速達俓
御
至眞无極大道昊天玉皇上帝(御前)

　　　出堂頌
　　　引至幕
　　　謝師

靈寳領教濟度金書卷之一百九十四
















