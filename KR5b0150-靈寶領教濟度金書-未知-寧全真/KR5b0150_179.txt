










靈寳領教濟度金書卷之一百七十九(一百八十一百八十一同卷)
洞微髙士開光救苦眞人𡩋全眞授
靈寳通玄弘教水南先生林靈眞編
科儀立成品(自然齋用)
早朝行道儀
燒香頌
各禮師存念如法
宣衞靈呪
青陽虚映耀日回靈神虎辟邪飛天流鈴
摧姦滅試萬魔束形九微回道八威攝精

千眞校録三元蕩清左嘯中黄右䇿六丁
七轉八合周旋天經聖化巍巍三道順行
慶雲流布合景黄庭(和)與道合眞
鳴法鼔二十四通
發爐
无上三天玄元始三炁太上道君太上老君
召出臣等身中三五功曹左右官使者侍香
金童傳言玉女五帝直符直日香官各三十
二人出出者嚴裝關啓玄壇天帝神君當召
此間土地里域眞官正神急上關啓臣今早

朝燒香行道奉爲入齋意其諸情悃具載緘
謄願得
玉清道炁靈寳妙光下降流入臣等身中令
臣所啓速達俓御
太上无極大道無形無名虚无自然金闕玉
陛下
請稱法位
具位奉行靈寳自然大齋法事小兆臣某與
臨壇官衆等謹同誠上啓
太上无極大道虚無自然元始天尊太上玉

晨大道君金闕後聖玄元老君髙上玉皇十
方靈寳天尊十方巳得道大聖衆至眞諸君
丈人三十二天帝君東華南極西靈北眞上
宰上相上保上傅日月星宿北斗南辰周天
眞宰十方无極无量品至眞大神飛天神王
長生大聖无量度人君妙行眞人天眞皇人
玄中大法師靈寳玄一經籍度師侍經五帝
玉童玉女歳徳尊神土地主執三界應感一
切眞靈臣聞鰲極開張祖炁判玄黄之運鴻
鈞槖籥玄樞斡經緯之衡宰制三靈陶鎔萬

𩔖自清微之御運顯赤明之開圖資始資生
太極混茫於象外職覆職載元綱流演於寰
中妙哉化育之仁大失生成之徳臣等井蛙
自笑轍鮒堪矜際聖日之流輝幸道風之遐
扇九光寳笈負荷身修八會琅凾勤拳心奉
分盍棲神於林壑尚猶混跡於樊籠惟授道
之初盟度人是切況好生之終惠宣化宜堅
凡有皈投理冝關奏況奉詞㫖敢不上聞
宣詞
按如詞言衷情殫悋臣聞凝眞金闕九霄靜

黙於神風應化玉京十極羅敷於法雨溥七
部慈悲之教立三乗懴謝之階膏沐群靈㴠
濡庶品今齋主某馳神碧落注想玄虚奉龍
璧以告齊質鳳繒而列欵覬徼洪澤雲收萬
罪以清夷庶逹丹忱日麗千祥而赫奕仰元
功之不宰極神化以無方周流六虚包羅萬
象以今清旦行道請法衆等運兹初捻上香
願此香煙騰空俓上供養
无上至眞道寳臣等皈身皈神皈命首體投
地仰依

太上三尊願以是功徳上祝
社稷尊靈宗祧先聖游神三素汎景九清克
昌鳳曆於天長宻祐龜圖於地大
皇帝壽摩嵩華福邁滄溟體道垂衣頒朔極
梯航之遠憲天御運提封昭文軌之同挹甘
露於金盤耀慶雲於霄漢六宫柔穆百辟忠
良龍樓問寢而視膳三朝麟閣書勲而宣威
萬里克扶宸極共賛皇猷今故燒香自皈依
師尊大聖衆至眞之徳得道之後升入無形
和與道合眞

以今清旦陞壇行道請法衆等運兹二捻上
香
願此香煙騰空俓上供養
无上至眞經寳臣等皈身皈神皈命首體投
地仰依
太上三尊願以是功徳奉祝齋主某億曽萬
祖過徃靈儀一性圓通萬縁澄寂游宴琳房
而悟道逍遥瓊圃以樓眞齋主某丹簡増齡
青編定禄崑山玉潤生根永固於三花合浦
珠明玄谷益朝於五炁日新萬善風散千殃

外戚中姻紀東華之生籍新瑕宿垢削北鬱
之刑書壷天之松栢貞堅福地之芝蘭秀發
今故燒香自皈依
師尊大聖衆至眞之徳得道之後升入無形
和與道合眞
以今清旦行道請法衆等運兹三捻上香
願此香煙騰空俓上供養
无上至眞師寳臣等皈身皈神皈命首體投
地仰依
太上三尊願以是功徳皈流普天率土塞外

寰中動植飛潜无邊含識仁風丕冐化雨㴠
濡乾坤昭休徵之符河洛顯神文之瑞桑麻
萬里朝宗共樂於堯天呉越一家拱極齊歡
於舜日雲飛川泳春育海㴠超生生化化之
機造有有无无之妙臣等同學師友在俗親
縁俱藉慈光茂凝景福六度萬行早圓定慧
之功八景四時永滅凶災之兆旁資地趣俱
沐天光今故燒香自皈依
師尊大聖衆至眞之徳得道之後升入無形
和與道合眞

禮方懴方
三啓
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬䕶世世享大福
又
鬱鬱家國盛濟濟經道興天人同其願
縹緲入大乗因心立福田靡靡法輪昇
七祖生天堂我身白日騰
又

大道洞玄虚有念無不契鍊質入仙眞
遂成金剛體超度三界難地獄五苦解
悉歸太上經靜念稽首禮
三禮
(臣)等志心稽首禮
太上无極大道
(臣)等志心稽首禮
三十六部尊經
(臣)等志心稽首禮
玄中大法師

重稱法位
具位奉行靈寳自然大齋法事小兆臣某與
臨壇官衆等謹同誠上啓
太上无極大道虚無自然元始天尊太上玉
晨大道君金闕後聖玄元老君髙上玉皇十
方靈寳天尊十方巳得道大聖衆至眞諸君
丈人三十二天帝君東華南極西靈比眞上
宰上相上保上傅日月星宿北斗南辰周天
眞宰十方无極无量品至眞大神飛天神王
長生大聖无量度人君妙行眞人天眞皇人

玄中大法師靈寳玄一經籍度師侍經五帝
玉童玉女歳徳尊神土地主執三界應感一
切眞靈臣聞五篇鬱秀赤書御世以開光三
洞煥明紫極統天而育物提挈造化斡運樞
機上而神漠虚无炁羅分於五億下而綱維
潤澤域廣布於三千緫屬權輿悉由主宰況
備五行之秀允爲萬物之靈理合尊崇事宜
修奉齋主某夙宵注念寢食興思慮負隂抱
陽精粹易離於四大戴天履地憲章或冐於
三元祖玄之注訟未消身命之災凶易致是

以皈神丹禁稽首玄壇謝旣徃之愆尤希方
來之福祉澡心練行既遵懴謝之科質信達
誠自有和同之妙伏願紫宸錫羡皇極流光
青華増玉曆之齡徳音雷動丹闕注金編之
字惠澤雲滋壽域天開福基地闢六姻三族
熈熈共樂於春臺七祖九玄寂寂永超於夜
壑休祥允萃妖害潜藏上願髙厚清寧儀璘
煥耀瑶圖鞏固金鏡光輝家有詩書俗享泰
和之治物無疵癘時登大有之年⬤庶安恬
寰瀛靜晏絶三邊之烽燧聆萬國之謳歌九

趣三塗同證超淩之地四生六道永全化育
之天早入慧源克成仙道則上明
天尊大慈之化下副齋主皈命之誠謹啓以
聞
發願
一念爲道四大合徳齋主七世父母免墮憂
苦上升天堂衣食自然
二念帝王國主道化興隆庠序濟濟皇教恢
宏威儀翼翼普天所瞻民稱太平四夷賔
伏妖惡自滅聖賢日生

三念法師功徳大䢖教化明達俱獲飛仙
四念同志學人早得仙道更相開度
五念九親和睦好尚仁義貴道賤財行爲物
範
六念損已布施道士及飢寒者天下人民各
得其所
七念蠕動跂行一切衆生咸蒙成就
八念赦貫前生今世罪對立功𥙷過
九念家門隆盛宗廟有人世生賢才
十念尊受經師不敢中怠平等一心廣度一

切尅獲上仙白日登天拜見太上永成眞
人雲車羽駕和與道合眞
復爐
香官使者左右龍虎君侍香諸靈官當令臣
早朝行道之所自然生金液丹碧芝英百靈
衆眞交會在此香火爐前令(臣)學道得道求
仙得仙齋主受福幽顯沾恩十方仙童玉女
侍衞香煙傳臣向來所啓之誠速遠俓御
太上无極大道無形無名虚無自然金闕玉
陛下

出堂頌
回師


靈寳領教濟度金書卷之一百七十九
















