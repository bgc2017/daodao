










靈寳領教濟度金書卷之一百四十二
洞微髙士開光救苦眞人寗全眞授
靈寳通玄弘教水南先生林靈眞編
科儀立成品祈禳通用
起鎭眞文儀
東方九炁天君
東方眞文請師起鎭
師執眞文香上熏
具法位(臣)某謹重誠上啓
東方青靈九炁天君東郷神仙諸靈官以今

奉爲某夙宵行道安鎭東方仰荷慈光俯垂
鑒映法筵告罷齋福圓成恭起眞文載揚妙
化伏願東方青靈童子明承符命徑詣東方
太陽日宫木德歲星角亢氐房心尾箕七宿
星君青龍東斗甲乙寅卯少陽之炁九夷老
君太皥勾芒春王正神艮宫八白震宫三緑
太歳方隅隂陽衆神東嶽泰山一切神明今
爲修齋弟子某解除無始以來所犯罪咎消
中央土炁之災錫以康寧延其年壽一如東
方元始自然玉文舊典律令火急奉行

焚眞文
元始勑下五老監明濟度群品瞬息無停
今日大慶欣喜䝉恩諸天歡恱起鎭眞文
(和)起鎭東方
南方三炁天君
南方眞文請師起鎭
具位(臣)某謹重誠上啓
南方丹靈三炁天君南郷神仙諸靈官以今
奉爲某夙宵行道安鎭南方仰荷恩光俯垂
鑒映法筵告罷齋福圓成恭起眞文載揚妙

化伏願南方丹靈童子明承符命徑詣南方
火德熒惑星君井鬼栁星張翼軫七宿星君
朱雀南斗丙丁已午太陽之炁八蠻君炎帝
祝融夏王正神巽宫四碧離宫九紫太歳方
隅隂陽衆神南嶽衡山一切神明爲修齋弟
子某解除無始以來所犯罪咎消西方金炁
之災錫以康寜延其年壽一如南方元始自
然玉文舊典律令火急奉行
焚眞文
元始勑下五老監明濟度群品瞬息無停

今日大慶欣喜蒙恩諸天歡恱起鎭眞文
(和)起鎭南方
西方七炁天君
西方眞文請師起鎭
具位(臣)某謹重誠上啓
西方皓靈七炁天君西郷神仙諸靈官以今
奉爲某夙宵行道安鎭西方仰荷慈光俯垂
鑒映法筵告罷齋福圓成恭起眞文載揚妙
化伏願西方皓靈童子明承符命徑詣西方
金德太白星君奎婁胃昴畢觜參七宿星君

白虎西斗庚辛申酉少隂之炁七戎老君少
皥蓐收秋王正神坤宫二黒兊宫七赤太歳
方隅隂陽神衆西嶽華山一切神明爲齋主
某解除無始以來所犯罪咎消東方木炁之
災錫以康寜延其年壽一如西方元始自然
玉文舊典律令火急奉行
焚眞文
元始勑下五老監明濟度羣品瞬息無停
今日大慶欣喜蒙恩諸天歡恱起鎭眞文
(和)起鎭西方

北方五炁天君
北方眞文請師起鎭
具位(臣)某謹重誠上啓
北方玄靈五炁天君北郷神仙諸靈官以今
奉爲某夙宵行道安鎭北方仰荷慈光俯垂
鑒映法筵告罷齋福圓成恭起眞文載揚妙
化伏願北方玄靈童子明承符命徑詣北方
水德辰門星君斗牛女虚危室璧七宿星君
玄武北斗壬癸亥子太隂之炁六狄老君顓
頊玄㝠冬王正神乾宫六白坎宫一白太歲

方隅隂陽衆神北嶽恒山一切神明爲齋主
某解除無始以來所犯罪咎消南方火炁之
災錫以康寧延其年壽一如北方元始自然
玉文舊典律令火急奉行
焚眞文
元始勑下五老監明濟度羣品瞬息無停
今日大慶欣喜蒙恩諸天歡恱起鎭眞文
(和)起鎭北方
中央一炁天君
中央眞文請師起鎭

具位(臣)某謹重誠上啓
中央元靈一炁天君中郷神仙諸靈官以今
奉爲某夙宵行道安鎭中央仰荷慈光俯垂
鑒映法筵告罷齋福圓成恭起眞文載揚妙
化伏願中央元靈童子明承符命徑詣中央
土德鎭星眞君魁𩲃𩵄䰢魓𩳐魒七宿星君
勾陳螣蛇戊己辰戍丑未之炁三秦老君黄
帝后土土王正神太歲方隅隂陽主宰中嶽
嵩山一切神明爲齋主某解除無始以來所
犯罪咎消北方水炁之災錫以康寜延其年

壽一如中央元始自無玉文舊典律令火急
奉行
焚眞文
元始勑下五老監明濟度羣品瞬息無停
今日大慶欣喜蒙恩諸天歡恱起鎭眞文
(和)起鎭中央
宣呪
元始上天三光髙明回景照耀四炁朗清
運度聽衝激陽流星五界錯越三統失寧
五斗總辰七宿明靈眞君大魁厥諱玉精

夫人皇妃字曰育嬰總御玄關回轉諸天
今日客災玄告不祥請以眞文赤書上呈
散髮訟愆披露丹誠惟垂玄鑒回復天經
炁不横越災不横生焚燒靈文散煙玉京
上景監度普告萬靈炁消三關災滅九㝠
隂陽調和國土太平謹以金龍風馳驛程
向來宣演赤書消災玉文功德周圓伏願靈
光返照祖炁回靈天錫蕃釐輅神風而鼓舞
帝資純嘏施法雨以涵濡稽首皈依無極大
道

出天門送師
具位(臣)某謹重誠上啓
三師眞人伏以五靈安鎭幸釐事之慶成萬
聖戒嚴仰齋功之妙宻亶繇提奬孰罄載衘
雲歛清㝠莫挽瓊輪之駐月籠黄混惟期瑶
輦之旋法衆運誠修齋奉送
修齋頌


靈寳領教濟度金書卷之一百四十二
