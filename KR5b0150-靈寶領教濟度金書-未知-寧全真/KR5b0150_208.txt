










靈寳領教濟度金書卷之二百八
　　　　洞微髙士開光救苦眞人寗全眞授
　　　　靈寳通玄弘教水南先生林靈眞編
　科儀立成品(北帝/齋用)
　　晚朝行道儀
　　　燒香頌
　　　各禮師存念如法
　　　衞靈
五星髙耀瑞炁飛浮元始集神天地交周
玉符寳節嘯命微幽擲火揚威奸兇無留

萬魔振伏紛葩却消摧怪伐惡道炁周流
神光照夜隂翳俱收萬仙降格扇景乗飊
群生咸遂惠遍神州(和)與道合眞
　　　鳴法鼓二十四通
　　　發爐
无上三天玄元始三炁太上道君召出(臣)等
身中三五功曹左右官使者侍香金童傳言
散花玉女五帝直符直日香官各三十二人
出出者嚴裝顯服冠帶垂纓關啓玄壇天帝
神君當召此間土地里域眞官正神急上闗

啓(臣)今奉爲入意以今晚朝陞壇行道願得
玉清道炁靈寳妙光下降流入(臣)等身中即
使玄壇清淨内外成眞天無氛穢地絶祅塵
琳琅振響十方肅清萬魔不干眞誠上徹令
臣所啓之誠速達俓御
太上无極大道至眞玉皇上帝(御前)
　　　請稱法位
具位臣某謹同誠上啓
太上无極大道虚无自然元始天尊太上道
君太上老君昊天玉皇上帝九天尚父含元

太虚一炁宗神天蓬都元帥眞君九天佐翊
副元帥眞君九天上輔翊聖儲慶保德眞君
九天遊奕玄武佑聖助順福德眞君九元煞
童大將軍五丁都司大將軍髙刁北翁大將
軍七政八靈大將軍太上浩兇大將軍長顱
巨獸大將軍手把帝鐘大將軍素梟三神大
將軍嚴駕䕫龍大將軍威劔萬丈大將軍斬
邪滅蹤大將軍紫炁乘天大將軍丹霞赫衝
大將軍吞魔食鬼大將軍横身飲風大將軍
蒼舌緑齒大將軍四目老翁大將軍天丁力

士大將軍威南禦兇大將軍天騶激戾大將
軍威北銜鋒大將軍衞我九重大將軍劈尸
千里大將軍祛却不祥大將軍敢有小醜大
將軍欲來現狀大將軍钁天大斧大將軍斬
鬼五刑大將軍炎帝烈血大將軍北斗然骨
大將軍四明破骸大將軍天猷滅類大將軍
神刀一下大將軍萬鬼自潰大將軍一炁都
統大將軍三十萬兵神吏聖衆無義神王飛
鷹走犬使者北帝煞鬼一行兵吏臣聞上極
无上植聖蒂於希夷玄之又玄融天根於徼

妙凝化則裁成萬有舒華則周流六虚運日
月而鼓雷霆化風雲而澄兩露川流嶽歭皆
梵炁之綱維人顯鬼潜悉元綱之統御至哉
聖化妙矣神機凡居覆載之中亶籍陶鎔之
澤(臣)等塵樊寄跡林岫馳神佩玉劵於雲囊
欣承道運朝金泉於月鼎未悟玄機居慚鬢
影之星星坐閱晨隂之皎皎誠心𥙷過勵志
立功凡有皈投敢忘關告況奉詞旨敢不上
聞
　　　宣詞

按如詞旨備切恍恂齋主某身際厄期家罹
竒運三彭内訌沈痾雲擾其精神百魅外淩
袄炁煙迷其歩武起居失節飲食乖常日往
月來未息呈祅之兆夙興夜寐罔聞勿樂之
勲松蘿惟切於驚心桑梓曷伸於援手伏牀
浩歎拊枕凝思慮彗孛拂天度之經燭其命
限或冤愆紀地曹之録㚄其行蔵致興不測
之災故惹非常之咎匪上祈於帝渥曷下慰
於民生敬潔芝壇恭飜蘂笈仰叩中樞之重
䖍修北帝之齋請命七元投誠十極洗心翼

翼覬殫萬一之忱潔巳皇皇願副再三之禱
粲珠星於蘭炬耀璧月於蓮缸虎嘯龍吟備
法駕迎真之曲鸞歌鳯舞導天衢清蹕之鞘
萬騎雲從九垓風動聖武昭昭於宇宙神威
赫赫於乾坤掃蕩祅精肅清邪魅合天人而
同慶普幽顯以俱安以今晚朝陞壇行道請
法衆等運兹初捻上香
願此香煙騰空俓上供養
无上至眞道寳天尊(臣)等皈身皈神皈命首
體投地仰依

大上三尊願以是功德上祝
皇帝陛下伏願覆載齊尊儀璘並照振威風
於四鄙烽革宵沉舒愛日於九圍蝗蟊春寂
内輔列忠良之彦外蕃羅勇武之姿聖壽无
疆皇圖有永今故燒行自皈依
師尊大聖衆至眞之徳得道之後保天長存
和與道合眞
以今晚朝陞壇行道請法衆等運兹二捻上
香
願此香煙騰空俓上供養

无上至眞經寳天尊臣等皈身皈神皈命首
體投地仰依
太上三尊願以是功德皈流齋主某伏願五
福駢臻千殃散落風清筦簟紫霄寵錫於蕃
釐月照門庭玄極頻流於純嘏益衍詩書之
世澤共誇文獻之芳猷和炁致祥靈光應瑞
今故燒香自皈依
師尊大聖衆至眞之德得道之後昇入无形
和與道合眞
以今晚朝陞壇行道請法衆等運兹三捻上

香
願此香煙騰空俓上供養
无上至眞師寳天尊(臣)等皈身皈神皈命首
體投地仰依
太上三尊願以是功德皈流溥天率土百氏
九流伏願天垂甘露地出醴泉時和歳豐目
在雞豚之樂家給人足永無狐䑕之憂四民
之常業俱修六藝之良能有道懽聲載路慶
事盈門今故燒香自皈依
師尊大聖衆至眞之德得道之後昇入无形

和與道合眞
　　　禮方懴方
　　　誦天蓬呪三十六遍
　　　三啓
樂法以爲妻愛經如珠玉持戒制六情
念道遣所欲澹泊正氣停蕭然神靜黙
天魔並敬護世世享大福
　　　又
鬱鬱家國盛濟濟經道興天人同其願
縹緲入大乗因心立福田靡靡法輪昇

亡祖生天堂我身白日騰
　　　又
大道洞玄虚有念無不契錬質入仙眞
遂成金剛體超度三界難地獄五苦解
悉歸太上經靜念稽首禮
　　　三禮
　(臣)等志心稽首禮
太上无極大道
　(臣)等志心稽首禮
三十六部尊經

　(臣)等志心稽首禮
玄中大法師
　　　重稱法位
具位(臣)某謹重誠上啓
三清上聖十極髙眞九天尚父天蓬都元帥
眞君九天佐翊副元帥眞君九天上輔翊聖
儲慶保德眞君九天遊奕玄武佑聖眞君北
帝煞鬼一行兵吏(臣)聞鴻濛未判凝道妙於
無形混沌旣分散精華於有象得一而五行
禀秀函三而萬物惟靈融經緯結隂陽性涵

五太唱恭秦敬諾順體契九霄玉樓金室以
生仙紫戸青房而駕景靈光洞煥聖彩輝華
存諸身則羅絡萬神御諸家則環營七祀曷
祅孽之妄肆而鬼癘之潜干自靈源雲擾於
五官而覺地風飜於六鑿寸田塵擁飄零玉
樹之春尺宅埃迷凋瘁金花之旦靜罹鬼責
動渉人非故地魅之乗虚而天魔之伺隙非
上帝曲垂於鴻澤則下民曷際於龍釐今齋
主某潔已反觀捫心内省慮宿生之賦質與
今世之禀形跋㚄塵縁顚冥業網縱貪嗔而

多癡昧恣殺盜而犯邪淫綺語妄言惡口兩
舌持身不守於三戒接物有叛於四維退無
孝悌之風進乏忠良之節神明弗祐天地不
從遂精怪之潜滋而凶災之暗擾爰殫誠恪
聿事齋修期奮發於天威以翦除於地怪恩
隆丹陛願垂有造之仁敕降黄垓冀赦無名
之咎前奔驛馬後從飛龍秉命魔之旛䇿風
霆而下邁建召靈之節駕雷電以前驅奮八
威而鉦鼓連天後五丁而戈矛亘地屠割鬼
爽瞬息而前戮後刑束送魔精須㬰而左摧

右壓上極緑羅之界下周蒼莽之墟玉斧紛
紜金矛赫奕永殄蓬居之怪旁清榆社之塵
即俾齋主某厄難消除精神爽順元斗布正
眞之炁移籍延生天醫送神聖之丹蠲痾却
老運百關而頓愈理五體以俱安起居蠲无
妄之災歩武襲有孚之慶諸福之物畢至祥
恊壷天四時之景不同瑞凝福地椿萱益茂
蘭桂齊芳逍遥自樂於清時容與可窮於勝
趣蒙如丹禱允荷玄恩上願河洛開祥華夷
獻瑞百昌茂育五穀豐穰山不驚於斧斤蒼

蒼耐歳水不傷於網罟浩浩熈春雲飛樂性
於堯天陸走全生於舜日九幽清秦五道開
明則上明
天尊大慈之化下副臣等皈命之誠謹啓以
聞
　　　發願
一願大道流行溥天懷德
二願一切有生咸皆悟道
三願九夜悲魂一時解脫
四願孤魂無依咸得受生

五願天下太平五穀豐熟
六願臣忠子孝君仁父慈
十願四海㑹同冤親和釋
八願潜胞處卵咸得生成
九願積疾新痾旋即痊愈
十願孤露衆生豐衣足食
　　　存神燒香
香官使者左右龍虎君侍香諸靈官當令臣
晚朝行道之所自然生金液丹碧芝英百靈
衆眞交㑹在此香火爐前令(臣)學道得道求

仙得仙齋官受福幽顯霑恩十方仙童玉女
侍衛蘭煙傳臣向來所啓之誠速達俓御
太上无極大道至眞玉皇上帝(御前)
　　　出堂頌
　　　引至幕
　　　謝師



靈寳領教濟度金書卷之二百八
