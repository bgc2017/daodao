










靈寳領教濟度金書卷之二百二十
洞微髙士開光救苦真人寗全真授
靈寳通玄弘教水南先生林靈真編
科儀立成品(玄靈經懴道湯用)
臨午陞壇誦經行道儀
啓堂頌
各禮師存念如法
宣衛靈呪
丹靈朱火炎霞激風赤輪剛運天光八衝
迸威包羅交變萬方流金豁落群魔滅蹤

辟姦破妖明耀元功金符召制躡雲乗龍
謠歌慶㑹散花太空神化冥運四極安隆
伏御帝前罔有不恭
鳴法鼓二十四通
無上三天九皇玉帝當召九皇靈官飛龍騎
吏綉衣使者三炁正神急上關啓玄壇土地
方域神真(臣)今午朝陞壇行道謹奉爲入意
其諸丹悃巳録奏閒願得
元皇正炁來合(臣)身令(臣)所啓速逹徑御
至真旡極大道

中天二大尊帝
九皇玉晨道君(御前)
請稱法位
具位奉行玄靈妙齋法事小兆(臣)某與臨壇
官衆等謹同誠上啓
太上无極大道斗中髙上玉皇尊帝太微玉
帝北極玄卿大帝北斗太尉府貪狼星君北
斗上宰府巨門星君北斗司空府禄存真人
星君北斗遊擊府文曲玄冥星君北斗斗君
府廉貞丹元星君北斗太常府武曲北極星

君北斗上帝府破軍天關星君北斗玉帝府
外輔星君北斗真人府内弼星君二帝聖后
元君九皇夫人九隂内妃斗中天罡萬真節
度奎光大帝斗中三台華蓋星君斗中玄曹
道德諸君六十申子星君斗極四聖真君三
天大法師真君斗中豁落璇璣諸大將軍斗
中黒煞威烈行綱都副統兵大將軍擎羊陀
羅二仙使者左右綉衣使者通事舍人九省
九府丞相真人斗中千乗萬騎仙官神吏本
靖經籙法部諸省府院司將吏兵馬本派祖

玄真師列位真人本屬城隍司主者當境土
地里域真官四直功曹三界符使醮筵内外
一切威靈(臣)聞七政儲精一元肇象虚無妙
炁生神寳於赤明圓滿化身說真經於永壽
爲衆生而設教仰大聖以通靈惟隂陽妙斡
於權衡故稿福悉由於主宰(臣)等右壇綴武
左籍登名期翊讃於真風庸開明於慧日踴
躍修奉誓願流行凡有皈投敢忘關告
宣詞
按如詞言備殫情切(臣)等恪遵妙訓肅奉明

科懴罪消災建瑤壇而請命延生注福扣玉
闕以馳神諒篈菲之不違監葵藿之有造以
今午朝陞壇行道請法衆等運兹初捻上香
願此香煙騰空徑上供養
无上至真道寳天尊(臣)等皈身皈神皈命首
體投地仰依
太上三尊願以是功德上祝
皇帝(陛下)伏願道契兩儀德涵四象常清常
靜八荒宣玉燭之和同軌同文六合慶金穰
之瑞今故燒香自皈依

師尊大聖衆至真之德得道之後保天長存
和與道合真
以今午朝陞壇行道請法衆等運兹二捻上
香
願此香煙騰空徑上供養
无上至真經寳天尊(臣)等皈身皈神皈命首
體投地仰依
太上三尊願以是功德皈流齋主某膏沐太
和涵濡景運壺天日永雲臻百福於方來福
地春融風散千殃於巳徃今故燒香自皈依

師尊大聖衆至真之德得道之後永保安寜
和與道合真
以今午朝陞壇行道請法衆等運兹三捻上
香
願此香煙騰空徑上供養
无上至真師寳天尊(臣)等皈身皈神皈命首
體投地仰依
太上三尊願以是功德皈流九州四海萬姓
三農伏願神風披冒愛日薫陶▲安少懐懷
野被無爲之化耕食鑿飲里閭歌有道之君

今故燒香自皈依
師尊大聖衆至真之德得道之後永保安寧
和與道合真
九宫捍厄天尊
(臣)等謹按經云三元八節本命元辰北斗下
日嚴置壇場轉經齋醮依儀行道其福無邊
凡有急難盍先禱祝以今奉爲齋主某解禳
身家災厄謹率在壇清衆持誦太上玄靈北
斗本命延生真經各一遍上祝中天大聖第
四遊擊府天心文曲玉晨君進拜表文告行

符命依按河圖九宫所𨽻乞爲削落西北乾
位六白陬訾降婁分野一切罪厄仰希矜軫
俯賜允俞(臣)不勝激切之至
平坐讃舉經題
誦經
玄靈感應天尊
臣向來祗率法衆奉爲齋主某解禳西北乾
位六白陬訾降婁分野災厄轉誦太上玄靈
北斗本命延生真經各一過並巳周圓恭望
萬罪消除災襄洗蕩福壽資命善果臻身人

各運誠旋行讃詠
旋行至西北方
至道包无外真經憫世危敬奉承天貺
稽首扣玉虚雲鶴迎仙仗星橋駕羽車
形神俱快樂千劫一朝餘
宣表舉方
宣懴
(臣)不避塵冒之譴重攄真切之忱以今恭按
典式頒行玉清度厄玉簡告下西北乾位六
白陬訾降婁分野流年臨犯一切星宰願降

天光俾知尊奉庶消人厄永戴生全臣不勝
激切俟命之至
宣簡宣關焚简
旋行歸位
聖德流科教修齋福壽長延生依玉簡
請命奏金章罪名消北府生籍注南昌
見存皆快樂冨貴生福郷
九宫捍厄天尊
臣謹按經云可以酌水獻花冥心望北極稽
首禮拜念本命真君名號亦不虚過本命限

期皆得延生注福繫係人身災厄蠲除獲福
無量凡有急難盍先禱祝以今奉爲齋主某
解禳身家災厄謹率在壇清衆持誦太上玄
靈北斗本命廷生真經各一過上祝中天大
聖第五斗君府天禽廉貞玉晨君進拜表文
告行符命依按河圖九宫所𨽻乞爲削落中
宫五黄分野一切罪厄仰希矜軫俯賜允俞
(臣)不勝激切之至
平坐讃舉經題
誦經

玄靈感應天尊
(臣)向來祗率法衆奉爲齋主某解禳中官五
黄分野一切災厄轉詠太上玄靈北斗本命
延生真經各一過並以周圓恭望萬罪消除
災衰洗蕩福壽資命善果臻身人各運誠旋
行讃詠
旋行至中方
至道包無外真經憫世危敬奉承天貺
稽首扣玉虚雲鶴迎仙仗星橋駕羽車
形神俱快樂千劫一朝餘

宣表舉方
宣懴
(臣)不避塵冒之遣重攄真切之忱以今恭按
典式頒行玉清度厄玉簡告下中宫五黃分
野流年臨犯一切星宰願降天光俾知遵奉
庶消人厄永戴生全(臣)不勝激切俟命之至
宣簡宣關焚間
旋行歸位
聖德流科教修齋福壽長延生依玉簡
請命奏金章罪名消北府生籍注南昌

見存皆快樂富貴生福郷
九宫捍厄天尊
(臣)等謹按經云於是真形名號不可得聞凡
有見聞能持誦者皆道心深重宿有善縁得
聞持誦其功德力莫可稱量濟度存亡増延
福壽凡有急難盍先禱祝以今奉爲齋主某
解禳身家災厄謹率在壇清衆持誦太上玄
靈北斗本命廷生真經各一過上祝中天大
聖第六太常府天輔武曲玉晨君進拜表文
告行符命依按河圖九宫所𨽻乞爲削落東

南巽位四碧壽星鶉首分野一切罪厄仰希
矜軫俯賜允俞(臣)不勝激切之至
平坐讃舉經題
誦經
玄靈感應天尊
(臣)向來祗率法衆奉爲齋主某解禳東南巽
位四碧壽星鶉首分野災厄轉誦太上玄靈
北斗本命延生真經各一過並巳周圓恭望
萬罪消除災衰洗蕩福壽資命善果臻身人
各運誠旋行讃詠

旋行至東南方
至道包無外真經憫世危敬奉承天貺
稽首扣玉虚雲鶴迎仙仗星橋駕羽車
形神俱快樂千劫一朝餘
宣表舉方
宣懴
(臣)不避塵冒之譴重攄真切之忱以今恭按
典式頒行玉清度厄玉簡告下東南巽位四
碧壽星鶉首分野流年臨犯一切星宰願降
天光俾知遵奉庶消人厄永戴生全(臣)不勝

激切俟命之至
宣簡宣關焚簡
旋行歸位
聖德流科教修齋福夀長延生依玉簡
請命奏金章罪名消北府生籍注南昌
見存皆快樂富貴生福郷
九宫捍厄天尊
重稱法位
具位(臣)某與臨壇官衆等謹重誠上啓
虚皇大道妙有髙真昊天玉皇上帝中天大

聖斗極真尊道德官君醮筵聖衆(臣)聞隂陽
飛遁河圖藏六甲之機晝夜加臨寳式運三
才之象内含光而藴彩外解厄以除災惟彼
神靈實參造化仰璇璣之在上扣黼扆以由
中尚慮齋主某爰自初生至于今曰背綱常
而虧廉恥逆天地而忤真靈易致災危曽無
悔悟故啓皈依之路聿宣懴謝之儀願闢金
門特頒玉勑蠲罪花而風散潤善蘂以雲蒸
厄難消除福祥圓滿快樂自在壽量無窮上
願時和𡻕豐河清海晏華夷咸若經緯流華

絶魑魅魍魎之妖同歡舜曰集富貴康寧之
福共樂堯年則上明
天尊大慈之化下副(臣)等皈命之誠謹啓以
聞
發願
存神燒香
香官使者左右龍虎君侍香諸靈官當令
午朝轉經行道之所自然生金液丹碧芝英
百靈衆真交㑹在此香火爐前令臣學道得
道求仙得仙齋官蒙福幽顯霑恩十方仙童

玉女接侍蘭煙傳(臣)向來所啓之誠速逹徑
御
至真无極大道
中天二大尊帝
九皇玉晨道君御前
出堂頌
引至幕
謝師

靈寳領教濟度金書卷之二百二十
