










靈寳領教濟度金書卷之二百二十二(二百二十三同卷)
洞微髙士開光救苦真人𡩋全真授
靈寳通玄弘教水南先生林靈真編
科儀立成品(玄靈經懴道場用)
設醮儀
燒香頌
各禮師存念如法
宣衛靈呪
五星列照煥明五方水星却災木德致昌
熒惑消禍太白辟兵鎮星四據家國利亨

名刋玉簡字録帝房乗飈散景飛騰太空
出入冥無遊宴十方五雲浮蓋招神攝風
役使萬靈上衛仙翁(和)與道合真
鳴法皷二十四通
旡上三天九皇玉帝當召九皇靈官飛龍騎
吏綉衣使者三炁正神急上關啓玄壇土地
方域神真臣今設醮行道謹奉爲入意其諸
丹悃巳録奏聞願得
元皇正炁來合(臣)身令(臣)所啓速逹徑御
至真旡極大道

中天二大尊帝
九皇玉晨道君(御前)
請稱法位
具位奉行玄靈璇璣經懴道場清醮法事(臣)
(某)與臨壇官衆等謹同誠上啓
太上无極大道斗中髙上玉皇尊帝太微玉
帝北極玄卿大帝北斗太上宫貪狼玉晨君
北斗天任巨門玉晨君北斗天柱禄存玉晨
君北斗天心文曲玉晨君北斗天禽廉貞玉
晨君北斗天輔武曲玉晨君北斗天衝破軍

玉晨君北斗天内外輔玉晨君北斗天蓬内
弼玉晨君九皇夫人九隂内妃斗中天罡萬
真節度奎光大帝斗中三台華蓋星君斗中
玄曹道德諸君六十甲子星君斗極四聖真
君三天大法師真君斗中豁落璇璣諸大將
軍中天黒煞威烈行綱都副統兵大將軍擎
羊陀羅二仙使者左右綉衣使者通事舍人
九省九府丞相真人斗中千乗萬騎仙官神
吏本靖經籙法部諸省府院司將吏兵馬本
𣲖祖玄真師列位真人經籍度師列位真人

本屬城隍司主者當境土地里域真官四直
功曹三界符使醮筵内外一切威靈臣聞太
清宫中憫羣生而應化紫微垣内凝九炁以
儲精函三尊帝車以統臨正一建法橋而濟
度良縁宻說要法廣宣保命延生自有修真
之路消災懴罪爰開隨力之門雖尊卑貴賤
之有殊而禮敬修崇之罔外臣等肅陳菲薦
恭潔蘭場寳篆煙浮瑞結紫雲之表銀缸燼
馥光騰黄道之間伏願淵聽潜通聖心洞監
星橋輝貫玉衡運於魁罡雲漢昭回天駟

旁𩥵於輪輻六甲六丁之侍衛斗魂斗魄之
禁壇二十四厄靈官擁森羅之鹵簿百千萬
重道炁乗赫奕之旌不違咫尺之私式副
再三之禱(臣)不勝望恩激切屏營之至謹稽
首再拜奏請
請聖初獻
具位上啓
中天大聖斗極真尊道德官君醮筵聖衆(臣)
聞樞機㑹府斗極都曹爲日月天地江河海
之元合隂陽木火土金水之德象陳瑤漢精

應玉清五行六甲之生人禀其神而分靈降
炁三界萬方之列職秉其㩲而宣化承流災
祥判於簡銓壽天由其籍定昭昭應感切切
皈依今醮官某夙荷真風幸陶化日樊籠賦
質卑卑坐閱於駒牕荊𣗥蒙心役役載馳於
蟻磨凡身命運限之紀度有方隅次舍之經
𨇠否泰徃來吉凶停伏受中不昧爰歸神喉
舌之司臨下無私盍請命權衡之主匪曰遇
災而始懼正圖思患以預防今有詞文謹當
宣奏

宣詞
按如詞㫖備極忱恂(臣)等景運欣逢尊經快
覩道生性命願承奉於真宗心濟存亡敢自
迷於邪見是以法天象地呼隂召陽隨力建
功嘯詠一乗之玄奥頒符馳信蠲除八節之
災危傾葵修事上之恭擷藻寓由中之敬扣
頭閶闔拜手璇璣特伸禳禬之誠庸集平和
之慶伏願紫宸錫羡皇極䟽恩敕勒紫極之
官君宣告玄曹之主宰進臨吉曜止退威星
一十二宫既免於刑衝百六十㑹自消於戰

尅元皇正炁灌沐身田中極神光照臨命域
亨九五箕疇之盛等八千莊算之長自天佑
之吉無不利(臣)旡任激切之至謹伸亞獻
亞獻
具位上啓
斗中大道九晨上真三界内外應感真靈恭
望洪慈俯垂昭鑒(臣)聞秉陽有赫尊莫尊於
七政之㩲衡垂象旡私重莫重於九皇之綱
紀提挈天地斡運隂陽况降𠂻身屬於斗宫
而受炁命由於天府非繇禳謝曷副康榮今

醮官某悔過䖍恭投誠獻禮念善縁之幸遇
况中土之難生既藉帡幪願承陶治尚慮攴
千互換經緯推移六害三刑二吟七煞天羅
地網臨黄泉急脚之郷羊刃劒鋒御斗底竹
羅之度飛流撓其元命彗孛拂其生身吉慶
未臻災危易致庸扣玄元之造希垂汪𣿄之
恩宣告五星指揮六甲地侯芒角重華奮文
德以祓除執法怒凌伺晨煥仁輝而制伏企
少隂少陽天一之耀勝神首神尾太一之災
禄馬臨𨇠刑衝退舍更冀太尉賜福上宰延

齡司空頒金榖之饒遊擊護形神之永斗君
衍慶眷屬熈熈太常流光營業混混上帝増
崇於福禄玄曹嚴衛於康寜景星卿雲璀璨
壷天之景光風霽月陸離福地之春長㓜怡
如家庭穆若内外之禎祥日闢公私之吉慶
川増以致八卦九宫三合四正禁忌之神祇
退舍方隅之龍鬼承符克相攸居各安所部
蒙如丹禱永荷玄恩(臣)等肅對天顔恪遵聖
範按消災之玉訣奉解厄之金科亶冀髙明
恪垂監映(臣)旡任激切之至謹伸終獻

解厄
三獻酒
宣䟽
(臣)謹重誠上啓
太上旡極大道髙上玉皇尊帝太微玉帝北
極玄卿大帝中天大聖北斗玉晨道君斗極
玄曹省府司治千乗萬騎應感一切真靈恭
望洪慈洞回昭鍳(臣)聞霄衢寥廓凌空未易
以階升神室虚靈御炁可期於几奏荷宸恩
之浩蕩獲釐事之周圓極目紅塵莫挽鬱蔥

之紫炁馳神碧落巳旋寥廓之清㝠傾企徒
深讃揚莫盡(臣)不勝攀戀激切之至謹稽首
再拜奉送
回軿頌向來
靈寳領教濟度金書卷之二百二十二
















