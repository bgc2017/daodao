










靈寳領教濟度金書卷之二百九十八戎八
　　　洞微髙士開光救苦真人寗全真授
　　　靈寳通玄弘教水南先生林靈真編
　表榜䂓制品(青玄/齋用)
　　　通天救苦朱表
　具位(臣)某誠惶誠恐稽首頓首
　上言(臣)塵土微資草茅賤質偶縁宿慶叨
　沐
　恩光佩籙進階傳經受道希夷莫悟愚鈍
　自將過有淵陵功無銖黍曲承涵育禾賜

　誅夷濟物度人上酬奬遇(臣)謹據齋意(臣)
　切慮泉曲羅酆三官九署鐵圍無間積夜
　重隂覊考罪䰟終天莫釋自非歸神蒼極
　請命
　青華普軫慈悲曷由出離來朝玄陛受鍊
　更生庸是不揆斐愚謹爲拜表一通上聞
　青宫伏望慧力矜憐威神垂軫特降青玄
　妙氣百寳光明披朗重隂開明長夜天上
　天下無不照耀即使亡過某超凌幽暗證
　妙虚無釋罪原情飛登金闕(臣)謹爲上請

　青玄救苦童子救苦玉女九龍符命使者
　上詣
　東極長樂宫玉陛下請降東華九龍符命
　告下十方無極神郷冥路幽關應干考禁
　去處爲亡過某疾除罪簿落滅惡根部衛
　形䰟應時解脫又爲上請青玄黄籙破獄
　靈官破獄主吏持符神吏命符飛龍驛吏
　一合下降勑破幽牢嘯命冥吏即使火山
　息燄冰池靜波劔變騫林刀化玉𣗳地獄
　摧毀鐵城開宣放遣亡靈出離苦惱來親

　壇陛覩見光明又爲上請太乙真光引䰟
　仙吏赤光三氣化䰟靈官六道尋䰟使者
　夜光召䰟判吏急速飛雲靈官一合下降
　追攝亡過某真䰟正𩲸克返陽居沐浴更
　衣朝真受食又爲上請朱陵火府南昌上
　宫鍊度真司黄華玉女童子水火將軍一
　合下降專爲亡過某蕩滌塵穢陶治業氛
　表裏洞明形神清淨又爲上請通和玄靈
　玉女左右崇正靈官領䰟録功飛雲正吏
　玉清察符仙吏飛雲通㳺移籍靈官一合

　下降特爲亡過某詳辯監察保舉合生紀
　録善功領䰟超邁移割鬼籍注入仙曹永
　爲種民無有輪轉又爲上請仙䰟逍遙快
　樂自然清淨仙吏專度曲度太玄靈官玉
　女功曹主簿大神引領亡過某度上太一
　玄生之府朝謁蓮座㳺宴妙嚴身生玉光
　衣食自然更冀祥煙塞死慶雲開生五苦
　三塗均證無爲之果四生六道疾超有漏
　之郷率土普天咸霑利益恩惟
　慈造願察翹傾(臣)愚謹因青玄玉女青玄

　功曹四直玉文功曹運神㑹道功曹十方
　飛天使者各一人出操(臣)爲某拜上通天
　救苦朱表一通上詣
　東極門下伏願
　天恩告報(臣)誠惶誠恐稽首頓首載拜以
　聞
　(臣)姓某屬某州縣某宫觀靖焚修
東極天中長樂宫内大慈仁者尋聲赴感太
一救苦天尊玉陛下
　　太嵗年月日於某處拜上

　　　東極表
　具位(臣)某
　上言今月某日爲修齋弟子某崇建青玄
　救苦妙齋㡬晝夜開度亡過某靈䰟謹具
　表奏聞者
　(臣)伏以赤明開圖愛日周流於六合青玄
　御運祥煙鬱勃於九幽昭回白玉之光洞
　煥紫金之相尋聲赴感應念垂慈惟拔領
　以無方故皈依而有請(臣)誠惶誠恐稽首
　頓首伏念亡過某靈䰟留連世網渉歷塵

　機慾海千尋每泛狂瀾而飄蕩愛河萬仞
　莫排濁浪以流吹精神陷溺於一朝歩武
　沉淪於九夜銅關檢繫鐵壘周遭寂寂銜
　哀徒羡求生之有路皇皇茹苦頓驚救死
　之無門自非歸命於青華曷俾超神於黄
　混恭惟
東極天中長樂宫内大慈仁者尋聲赴感太
一救苦天尊玉陛下
　威神遍滿慧力周回七寳騫林洒輝輝之
　甘露九色蓮座敷奕奕之慈雲真光遍覆

　於大千瑞氣咸舒於百億凡居陶冶亶藉
　提携伏願聖德昭彰靈威浩蕩勑九司之
　仙吏制地承符宣二府之真曹憲天弘道
　爲紀善功於丹簡即削惡障於玄編庶俾
　亡過某䰟眇眇乗晨匆匆離夜絶地獄熱
　惱之苦永斷黒酆享天堂清淨之歡俓躋
　朱火歩武快登於妙有形神疾證於虚無
　(臣)下情無任激切之至謹奉表奏以
　聞謹言
　　年月日具位(臣)姓某上表

　　　又
　具位(臣)某
　上言今月某日爲修齋弟子某崇建青玄
　救苦妙齋㡬晝夜開度亡過某靈䰟謹具
　表奏聞者
　(臣)伏以青玄開府卿雲騰三極之輝黄籙
　建宫霏霧散八遐之彩慧日昭回於獅御
　神風赫奕於龍章輒控寸丹仰陳尺素臣
　誠惶誠恐稽首頓首伏念(臣)幸承景運獲
　奉昌期弘道憲天仰騫墀而綴武膺符宣

　德拱蓮座以承顔既叨化育之恩敢報裁
　成之澤恭惟
東極天中長樂宫内大慈仁者尋聲赴感太
一救苦天尊玉陛下
　妙嚴髙拱長樂端凝應念垂慈散祥煙於
　死户尋聲赴感洒甘露於生門普使幽䰟
　咸歸拔領伏願匆匆離夜眇眇乗晨黒鬱
　刋圖消大千之妄暗青華定籍乗太一之
　真光永侍紫金髙登碧玉(臣)下情無任激
　切之至謹奉表奏以

　聞謹言
　　年月日具位(臣)姓某上表
　　　破獄表
　具位(臣)某
　上言今月某日爲修齋弟子某崇建青玄
　救苦妙齋㡬晝夜開度亡過某靈䰟以今
　凖式破獄召䰟者
　(臣)伏以登真度命凝湛露於青華毀鎻張
　門散祥煙於黒鬱敢扣
　慈悲之聖冀敷拔領之仁百拜陳情一忱

　請命(臣)誠惶誠恐稽首頓首切慮寒庭滯
　爽幽壑窮䰟鐵壘周遭萬劫受覊維之苦
　銅關赫奕千齡膺囚禁之嚴鬼官職憲於
　隂陽冥吏司刑於水火匪由勑破曷俾超
　凌恭惟
東極天中長樂宫内大慈仁者尋聲赴感太
一救苦天尊玉陛下
　應感無方提携有造降威光於百寳披朗
　重隂䇿神杖於五靈洞開積夜願垂淵聽
　昭俾俞音如律宣行宻契龍符而啓旦依

　科摧毀頓令犴室以生春即使亡過某離
　夜無憂乗晨有喜耀華芒而煒燁九壘煥
　明飛靈錫以徘徊三途康㤗均提苦趣同
　證樂郷(臣)下情無任激切之至謹奉表奏
　以
　聞謹言
　　年月日具位(臣)姓某上表
　　　青玄言功表
　具位(臣)某
　上言今月某日爲修齋弟子某就某處崇

　建
　青玄救苦妙齋㡬晝夜開度亡過某靈䰟
　以今解壇謝過爲官君將吏言功者
　(臣)伏以青玄御運敷惠露以流滋黄籙開
　圖耀慶雲而飛洒金簡煥龍符之祕瑤圖
　開鳳笈之竒三極迴生九垓起死荷光明
　而濟下真切酬恩盖激越以由中勤拳謝
　過尚祈淵黙曲賜赦原(臣)誠惶誠恐稽首
　頓首伏念(臣)轍鮒微材坎蛙陋識莫奉行
　於青律徒叅賛於玄班未諳俯仰之䂓威

　儀多冒尚昧齋修之典禁戒輕違䇿役妄
　召於真曹關奏濫稱於主職言辭顛倒敢
　演金科存念周章濫飛玉篆施爲既彰於
　謬戾省循恐積於愆尤恪冀慈仁悉從矜
　宥恭惟
東極青玄老君太一救苦天尊玉陛下
　道宏三極德邁十華提奬真靈爲計功而
　行賞扶持職守俾含垢以匿瑕其有修齋
　之初上請天仙兵馬地仙兵馬眞人兵馬
　神人兵馬日月星宿兵馬三河四海兵馬

　九宫五帝兵馬三十二天監齋直事侍香
　玉童散花玉女三五功曹左右官使者五
　帝直符直日香官飛龍騎吏靈寳天仙内
　院諸天承受玉女運神㑹道功曹青玄黄
　籙左右真司仙靈官吏九天普度院仙官
　將吏玄壇開度混元司解結司監生司天
　醫司澣濯司巾笥司攝化司諸部承宣官
　吏本靖侍靖仙官玉童玉女主將某副將
　某護道某監壇某主壇某諸省府院司效
　職宣勞官君將吏監臨翊衛某廟某王本

　州城隍司本縣城隍司某郷某里里域真
　官土地正神三界符使四直功曹齋主家
　土地司命六神在壇守職備著勤勞並各
　顯服嚴裝隨(臣)所進表文上詣
　玄都例受功賞(臣)敢不銘心精進潔已操
　修期毋負於生成庸恢張於化育運元契
　道倘成東華合景之功領教學真願佐南
　丹受書之化(臣)無任激切感戴之至謹奉
　表奏以
　聞謹言

　　年月日具位(臣)姓某上表



靈寳領教濟度金書卷之二百九十八
















