








正一法文經護國醮海品階一
太上告仙人豆子明曰將來國主帝王有國
土不安星宿錯度日月失昏隂陽不調兵革
四起疫毒流行兆民死傷汝等從衆宜加救
護禳災請福滅障消殃宜設河圖普告大醮
以謝三十二天三十二帝日月星宿璇璣玉
衡三十六地名山大川仙宫洞府土地眞官
可用飲食餅果千二百盤金龍環璧本命紋
繒五方鎮綵金錢鎮絹幡香燈燭仙官神座
章信紙茟書刀事事潔淨罄竭丹誠奏上章

表悔謝愆負祈請福恩鎮信之物天子用疋
諸侯用丈庶人用尺亦可三百六十盤亦可
二百四十盤可令精勤道士一十二人亦可
九人亦可三人沐浴清淨燒香潔服齋戒吉
日登壇啓告遍謝事訖即以醮座金龍環璧
青紙青絲銀板籌筭散詣名山大川章醮投
告可用飲食餅果三十六盤亦可二十四盤
其本命紋繒五方鎮綵金錢繒絹香油燈燭
紙筆神座之具事事降減元數羅列敷陳以
告洞府仙官具陳丹欵請福禳災投於清泠

之淵山洞之所保延國祚記上仙名其銀板
題文當如靈寳簡式藏投深山深水勿使漏
洩宻則福降洩則禍臻長淪幽夜終不蒙祐
太上重告子明曰天學仙道士宜篤志勤苦
爲國立功救護蒼生先物後已章醮錢絑座
席散造功德捨施貧窮營建靜舍燒香然燈
念濟一切放生度死功滿三千白日昇天是
時豆子明等首體投地同聲稱善作禮而退
天師君曰自淳風漸薄澆僞競生道德不行
百災俱起能令國土不安居家虚耗妖怪互

出疫疾流行生事轗軻動遭凶禍或彈官黜
職禄位不進貴賤怨憎謗毀凌辱或偷盗劫
掠驚動内外國失土境民喪錢財恐放縱横
民人死叛或兒孫反亂門戸不昌所作違心
舉動不利若有此災皆宜醮祀龍神或海龍
江龍河水宅龍任意祀之
醮法須清淨諸果實隨時所珍每令芳香當
用吉日三年爲之國安民豐家内富溢米榖
盈倉九年爲之金帛自積所向果從此法神
驗道不欺人

其鎮座用金銀珍寳繒綵錦衣著座上龍神
衣之金龍五枚(各重一兩)本命紋繒(天子用)
(疋紫紋王公用命紋)五方鎮綵隨方色東九
南三西七北五中十二座絳紋三丈五尺天
子三百五十尺此物以爲法信
東海水帝神王頭建大晨寳明之冠衣青文
翠羽飛裙帶青靈九色獅子虎頭鞶囊以立
春春分日乗碧輦飛龍上詣髙皇王帝削罪
簡注仙籙列奏上清王皇帝前
南海水帝神王頭建大晨寶明之冠衣赤錦

文裙帶丹靈紫綬三色鞶囊常以立夏夏至
之日乗蛟龍飛行雲輿上詣髙皇玉帝削罪
簡注仙籙列奏上清玉皇帝前
西海水帝神王頭建大晨寳明之冠衣素錦
飛裙帶素靈命神之章九色獅子虎頭鞶囊
常以立秋秋分之日乗素霞飛輿上詣髙皇
玉帝削罪簡注仙籙列奏上清玉皇帝前
北海水帝神王頭建大晨寳明之冠衣黒錦
飛裙帶豁落七元五色獅子虎頭鞶囊常以
立冬冬至之日乗黒霞飛輿上詣髙皇玉帝

削罪簡注仙籙列奏上清玉皇帝前
凡醮海神法常隨四時上天日醮之又以正
月十五日七月十五日十月十五日率言上
天三宫功過罪福生死簡簿應生者言左宫
應仙者言中宫應死者言右宫謫役長徒大
小劫㑹水中萬靈之事隨所由列言上下相
應若有考炁未正者皆申三㑹考正又言天
地水三官
次存神
次鳴天鼓

次發鑪
太上玄元五靈老君當召功曹使者左右龍
虎君捧香使者三氣正神急上關啓三天太
上玄元道君(臣)等正爾燒香設醮速達逕御
帝前(再拜)
次稱法位
泰仙都正一平炁係天師某治炁道士(小兆)
男官(臣)某甲稽首再拜
謹奉請東方髙上九玄玉虚帝皇泰清玄元
上三天无極大道太上老君諸君丈人湯谷

玉女扶桑大帝君天帝君中央黄老君九老
仙都君九炁丈人太清玉陛下上清太眞玉
寳王上相東海玉門東華小童君髙仙萬聖
玄極天尊(再拜)
謹奉請東海神阿明何歸君(再拜)
謹奉請南海神祝食劉囂君(再拜)
謹奉請西海神乗李口瀬君(再拜)
謹奉請北海神禺強吴禽強君(再拜)
謹奉請湯谷青華方諸宫水帝神仙靈官諸
龍王

謹奉請青靈南水會宫水帝神仙靈官諸龍
王
謹奉請北都羅酆宫神仙諸靈官諸龍王
謹奉請碧海三神仙蓬萊方丈瀛洲水帝諸
官神仙靈官諸龍王
謹奉請五方龍神君
謹奉請五方龍王
謹奉請五方龍王丈人
謹奉請東方青帝青龍神王君
謹奉請南方赤帝赤龍神王君

謹奉請西方白帝白龍神王君
謹奉請北方黒帝黒龍神王君
謹奉請中央黄帝黄龍神王君
謹奉請天上飛龍神君
謹奉請地下伏龍神君
謹奉請日月神龍神君
謹奉請星宿神龍神君
謹奉請雲龍雨龍神君
謹奉請五嶽靈山丘阜一切神龍君
謹奉請守護國土宫殿府庫龍神君

謹奉請三河九江四海四瀆洞源洞淵清泠
千川萬谷十二淮津河伯河侯四方八極永
帝水府一切龍神君並各嚴裝具冠降席臨
饗(再拜)
(臣)某謹上啓東海小童君海内諸宫神仙靈
官水帝水府一切官屬諸龍王神君等(臣)幸
籍宿慶運生人品忝染道流情希拯濟思欲
佐國扶命救度蒼生不勝戰越今有詞誠謹
當宣奏
次讀詞

謹按詞文深誠丹禱旣承慿仰不敢寢黙伏
惟
皇上寸心所寄志在卑宫薄食子育黎民荷
天重任願行道德思欲誕敷
皇化治合無爲三省九思保安
宗社大同天下以副朕懷慿仰海神龍王曲
就醮禮垂慈臨饗集福邦家謹具啓
聞(臣)某再拜
次上香
(臣)某謹重上啓海神龍王水帝水府一切官

屬乞降神明之大慈感應蒼生之請願恩流
有識澤及無心哀祐丹誠𡨋福加助使
皇帝神威被逺謀謨日明洞察幽玄曉知前
事凡有祈願莫不遂情乞天下安寧兆庶平
泰六合歸化似星廻之仰辰極萬國來王若
川流之赴滄海休兵偃甲放馬息牛子育黎
民不嚴而治修行道德以答洪恩乞天災雲
銷地禍霧散臣忠子孝君惠父慈
皇帝永保乾尊如天不變皇后長居坤重似
地不移皇太子諸王兄弟等並各盤根帝本

繁茂皇枝萬歳千秋榮華不絶普天率土災
害不生地獄停苦囹圄息訟舍靈沾慶一切
蒙福神明慈力所願稱心萬善嘉㑹荷恩罔
極(臣)某再拜
次上香
(臣)某等上啓東海小童君海内諸宫神仙靈
官水帝水府一切官屬諸龍王神君等
皇帝今請福禳災奉請衆官獻此微醮伏願
大聖玄鑒有如影響辭不再陳言無鄭重禮
謝旣周行香巳畢雲車玉輿羽蓋上昇晷漏

易移不敢稽滯下土荒穢不可乆停願垂哀
憫曲加洪澤(臣)某稽首再拜奉送
次吟送神讃
次上香
次復鑪
香官使者左右龍虎君侍香諸靈官當令此
間醮所自然生金液丹精芝英百靈衆眞交
㑹在此香火案前願(臣)等學道克獲上仙
皇帝受福天下蒙恩十方仙童玉女侍衞香
煙傳奏所言逕御神前

元始靈寳吿水帝削除罪簡上法
靈寳某帝先生某甲年若千歳某月生願神
願仙長生不死三元同存九府水帝十二河
源江海淮濟𡨋靈大神乞削罪名上聞九天
請詣水府金龍驛傳
太歳某年某月朔如干日子於某國告下
右朱書銀簡上以青紙裏簡青絲纒之金
龍負簡以投三河之淵
次叩齒三通
次發鑪

无上三天(云云)
次讀簡置案上祝曰
元始五帝上帝髙尊十方至眞太華靈仙赤
文告命無幽不關上御九天請下玉文日月
五星北斗七元中告五嶽四方靈山下吿河
海十二水源九府水帝𡨋靈大神今日上告
萬願開陳請投玉簡乞削罪名千曽萬祖九
族種親罪相連染及得某身並蒙削除絶滅
種根記名水府言上帝前七祖父母去離八
難上登九天衣飰自然某罪釋散萬神咸聞

請以金龍關盟水官請如所陳金龍驛傳
次上香
次復鑪
香官使者(云云)
元始靈寳告山簡求仙上法
靈寳某帝先生某甲年如千歳某月生命屬
某帝名係某山願神願仙長生度世飛行上
清五嶽眞人至神至靈乞削罪籍上名九天
請詣靈山金龍驛傳
太歳某年某月朔如干日子於某嶽吿下

右朱書銀簡上以青紙裏簡青絲纒之金
龍負簡以投名山
次上香
次發鑪
元上三天(云云)
次叩齒九通讀竟祝曰
玄上開明元始監眞上帝五老赤書丹文天
地本始總領三元攝炁君㑹催促舉仙髙上
符命普告十天曰月星宿五嶽靈山天下地
上𡨋靈大神監生主録南上三門關領玉簡

勒名丹篇削除罪書上輔帝臣千曽萬祖九
族種親皆蒙解脫五道八難去離三惡魂升
九天生死開度萬劫長存今日上告萬神啓
聞請以金龍關盟眞官請如所告金龍驛傳
次上香
次復鑪
香官使者(云云云)
元始靈寳告宅簡文
靈寳某帝先生某甲年如千歳某月生命係
九天北斗領籍願神願仙長生度世飛行上

清中皇九地戊已黄神土府五帝削除罪録
勤名太玄請詣中宫投簡記名金鈕自信金
龍驛傳
太歳某年月朔日子於某齋壇中告下
右朱書銀簡青紙裏之青絲纒鈕九隻金
龍一枚埋住中宫悉如上法
次於中庭向王叩齒十二通讀簡竟
祝曰
天開地張九炁分靈三元洞府十方朗清五
老上帝開眞鎮生丹書赤文元始上精普告

天下九土皇靈今日上告萬仙定名我願神
仙請投玉名上府太皇勒除罪刑奏簡上宫
列簿華清早得飛騰天地同靈九祖種親腐
骸更榮魂升南宫受化仙庭吉日告命萬神
咸聽請以金龍表盟至情請如所告金龍驛
傳
次捻香
次復鑪
香官使者(云云)
正一法文經護國醮海品











