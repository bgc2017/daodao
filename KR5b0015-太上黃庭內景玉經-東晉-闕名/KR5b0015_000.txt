








二經同卷人十三
太上黄庭内景玉經
太上黄庭外景玉經


太上黄庭内景玉經
上清章第一
上清紫霞虚皇前太上大道玉晨君閑居藥
珠作七言散化五形變萬神是爲黄庭作内
篇琴心三疊舞胎僊九氣映明出霄間神蓋

童子生紫煙是曰玉書可精研詠之萬偏昇
三天千災以消百病痊不憚虎狼之凶殘亦
以却老年永延
上有章第二
上有魂靈下關元左爲少陽右太隂後有宻
户前生門出日入月呼吸存元炁所合列宿
分紫煙上下三素雲灌溉五華植靈根七液
洞流衝廬間廻紫抱黄入丹田幽室内明照
陽門
口爲章第三

口爲玉池太和宫漱咽靈液災不千體生光
華氣香蘭却滅百邪玉鍊顔審能修之登廣
寒盡夜不寐乃成真雷鳴電激神泯泯
黄庭章第四
黄庭内人服錦衣紫華飛裙雲氣羅丹靑綠
條翠靈柯七筵玉籥閉兩扉重掩金關宻樞
機玄泉幽闕高崔嵬三田之中精氣微嬌女
窈窕翳霄暉重堂煥煥揚八威天庭地關列
斧斤靈䑓盤固永不衰
中池章第五

中池内神服赤珠丹錦雲袍帶虎符横津三
寸靈所居隱芝翳鬱自相扶
天中章第六
天中之嶽精謹修靈宅旣清玉帝遊通利道
路無終休眉號華蓋覆明珠九幽日月洞虚
元宅中有真常衣丹審能見之無疾患赤珠
靈裙華蒨粲舌下玄膺生死岸出青入玄二
炁煥子若遇之昇天漢
至道章第七
至道不煩訣存真泥九百節皆有神髪神蒼

華字太元腦神精根字泥丸眼神明上字英
玄鼻神玉壟字靈堅耳神空閑字幽田舌神
通命字五倫齒神崿鋒字羅千一面之神宗
泥丸泥丸九真皆有房方圓一寸處此中同
服紫衣飛羅裳但思一部壽無窮非各別住
居腦中列位次坐向外方所存在心自相當
心神章第八
心神丹元字守靈肺神皓華字虛成肝神龍
煙字含明腎鬱導煙主濁清腎神玄㝠字育
嬰脾神常在字魂停膽神龍曜字威明六腑

五臓神體精皆在心内運天經畫夜存之目
長生
肺部章第九
肺部之宫似華蓋下有童子坐玉闕七元之
子主調氣外應中嶽鼻齊位素錦衣裳黃雲
帶喘息呼吸體不快急存白元和六氣神僊
久視無災害用之不巳形不滯
心部章第十
心部之宫蓮含華下有童子丹元家主適寒
熱榮衛和丹錦飛裳披玉羅金鈴朱帯坐婆

婆調血理命身不枯外應口舌吐玉華臨絕
呼之亦登蘇久久行之飛太霞
肝部章第十一
肝部之宫翠重裏下有青童神公子主諸關
鏡聰明始青錦披裳佩玉鈴和制魂魄津液
平外應眼目日月精百痾所鍾存無英同用
七日自充盈垂絕念神死復生攝魂還魄永
無傾
腎部章第十二
腎部之宫玄闕圓中有童子𡨕上玄主諸六

腑九液源外應兩耳百液津蒼錦雲衣舞龍
幡上致明霞日月煙百病千災急當存兩部
水王對生門使人長生昇九天
脾部章第十三
脾部之宫屬戊已中有明童黄裳裹消榖散
氣攝牙齒是爲太倉两明童坐在金臺城九
重方圓一寸命門中主調百榖五味香辟却
虚羸無病傷外應尺宅氣色芳光華所生以
表明黄錦玉衣帯虎章注念三老子輕翔長
生髙僊遠死殃

膽部章第十四
膽部之宫六腑精中有童子曜成明雷電八
振揚玉旌龍旂横天擲大鈐主諸氣力攝虎
兵外應眼童鼻柱間腦髮相扶亦俱鮮九色
錦衣緑華裙佩金帶玉龍虎文能存威明乘
慶雲役使萬神朝三元
脾長章第十五
脾長一尺掩太倉中部老君治明堂厥字靈
元名混康治人百病消糓粮黄衣紫帶龍虎
章長精益命賴君王三呼我名神自通三老

同坐各有朋或精或胎別執方桃核合延生
華芒男女徊九有桃康道父道母對相望師
父師母丹玄鄉可用存思登虚空殊途一會
歸要终閉塞三關握固停含漱金醴呑玊英
遂至不飢三蟲亡心意常和致欣昌五嶽之
雲氣彭亨保灌玉廬以自償五形完堅無災
殃
上覩章第十六
上覩三元如連珠落落明景照九隅五靈夜
燭煥八區子存内皇與我遊身披鳳衣街虎

符一至不久昇虛無方寸之中念深藏不方
不圓閉牑牕三神還精老方壯魂魄内守不
爭竸神生腹中衝玉璫靈注幽闕那得丧琳
條萬尋可䕃仗三魂自寜帝書命
靈臺章第十七
靈臺鬱藹望黃野三寸異室有上下間關營
衛髙玄受洞房紫極靈門户是昔太上告我
者左神公子發神語右有白元併立處明堂
金匱玉房間上清真人當吾前黄裳子丹氣
頻煩借問何在兩眉端内俠日月列宿陳七

曜九元冠生門
三關章第十八
三關之中精氣深九微之内幽且隂口爲天
關精神機足爲地關生命扉手爲人關把成
衰
若得章弟十九
若得三宫存玄丹太一流珠安崐崙重中樓
閣十二環自髙自下皆真人玉堂絳宇盡玄
宫璇璣玊衡色蘭玕瞻望童子坐盤桓問誰
家子在我身此人何去入泥九千千百百自

相連一一十十似重山雲儀玉華俠耳門赤
帝黃老與我魂三真扶骨共房津五斗煥明
是七元日月飛行六舍間帝鄉天中地户端
面部魂神皆相存
呼吸章第二十
呼吸元氣以求僊僊公公子似在前朱鳥吐
縮白石源結精育胞化生身留胎止精可長
生三氣右徊九道明正一含華乃充盈遙望
一心如羅星金室之下可不傾延我白首反
孩嬰

瓊室章第二十一
瓊室之中八素集泥丸夫人當中立長谷玄
鄉繞郊邑六龍散飛難分别長生至慎房中
急何爲死作令神泣忽之禍鄉三靈歿但當
吸氣録子精寸田尺宅可治生若當決海百
瀆飮葉去樹枯失青青氣亡液漏非己形專
閉御景乃長寜保我泥九三奇靈恬淡閑視
内自明物物不千泰而平𢣯矣匪事老復丁
思詠玉書入上清
常念章第二十二

常念三房相通逹洞視得見無内外存漱五
芽不飢渴神華執巾六丁謁急守精室勿妄
泄閉而寶之可長活起自形中初不闊三官
近在易隱括虛無寂寂空中素使形如是不
當汚九室正虛神明舍存思百念視節度六
腑修治勿令故行自翶翔入雲路
治生章第二十三
治生之道了不煩但修洞玄與玉篇兼行形
中八景神二十四真岀自然髙拱無爲魂魄
安清靜神見與我言安在紫房幃幙間立坐

室外三五玄焼香接手玉華前共入太室璇
璣門高研恬淡道之園内視宻盼畫見真真
人在己莫問隣何處逺索求因縁
隱影章弟二十四
隱景藏形與世殊含氣養精口如朱帯執性
命守虛無名入上清死録除三神之樂由隱
居倏歘遊遨無遺憂羽服一整八風驅控駕
三素乘晨霞金輦正位從玉輿何不登山誦
我書鬱鬱窈窈眞人墟入山何難故躊躇人
問紛紛臭如帑

五行章第二十五
五行相推反歸一三五合氣九九節可用隐
地廻八術㐲牛幽闕羅品列三明出於生死
際洞房靈象斗日月父曰泥九母雌一三光
煥照入子室能存玄真萬事畢一身精神不
可失
高奔軰第二十六
高奔日月吾上道鬱儀結璘善相保乃見玊
清虛無老可以廻顔填血腦口銜靈芝携五
星腰帯虎籙佩金璫駕歘接生宴東蒙

玄元章第二十七
玄元上一魂魄鍊一之爲物叵卒見須得至
真乃顧眄至忌死氣諸穢賤六神舍集虛中
宴結珠固精養神粮玉𥫽金籥常完堅閉口
屈舌食胎津使我遂鍊獲飛僊
僊人章第二十八
僊人道士非有神積精累氣以爲真黃童妙
音難可聞玊書絳簡寺丹文字曰真人巾金
巾負甲持符開七門火兵符圓備靈關前昂
後卑高下陳執劎百丈舞綿蟠十絶盤空扇

紛紜火鈴冠霄墜落煙安在黄闕雨眉間此
非枝葉實是根
紫清章弟二十九
紫淸上皇大道君太玄太和俠侍端化生萬
物使我僊飛昇十天駕玉輪畫夜七日思勿
眠子能修之可長存積㓛成鍊非自然是由
精誠亦守一内守堅固真之真虛中恬淡自
致神
百榖章第三十
百榖之實土地精五味外美邪魔腥臭亂神

明胎氣零那從反老得還嬰三魂忽忽魄糜
傾何不食氣太和精故能不死入黄寜
心典章第三十一
心典一體五臓王動靜念之道徳行凊潔善
氣自明光坐起吾俱共棟梁畫日曜景暮閉
藏通達華精調隂陽
經歴章第三十二
經歴六合隱卯酋兩腎之神主延壽轉降道
斗藏初九知雄守雌可無老知白守黑見坐
守

肝氣章第三十三
肝氣鬱勃清且長羅列六腑生三光心精意
専内不傾上合三焦下玉漿玄液雲行去臭
香治蕩髮齒鍊五方取津玄膺入明堂下溉
喉嚨神明通坐侍華蓋遊貴京飄飄三清席
清涼五色雲氣紛青葱閉目内眄自相望使
諸心神還自崇七玄英華開命門通利夭道
存玄根百二十年猶可還過此守道誠甚難
唯待九轉八瓊丹要復精思存七元日月之
華救老殘肝氣周流终無端

肺之章苐三十四
肺之為氣三焦起視聽幽宴候童子調理五
華精髮齒三十六咽玉池裏開通百脉血液
始顏色生光金玉澤齒堅髮黑不知白存此
真神勿落落當憶紫宫有座席衆神合會轉
相索
隱藏章第二十五
隱藏羽蓋看天舍朝拜太陽樂相呼明神八
威正辟邪脾神還歸是胃家躭養靈根不復
枯閉塞命門保玉都萬神方胙壽有餘是謂

脾建在中宫五臓六腑神明主上合天門入
明堂守雌存雄頂三光外方内圓神在中通
利血脉五臓豐骨青筋赤髓如霜脾救七竅
去不祥日月列布設隂陽兩神相㑹化玉英
淡然無味夭人糧子丹進餽肴正黄乃曰琅
膏及玉霜太上隱環八素瓊溉益八液腎受
精伏於太隂見我形揚風三玄出始青恍惚
之間至清靈戯於飈臺見赤生逸域熙真養
華蒂內盼沈默鍊五形三氣徘徊得神明隱
龍遁芝雲琅英可以充飢使萬靈上蓋玄玄

下虎章
沐浴章第三十六
沐浴盛潔老肥薰入室東向誦玉篇約得萬
徧義自鮮散髮無欲以長存五味皆至正氣
還夷心寂悶勿煩冤逷數己畢體神精黃華
玉女告子情眞人既至使六丁即授隱芝大
洞經十讀四拜朝太上先謁太帝復北向黄
庭内經玉書輰授者曰師受者盟雲錦凰羅
金鈕𦆑以代割髮肌膚全携手登山軟液丹
金書玉景乃可宣傅得審授吿三宮勿令七

祖受宴患太上微言致神僊不死之道此其
文

太上黄庭内景玉經

















