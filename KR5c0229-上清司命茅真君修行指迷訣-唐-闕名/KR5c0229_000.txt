








四篇同卷命六
上清司命茅眞君修行指迷訣
神氣養形論
存神鍊氣銘
保生銘
上清司命茅眞君修行指迷訣
上士修行鍊炁訣
鍊炁正偃卧徐漱醴泉咽之莫閉口行炁口
但得吐炁鼻但得入炁不欲令惡炁入也徐
縮鼻莫大極滿極滿難還入五息巳一息可

吐莫大極一息數之十數屈指至九十息疲
可慇中四九三百六十息爲一意思脾中黄
炁大如雞子常念之意中有疲倦當先鍊炁
三七二百一十息鍊炁還令腹平滿平滿藏
炁不大令出閉炁七十息莫致頻擊之炁當
隨髮上竟流四支自熱下至足脚徐調炁還
至胃管喉咽使繞臍一二三四即還管矣鍊
炁偃卧爲之日岀便當坐行之鍊炁七十息
三九於意佳四九事竟鍊炁一竟使入身體
四五度白髮去矣夫委炁善鍊炁急擊一九

不知痛擊卒急處鍊疾也夫委炁先在口口
含半雞子睡當千咽常唾故遣口中津汋持
用待竭二日十息解體身解體身時如委衣
三七二百一十息一竟常被髮爲之佳一法
從足起於上尋除隂脉上隨小便内經腎尋
除至喉復從上下炁如機紋正向喉中來入
淺腹養注足五色炁常取令分明置喉中從
胡脉下常存三元三規成著腎腎規裏青青
赤表黄黄巳曰白妄見目止
鍊炁三規即三元也即注泥丸絳宫丹田是

也上規一曰鍊炁不息正偃瞑目閉口被髮
兩手張腹小縮鼻徼縮還未及因復取唐還
炁腹不得隨也十息一屈指至七十息一咽
復更盛炁存胡脉中平平涓泄復七十息一
咽小脇小腹炁上入腦卧真脇班駮上承髮
三七二百一十息令炁莫交錯調適守治精
神炁新處形常安如五藏無主形體贏瘦憊
筋緩骨重難以行歩榮華枯落皮膚革去十
指無色精炁虚瘦炁乏乃信此爲候
天老十干第甲經十二月炁法

第甲日精至一旬之時滌蕩五藏渴飲水漿
顔色脫去小便赤黄大便微難糞而黑剛腸
中雷鳴如有減傷逐除邪炁無或恐惶行苦
艱難兩目芒芒時節春秋日月短長隂陽損
益皆如經章
第乙日精至二旬之時榖炁始盡邪炁逃亡
眞炁微弱以水爲粮忽然恍恍志意悵悵守
之無失華池玉英以是爲法卧起案牀形體
瘦弱難以動行
第丙日精至三旬之時精炁如故穀炁無滓

兩炁交錯莫肯適住意中恬然不思榖食精
炁在内王相用事至誠之効努力可副堅守
無失功成事遂華池玉英潔白可喜
第丁日道至四旬之時榖炁離形精炁獨治
脉炁微弱乍去乍來顔色益澤日受其故心
志恱欣不復恐懼肌肉日生血炁有餘光華
滑利往來應度經管隂陽和調補寫身形潤
澤
第戊日道至五旬之時精炁安處外事屏去
五藏和調精神内養卧而安席皮膚改更動

作引歩至精不効神炁浮遊數見夢寤卧時
自驚若有響應喚呼光影髣髴志苦髙精所
至信効爲佳
第巳日道至六旬之時精炁利安上下和通
髮膚潤澤支體易行行歩伏故耳目聦明志
音漠然不復恐惶屈身利便機關和良不念
穀食咽炁益胎得酒而飲得食而食多少自
在無所縈禁
第庚日道至七旬之時精炁如通漠然安定
孔竅調和五藏潔靜呼吸精炁滌邪納正去

惡遠新安然清淨内理志炁外貌日盛動故
踴躍輕其足脛若好靜處不與人爭至精之
効以爲道經
第辛日道至八旬之時炁游八極榮衞充盈
調炁便利往來跂經上下表裹潤澤和平五
藏皆定經歷仙庭恬惔無欲安然而寜心志
安恱怵惕不驚内無恐懼懽樂平生長守無
失道著神成既有効驗度世長生
第壬日道至九旬之時精炁充滿靈神開張
懦者而剛弱者而强損者復益廢者和良不

行自來不送自逸榮華滋潤音聲益彰口中
甘味鼻中芳香華池玉英常存不忌至精所
致道可仕遵
第癸日道至十旬之時精炁皆到神道䟽通
輕壯肌肉充布神明目盡開覧志氣翶翔恬
恬無欲蕩滌腹腸精存神在道德會昌初服
飲食乃能久長壯不知老眞仙同郷與道沈
浮可致神明
食炁之法必以天生人之日謂甲辰庚日也
乃若四時王相日始飲藥食炁初以九口滿

飲爲法後日減一餐十日穀絶矣他餘物一
時覩皆可食炁食炁之法十咽噉棗十以棗
爲籌爲知食炁多少若使口中華池玉英甘
露醴泉津汋自生凡食炁之道炁爲寳一嵗
至肌膚充榮二嵗至機關和良三嵗至筋骨
堅强四歳至骨髓塡塞天有四時故人食炁
亦應之四歳即神與形通通日數有嵗如神
明者不視形見不聽聲聞不行而至不見知
之此所謂形一神名曰真人矣同日長生與
天司靈

正月朝食陽炁一百六十暮食隂炁二百二
月朝食陽炁一百八十暮食隂炁一百八十
三月朝食陽炁二百暮食隂炁一百六十四
月朝食陽炁二百二十暮食隂炁一百四十
五月朝食陽炁二百四十暮食隂炁一百二
十六月朝食陽炁二百二十暮食隂炁一百
四十七月朝食陽炁二百暮食隂炁一百六
十八月朝食陽炁一百八十暮食隂炁一百
八十九月朝食陽炁一百六十暮食隂炁二
百十月朝食陽炁一百四十暮食隂炁二百

二十十一月朝食陽炁一百二十暮食隂炁
二百四十十二月朝食陽炁一百四十暮食
隂炁二百二十
夫陽炁者鼻取之炁也隂炁者口取之炁也
此二炁十二月中日日旦暮能不能者周天
一竟又一周天是則與天同齡矣
上清司命茅眞君修行指迷訣



