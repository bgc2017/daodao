








玉籙生神資度轉經儀率三
早朝
師堂序立
法事
跪啓
具位臣姓某上啓
玄中教主玉虚明皇道君三天教主正一天
師眞君靈寳教主經籍度師眞君監齋大法
師眞君太極左宫仙公眞君九天都仙太史
眞君人天教主華蓋浮丘眞君清微靈寳道

德正一歷代師尊恭望師慈俯囘洞鑒臣今
欽奉
綸音崇修玉籙薦揚大齋以今領衆陞壇轉
詠洞玄靈寳九天生神玉章第一過至第三
過祈恩昇薦某靈進登清靜旁資孤爽均證
生方未敢自專先伸啓吿伏願一卷必六師
宻授啓蒙之訓衆眞監度我猶如侍坐之時
干冒師嚴臣等下情不勝惶懼之至領衆陞
壇恭行典式
唱道引至壇前序立

降神王
法事
具位某上啓
十方無極飛天神王長生大聖無量度人君
飛天使者飛天吏兵侍衞經寳一切聖衆伏
聞元始說經功昭垂於浩劫虚皇演教澤廣
被於含靈某恪意遵行志心持誦周九過生
神之典度一切沈滯之魂頒行符命之文普
超靈識蠲潔蘋蘩之薦用表忱誠法衆如儀
修齋奉請

修齋奉請
東方無極飛天神王降臨壇所
南方西方北方東北東南西南
西北上方下方
雲輿
向來啓請伏想羽節徘徊霓旌縹緲千乘萬
騎勃勃浮空而來九鳳八鸞嗈嗈自天而下
某等無任虔恭淨茶上獻具有誠䟽謹用披
宣
宣䟽

焚化
䟽文披露聖聴昭囘願周九轉之功共證一
乘之妙神魂升度永超清靜之鄉苦爽沾恩
盡覩光明之境某等不勝虔禱之至謹言
陞壇上香
信禮
黙禮師存念如法
請宣神呪
七靈隱神三元混形變隂化陽外清内明
洞徹太和九宫攝英飛丹鬱秀錬度八門

脫胎却死七魄散分百神混合兆爲帝賓
鳴法鼓二十四通
無上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十六人
出關啓所言臣今入意願得
太上十方正眞生炁下降流注臣等身中令
臣所啓速逹徑御
無上至眞三寳昊天王皇上帝東極救苦天
尊九天生神上帝道前

請稱法位
具位臣姓某與禮官等謹同誠上啓
太上無極大道虚無自然元始天尊玉宸道
君靈寳天尊太上老君道德天尊統天元聖
天尊尋聲救苦天尊朱陵度命天尊東華木
公上相青童道君西靈金眞萬炁祖母元君
十方靈寳救苦天尊十方巳得道至眞諸君
丈人九天生神上帝三十二天上帝三皇五
老上帝五福十神眞君東華南極西靈北眞
玄都玉京金闕七寳玄臺紫微上宫靈寳至

眞明皇道君上相上宰上保上傅四司五帝
十方無極至眞三十六部尊經神仙上清日
月五星四曜南辰北斗萬象高眞十方無極
無量品至眞大神飛天神王長生大聖無量
度人君天眞皇人妙行眞人三元三官大帝
九天採訪使者玄中大法師三天大法師靈
寳三師眞君周天列宿星君清微歷代宗師
九天天曹諸司上聖北極四聖眞君南昌上
下宫朱陵火府黄籙院主宰三元眞君度人
不死諸位眞君興生獨𨽻可韓功都聚魂五

府眞宰三界大勲魔王侍經五帝玉童玉女
九天符使九天侍衞一切靈仙五嶽五天聖
帝儲副佐理眞君北隂酆都大帝九壘帝君
五炁天君十宫眞君三元宫府百二十曹考
官椽吏十方九幽諸獄主者水府榑桑大帝
暘谷神君九江水帝十二谿眞雷霆雨部神
祇法籙官君將吏巨天力士執罰神兵五帝
直符六宫掾吏牛頭獄卒馬面大神玄都茭
龍驛吏齎簡童子護戒威神三界直符四直
功曹城隍里社正神侍香靈官直符宣通召

命三界應感一切威靈臣聞靈寳本章總百
魔隱韻之玄奥洞玄妙典敷九天生神之威
儀神功與天地齊功大惠實死生蒙惠是爲
勝範普度無窮以今欽奉
綸音崇修玉籙大齋幾書夜今則登壇轉誦
洞玄靈寳九天生神玉章昇薦某靈證果逍
遥旁資苦爽均遂生方以今法事嚴陳琅函
將啓敬伸謄奏仰冀鑒觀伏願三境髙明九
天上聖同垂玄貺普賜洪恩俯降道場證盟
修奉十方法界六合寰區五道衆生九幽諸

獄以兹功德徧用莊嚴當願經寳宏宣幽關
罷對淨魄蒙恩而上超道岸苦魂受錬而永
離泉鄉冤對蠲除罪根落滅徑圓成於道果
即度品於朱宮稽首皈依無極大道
侍經白文三皈依
宿命賛侍經開經
敷座賛靜念如法
寂寂至無宗請轉法輪
師題經衆諷經畢
侍經回向解座吟

歩虚旋行至子宫上香
師白文
伏聞位鎭坎宮校錄鬼神之府威靈子位総
司罪福之權應五氣以分輝憫羣生之淪没
以今欽奉
綸音崇修玉籙昇薦某靈超登清靜旁資苦
爽均證生方今者誦詠寳章巳周一過祈玄
恩而誕布度苦爽以超昇伏願俯納虔祈特
垂拯濟俾三塗開泰五苦停酸幽夜開光咸
登彼岸具有䟽文謹當宣吿

宣䟽
謹請鬱單無量天唐符使速出班次祗受公
文
宣關焚化
侍經開經敷座賛
請轉法輪師題經
衆諷經畢侍經囘向
解座吟
歩虚旋行至坤宮上香
師白文

伏聞位當參位端居仁靜之鄕德運坤中流
布梵陽之炁度人利物起死囘生以今欽奉
綸音崇修玉籙昇薦某靈進登清靜旁資苦
爽均證生方今者誦詠寳章巳周二過敬頒
宣於恩命祈拔度於神魂伏願俯降大慈特
從凡懇俾幽冥之開泰使道果以圎成具有
䟽文謹當宣吿
宣䟽
謹請上上禪善無量壽天劉符使速出班次
祗受公文

宣關焚化
侍經開經敷座賛
請轉法輪師題經
衆諷經畢侍經囘向
解座吟
歩虚旋行至震宫上香
師白文
伏聞尊居卯位有情俱沐於玄恩德合震宫
幽顯咸資於大化隨方應號無量度人以今
欽奉

綸音崇修玉籙昇薦某靈超登清靜旁資苦
爽均證生方今者誦詠寳章巳周三過敬頒
宣於恩命祈拔度於神魂伏願上徹蒼旻俯
憐丹悃證盟開度濟拔幽㝠具有䟽文謹當
宣告
宣䟽
謹請梵監須延天黄符使速出班次祗受公
文
宣關焚化
三聞經還神燒香

仙靈仙官金童玉女五帝五嶽神仙眞人三
炁正神左右龍虎君天仙地仙五靈香官當
令召致十方正炁自然生金液丹碧芝英百
靈衆眞交㑹在此香火鑪前令臣等學道得
道求仙得仙十方仙童玉女接侍香煙傳臣
向來所啓之誠速逹徑御
無上至眞三寳昊天玉皇上帝東極救苦天
尊九天生神上帝道前
下壇謝師
具位臣姓某上啓

玄中教主玉虚明皇道君三天教主正一天
師眞君靈寳教主經籍度師眞君監齋大法
師眞君太極左宫仙公眞君九州都仙太史
眞君人天教主華蓋浮丘眞君清微道德正
一歷代師尊恭望師慈俯昭謝悃臣適來陞
壇轉詠九天生神玉章祈恩昇薦某靈進登
清靜下及法界孤幽超出沈冥遷昇仙界仰
荷主維巳周三過徑伸謁謝尚冀成終伏願
何福不臻悉入生門之度說經未竟少稽仙
仗之留臨午行科别伸啓告臣等下情無任

虔謝之至謹言
向來念善
午朝
師堂序立法事
跪啓
伏以太陽洞明景煥三炁之蓊冥綵仗下凡
筵想諸天之齊到門下具位臣姓某上啓
玄中教主玉虚明皇道君三天教主正一天
師眞君靈寳教主經藉度師眞君監齋大法
師眞君太極左宮仙公眞君九州都仙太史

眞君人天教主華蓋浮丘眞君清微靈寳道
德正一歷代師尊恭望師慈俯囘洞鑒臣今
欽奉
綸音崇修玉籙薦揚大齋以今領衆陞壇轉
詠洞玄靈寳九天生神玉章第四過至第六
過祈恩昇薦某靈上登福境下及法界孤爽
岀離幽冥遷昇淨域未敢自專再伸啓告伏
願七寳經臺常覩紫虚之鬱秀三清洞闕遥
瞻梵炁之彌羅臣等干冒師嚴下情不勝惶
懼之至領衆陞壇恭行典式

唱道陞壇
上香信禮
黙禮師存念如法請宣神呪
元始開圖太玄肇靈虚極無象一氣流形
化生二景五緯凝精混合自然怛除結嬰
總眞布景煥赫九清炎池廓奕七紀齊井
祈師盧浩丹天耀精朱光鍊度赤靄散明
三華鬱秀暉映帝宸
鳴法鼓二十四通
無上三天玄元始三炁太上道君召出臣等

身中三五功曹左右官使者侍香金童傳言
散花玉女五帝直符直日香官各三十六人
出關啓所言臣今入意願得
太上十方正眞生炁下降流注臣等身中令
臣所啓速逹徑御
無上至眞三寳昊天玉皇上帝東極救苦天
尊九天生神上帝道前
請稱法位
具位(臣)姓某與禮官等謹同誠上啓
太上無極大道虚無自然元始天尊玉宸道

君靈寳天尊太上老君道德天尊統天元聖
天尊尋聲救苦天尊朱陵度命天尊東華木
公上相青童道君西靈金眞萬炁祖母元君
十方靈寳救苦天尊十方巳得道至眞諸君
丈人九天生神上帝三十二天上帝三皇五
老上帝五福十神眞君東華南極西靈北眞
玄都玉京金闕七寳玄臺紫微上宫靈寳至
眞明皇道君上相上宰上保上傅四司五帝
十方無極至眞三十六部尊經神仙上清日
月五星四曜南辰北斗萬象高眞十方無極

無量品至眞大神飛天神王長生大聖無量
度人君天眞皇人妙行眞人三元三官大帝
九天採訪使者玄中大法師三天大法師靈
寳三師眞君周天列宿星眞清微歷代師君
九天天曹諸司上聖北極四聖眞君南昌上
下宫朱陵火府黄籙院主宰三元眞君度人
不死諸位眞君興生獨隷可韓功都聚魂五
府眞宰三界大勲魔王侍經五帝玉童玉女
九天符使九天侍衛一切靈仙五嶽五天聖
帝儲副佐理眞君北隂酆都大帝九壘帝君

五炁天君十宮眞君三元宮府百二十曹考
官掾吏十方九幽諸獄主者水府榑桑大帝
暘谷神君九江水帝十二谿眞雷霆雨部神
祇法籙官君將吏巨天力士執罰神兵五帝
直符六宫掾吏牛頭獄卒馬面大神玄都茭
龍驛吏齎簡童子䕶戒威神三界直符四直
功曹城隍里社正神侍香靈官直符宣通召
命三界應感一切威靈臣聞三寳金書凝虚
玄之妙炁九霄玉笈祕空洞之靈音内名混
合於百神生根裁成於萬品導運御世唱恭

奉而九炁結形乗晨希陽洞玄靈而七元返
景洪惟元始凝妙虚無憫履九之告終矜函
三之應㑹神景啓奧隱韻通玄上開天地之
光下料死生之化希夷至極微妙難超仰功
德之巍巍罄諶恂之切切以今欽奉
綸音崇修玉籙大齋幾晝夜今則登壇轉詠
洞玄靈寳九天生神玉章昇薦某靈證景逍
遥旁資苦爽均遂生方伏願慈光耀景玄極
流輝出禁書於玉臺容其嘯詠開寳章於金
格許以謡歌琅琅而逸響九遐鬱鬱而明聞

三界即俾某靈性超死戸氣返本根乗大有
之瓊音登妙無之寳界臣等稽首皈依無極
大道
侍經白文三皈依
宿命賛侍經開經
敷座賛靜念如法
請轉法輪師題經
衆諷經畢侍經回向
解座吟
歩虚旋行至巽宫上香

師白文
伏聞位鎭巽宫上應神霄之境澤林地戸下
通溟漠之鄕無量度人隨方設教以今欽奉
綸音崇修玉籙昇薦某靈進登清靜旁資苦
爽均證生方今者誦詠寳章巳周四過敬頒
宣於恩命祈拔度於死魂伏願俯憫哀悰大
施玄造庶彰正化以副虔祈具有䟽文謹當
宣吿
宣䟽
謹請寂然兠術天彭符使速出班次祗受公

文
宣關焚化
侍經開經敷座賛
請轉法輪師題經
衆諷經畢侍經囘向
解座吟
歩虚旋行至中央上香
師白文
伏聞道如天䨱獨總御於死生德若穹高較
重輕之罪福曲憐亡爽願拯幽關以今欽奉

綸音崇修玉籙昇薦某靈進登清靜旁資苦
爽均證生方今者誦詠寳章巳周五過奉眞
符而頒吿祈惠澤以宣行伏願迴駕鑒臨隨
方應度庶使拘囚之衆咸登自在之天具有
䟽文謹當宣吿
宣䟽
謹請波羅尼宻不驕樂天范符使速出班次
祗受公文
宣關焚化
侍經開經敷座賛

請轉法輪師題經
衆諷經畢侍經囘向
解座吟
歩虚旋行至乾宫上香
師白文
伏聞威佐天行居福德大千之界德恢乾運
度幽冥億劫之魂化應諸天功施無量以今
欽奉
綸音崇修玉籙昇薦某靈超登清靜旁資苦
爽均證生方今者誦詠寳章巳周六過賴玄

恩而頒吿祈聖澤以弘施伏願大道垂慈神
光徧燭盡開明於長夜俾超度於仙鄕具有
䟽文謹當宣吿
宣䟽
謹請洞元化應聲天張符使速出班次祗受
公文
宣關焚化
三聞經還神燒香
仙靈仙官金童玉女五帝五嶽神仙眞人三
炁正神左右龍虎君天仙地仙五靈香官當

令召致十方正炁自然生金液丹碧芝英百
靈衆眞交㑹在此香火鑪前令臣等學道得
道求仙得仙十方仙童玉女接侍香煙傳臣
向來所啓之誠速逹徑御
無上至眞三寳昊天玉皇上帝東極救苦天
尊九天生神上帝道前
下壇謝師
伏以不參以三朝禮幸成於晉接所告者二
玄科實出於師資門下具位臣姓某上啓
玄中教主玉虚明皇道君三天教主正一天

師眞君靈寳教主經籍度師眞君監齋大法
師眞君太極左宮仙公眞君九州都仙太史
眞君人天教主華蓋浮丘眞君清微道德正
一歷代師尊恭望師慈俯昭謝悃臣適來陞
壇轉詠九天生神玉章祈恩昇薦某靈進登
清靜下及法界孤幽超出沈冥遷昇仙界仰
沐匡維幸周六過庸殫昭謝尤賴成終伏願
無文不明普冀衆眞之監度說經將畢願言
我道之興隆俟在落景行科别瀝愚衷申告
臣等下情無任虔謝之至謹言

向來念善
晚朝
師堂序立法事
跪啓
伏以諸天日停輪遥聽空歌之唳鶴五色雲
參駕恭迎羽蓋之鳴鸞三瀆師尊載遵典式
門下具位臣姓某上啓
玄中教主玉虚明皇道君三天教主正一天
師眞君靈寳教主經籍度師眞君監齊大法
師眞君太極左宮仙公眞君九州都仙太史

眞君人天教主華蓋浮丘眞君清㣲靈寳道
德正一歷代師尊恭望師慈俯囘洞鑒臣今
欽奉
綸音崇修玉籙薦揚大齋以今領衆陞壇轉
詠洞玄靈寳九天生神玉章第七過至第九
過祈恩昇薦某靈進登清靜下及法界孤爽
同證良因登眞度命未敢自專重伸啓告伏
希師造終始綱維恭願授下士不傳之祕發
微闡幽開神魂受度之門傾光迴駕恭俟景
命宣演靈章臣干冒師嚴下情不勝惶懼之

至領衆陞壇恭行典式
唱道陞壇
上香信禮
黙禮師存念如法請宣神呪
無上至眞大聖髙尊布化運炁三十二天
八㑹九光自然成文安鎭天地保制劫年
元始符命普告三元下敕九地上關諸天
中告海嶽名山大川今日上告萬神咸聞
修齋行道拔度幽魂三官九署落滅惡根
永度三途五苦之源世世受福記名丹篇

神生天堂鍊化自然生死開度億劫長年
九天符命風火驛傅
鳴法鼓二十四通
無上三天玄元始三炁太上道君召出臣等
身中三五功曹左右官使者侍香金童傳言
散花玉女五帝直符直日香官各三十六人
出出者嚴裝關啓所言臣今入意願得
太上十方正眞生炁下降流注臣等身中令
臣所啓速逹徑御
無上至眞三寳昊天玉皇上帝東極救苦天

尊九天生神上帝道前
請稱法位
具位臣姓某與禮官等謹同誠上啓
太上無極大道虚無自然元始天尊玉宸道
君靈寳天尊太上老君道德天尊統天元聖
天尊尋聲救苦天尊朱陵度命天尊東華木
公上相青童道君西靈金眞萬炁祖母元君
十方靈寳救苦天尊十方巳得道大聖衆至
眞諸君丈人九天生神上帝三十二天上帝
三皇五老上帝五福十神眞君東華南極西

靈北眞玄都玉京金闕七寳玄臺紫微上宫
靈寳至眞明皇道君上相上宰上保上傅四
司五帝十方無極至眞三十六部尊經神仙
上清日月九曜南辰北斗萬象髙眞十方無
極無量品至眞大神飛天神王長生大聖無
量度人君天眞皇人妙行眞人三元三官大
帝九天採訪使者玄中大法師三天大法師
靈寳三師眞君周天列宿星眞清微歷代師
眞九天天曹諸司上聖北極四聖眞君南昌
上下宫朱陵火府黄籙院主宰三元眞君度

人不死諸位眞君興生獨隷可韓功都聚魂
五府眞宰三界大勲魔王侍經五帝玉童玉
女九天符使九天侍衛一切靈仙五嶽五天
聖帝儲副佐理眞君北隂酆都大帝九壘帝
君五炁天君十宫眞君三元宮府百二十曹
考官掾吏十方九幽諸獄主者水府扶桑大
帝暘谷神君九江水帝十二谿眞雷霆雨部
神祇法籙官君將吏巨天力士執罰神兵五
帝直符六宮掾吏牛頭獄卒馬面大神玄都
茭龍驛吏齎簡童子護戒威神三界直符四

直功曹城隍里社正神侍香靈官直符宣通
召命三界應感一切威靈臣聞龍漢開圖玉
字恢張於五太鶴鳴御運金書羅絡於三靈
始青演妙而寳韻十囬空碧凝眞而琅音九
徧啓神功於經緯彰紫炁於玄黄鳯篆昭囘
瓊闕儼飛天之衛龍章煥耀紫宫敷典禁之
藏爲苦海之慈航實昏衢之惠燭凡伸丹禱
必賴玄恩以今欽奉
綸音崇修玉籙大齋幾晝夜今則陞壇轉詠
洞玄靈寳九天生神玉章昇薦某靈上生福

境下及孤幽均證生方伏願周囘十方提攜
萬類昇靈魂於寳界濯幽爽於寒泉俾仗眞
乗頓消妄業臣等稽首皈依無極大道
侍經白文三皈依
宿命賛侍經開經
敷座賛靜念如法
請轉法輪師題經
衆諷經畢侍經囘向
解座吟
歩虚旋行至兌宮上香

師白文
伏聞位正福堂能弘敷於慈化惠施兌澤毎
普度於神魂幽顯沾恩存亡獲慶以今欽奉
綸音崇修玉籙昇薦某靈進登清靜旁資苦
爽均證生方今者誦詠寳章巳周十過沛玄
恩而頒告下冥府以施行伏願普降慈光鑒
觀情意俾即諧於惠澤咸永賴於慈悲具有
䟽文謹當宣吿
宣䟽
謹請靈化梵輔天徐符使速岀班次祗受公

文
宣關焚化
侍經開經敷座賛
請轉法輪師題經
衆諷經畢侍經回向
解座吟
歩虚旋行至艮戸上香
師白文
伏聞鎭居艮位上尊靈寳之宮德攝鬼門流
布彌羅之炁施囘生之大德垂起死之神功

以今欽奉
綸音崇修玉籙昇薦某靈進登清靜旁資苦
爽均證生方今者誦詠寳章巳周八過敬頒
宣於恩命祈拔度於神魂伏願特賜神光俾
諧度命超甦滯爽遷擢亡魂免沈墜於九幽
俾超凌於三界具有䟽文謹當宣吿
宣䟽
謹請髙虚清明天虞符使速出班次祗受公
文
宣關焚化

侍經開經敷座賛
請轉法輪師題經
衆諷經畢侍經囘向
解座吟
歩虚旋行至離宫上香
師白文
伏聞德輝離照死生屬統御之權化闡南譌
罪福校重輕之柄普濟沈淪之苦咸蒙解脫
之恩以今欽奉
綸音崇修玉籙昇薦某靈進登清靜旁資苦

爽均證生方今者誦詠寳章巳周九過廣玄
恩以宣吿下冥府而奉行伏願體上帝之好
生施大慈而救苦拔神靈於九夜度幽爽於
重關具有䟽文謹當宣吿
宣䟽
謹請無想無結無愛天潘符使速出班次祗
受公文
宣關焚化
侍經嘆經三聞經
師收經賛

收經得道隨念徃生無盡玄功無邊惠澤伏
願解分宿對縁㑹當來不墮三途悉蠲八難
稽首皈依
無上道寳
收經得道隨念徃生無量洪恩無邊聖力伏
願潜停輪轉永斷牽纏惡趣騰輝神魂受鍊
稽首皈依
無上經寳
收經得道隨念徃生無極良緣無窮妙力伏
願四司無滯九署潜通魂度朱陵神遊紫府

稽首皈依
無上師寳
還神燒香
仙靈仙官金童玉女五帝五嶽神仙眞人三
炁正神左右龍虎君天仙地仙五靈香官當
令召致十方正炁自然生金液丹碧芝英百
靈衆眞交㑹在此香火鑪前令臣學道得道
求仙得仙十方仙童玉女接侍香煙傳臣向
來所啓之誠速逹徑御
無上至眞三寳昊天玉皇上帝東極救苦天

尊九天生神上帝道前
謝神王重稱法位
具位臣姓某上啓
十方無極飛天神王使者飛天吏兵聖衆恭
望祥光俯囘洞鑒切以九過生神亶賴唱恭
之惠三乗演妙克承開宥之功昨爲欽奉
綸音崇修玉籙大齋昇薦某靈上登福境旁
資苦爽均證生方向來領衆陞壇轉詠洞玄
靈寳九天生神玉章巳周九過匪由聖造曷
遂圎隆庸罄微衷重殫誠悃䟽文叩誦恭對

披宣
宣䟽宣關
䟽文宣讀諒逹淵聦伏願監眞度生尚匃尋
聲而救苦傾光迴駕滿祈應世以度人無任
瞻依不勝眷戀某等再拜恭虔一心奉送
修齋雲輿
送出焚燎謝師
具位臣姓某上啓
玄中教主玉虚明皇道君三天教主正一天
師眞君靈寳教主經籍度師眞君監齋大法

師眞君太極左宮仙公眞君九州都仙太史
眞君人天教主華蓋浮丘眞君清微靈寳道
德正一歷代師尊恭望師慈俯囘洞鑒臣向
來陞壇轉詠洞玄靈寳九天生神玉章昇薦
某靈進登福境旁資苦爽均證生方仰荷主
維功成九過懼形神之未㝎顧念慮之有差
所冀寬原庶成善果伏願帝臨無貳天誘其
衷開度受生魂咸離幽隂之境應會感靈數
俾全交泰之功干冒師嚴臣等下情不勝惶
懼虔謝之至謹言

修齋雲輿

玉籙生神資度轉經儀







