










清微元降大法卷之二十五闕五
紫皇太乙玄初五雷祕篆
將班
太乙月孛流光上將華隂天君朱興
金鳯翅兠鍪緑面三目赤髮滿月相金甲
朱衣朱履左手執火珠右手執戟
紫皇太乙玄初霹靂天君顯信元帥武翹
天冠王者相金甲朱衣朱履乗玉龍執節
東方九炁冲和大神汲昌
龍冠青面赤髮全身金甲青衣朱履執斧

南方三炁妙玄大神湯原
火冠赤面黄髮金甲朱衣朱履仗火劒
西方七炁丹元大神龍欽
天冠羙貌金甲白衣朱履執鴈翎刀
北方五炁廣宏大神松臣卿
天冠紫棠色金甲玄衣朱履執鏡
中央一炁運靈大神宋行東
天冠金容金甲黄衣朱履執鏡
玄初霹靂雷火興震符使王烈魯芳
雷炎伍阜需端木機

並交脚幞頭威貌金甲黄衣皂履手執鴈
翎刀
淨穢符信香符


召將符


召呪
亶帝轟釗亨(心念三遍)

紫皇太乙興正玉符

窢祈禱

紫皇太乙玄初洞章

伸
紫皇太乙玄初上經(常用黃紙朱書祈禱青紙朱書)

烈(符請某將疾速報應施行)
紫皇太乙信符


(催生)

清微飛符(用黄青碧紙並朱書毎道批用)



紫皇太乙便宜符(芟邪熏服)

(完速雷炁)

丹(催生作九子臨產時淡醋湯下)正(佩鎮帶貼)

清微心印

(帥將聞命急如星火)
道法樞紐
雲山保一真人李少微授

有道中之道有道中之法有法中之法道中
之道者一念不生萬物俱寂道中之法者
靜則交媾龍虎動則揮喝雷霆法中之法
者歩罡掐訣念呪書符外此皆術數耳
大道無言可以神會妙法無傳可以心受

善行持者行道不行法善求師者師心不師
人
或曰法有先天後天之說乎
若問先天一也無道亦强名爾何謂之法况
一念纔動便屬後天符圖呪訣抑又末矣
先天而生生而無形後天而感感而有情寂
而感感而寂非至人孰能與此
法無存想存想非真法無造作造作爲妖法
無叱喝叱喝爲狂法無祝讃祝讃爲巫
法妙合乎隂陽方圓動靜是巳道貫通乎三

才天地人物而巳水火木金土應之以五
行東南西北中運之以五方天地水火風
雷山澤配之以八卦泥於術數者我書符
時以某事作用某竅如是而按造化如是
而論生尅如此起筆如此衝發鬼神之機
我得之矣然不知太極未判之前孰爲隂
陽孰爲三才孰爲五行孰爲五方孰爲八
卦故有道之士撒乎行持不假符篆
古云書符不識竅却被鬼神笑書符若知竅
驚得鬼神呌令之行持者不明道法之根

源妄於紙上作用以爲符竅殊不知此竅
非凡竅乾坤共合成名爲神炁穴内有坎
離精當於身中而求之不可求之他也人
能知此一竅則可與言道矣豈徒法哉太
上心法序要云收爲胎息用爲竅道法之
中真要妙此漏泄之言也子其味之
符者天地之真信人皆假之以朱墨紙茟吾
獨謂一點靈光通天徹地精神所寓何者
非符可虚空可水火可瓦礫可土石可草
木可飲食可有可無可通可變是謂道法

素問云清虚恬淡真炁從之精神内守病安
從來人之有疾或寒或熱或重或輕皆戾
於攝調耆慾不節故六炁之邪得以乗之
治病以符符朱墨耳豈能自靈其所以靈
者我之真炁也故曰符無正形以炁爲靈
知此說者則物物可以寓炁泥九蓑草亦
可以濟人
符者隂陽契合之具也惟天下之至誠者能
用之誠苟不至自然不靈故曰以我之精
合天地萬物之精以我之神合天地萬物

之神精精相搏神神相依所以假尺寸之
紙以號召鬼神而鬼神不得不對
法有出於同門者其符同其訣同而用之輒
不靈者誠不至也誠之不至則自信不及
自信不及則疑貳之心生疑貳之心一生
則中無所主矣中旣無主何以感通故曰
法法皆心法心通法亦通
通三才一炁爾天以炁而運行地以炁而發
生隂陽以炁而惨舒風雷以炁而動盪人
身以炁而呼吸道法以炁而感通善行持

者知神由炁生炁爲神主外想不入内想
不出一炁冲和歸根復命行住坐卧綿綿
若存以養其浩然者施之於法則以我之
真炁合天地之造化故嘘爲雲雨嘻爲雷
霆用將則元神自靈制邪則神鬼自伏通
天徹地出幽入冥千變萬化何者非我苟
中無所主炁散神昏行持之際徒倚符呪
以爲靈覬僥倖於萬一吾見其不得矣
或問變神之說如何
元始祖劫一炁分真我即元始元始即我此

之謂變神
世有閉目存神想某將自某方來者有按摩
搐縮運内炁與外炁合者噫妄矣若得神
靈將將靈神之說則平居暇日養神以靜
而神自靈冲炁以和而炁自真用之行持
自然神合乎神炁合乎炁一舉目一動念
帥將吏兵洋洋乎如在其左右
黄帝云宇宙在乎丰萬化生乎身知此道者
我大天地天地小我
莊子云尸居而龍見淵黙而雷聲知此道者

可與言動靜之機
雷神徃來歘如飛電世茹氛臭難久停驂召
至疾遣母事虚文
附體開光降將報指照水封臂攝亡墜幡其
鬼不神其事不應皆術法也可以神道設
教知道者不爲也
或問制邪之道如何
但脩巳以正子不聞花月之妖不敢以見狄
梁公乎正人君子鬼神猶且知懼况有道
之士乎

或問錬度之說如何
鍊魂者先須鍊神度人者先當自度斯錬度
之說者也夫一性靈明與天長遠因貪因
着有死有生四大分散無形可戀猶執妄
心不知解悟故輪廻於六道出没於三塗
而我
太上憫之故垂法教俾有道之士以我之真
覺彼之妄以我之陽鍊彼之隂以我之神
生彼之神以我之炁返彼之炁惟在乎澄
心定慮專志行持一念有差不成究竟若

夫誥命符籙特科教之設爾其文在是其
實不在是
清微道宗
玉清元始上帝
上清靈寳上帝玉宸道君
真元妙化天帝名迹恭
九天妙道真運元君楊徹
九天洞明元君許齡卿
玉堂天仙真人朱軒
太玄青惠昭化扶桑真君卜冀

昭凝神耀保天道化元君廣溶
明清道華元君丘沐
泰明清惠真人師復
清微洞光寳衡紫華元和明道太一元君王宏
通妙元化太一冲和元君謝晉剛
清微茂晨保運金明元君彭涵原
西華通惠元君龐俏道
太和依玄元君宋益誠
靈妙和凝元君需東
九州都仙太史髙明大使神功妙濟真君許遜

南陵浮光天官朗期
護明元妃玄光聖母王詵
清微元機元靈元君龍汲
清微靈和元君管靜卿
靈光聖母朱燧烜
金闕昭凝妙道保仙元君祖舒
上清啓圖
上清靈寳上帝玉宸大道君
紫宸太華大天帝
金闕帝宸太平後聖玄元上道君

太華西真白玉龜臺梵炁祖母元君
金闕上相東華司命木公青童道君
金闕上傅白山宫玉仙清淵太素元君
金闕上宰西城緫真真人王遠
小有天玉清虚真人王褒
金闕上保髙元紫虚元君魏華存
元皇元君李謙
照靈光惠冲應元君宇文汲
東華上佐司命真人楊義
東華上相上清仙翁許翽

上清元君西臺聖母謀嬰
九州都仙太史髙明大使神功妙濟真君許遜
太清泰玄元君文鏞
金闕昭凝妙道保仙元君祖舒
靈寳宗乗
上清靈寳天尊玉宸大道君
太玄玄一真人玉清妙道青陽天君鬱羅翹
太玄玄二真人上清妙化丹陽天君光妙音
太玄玄三真人太清妙感紫陽天君真定光
太極真人徐來勒

太極左宫仙翁上清冲應孚佑真君葛玄
太極慶融北靈内輔真人鄭思遠
抱朴小仙翁葛洪
太清泰玄元君文鏞
金闕昭凝妙道保仙元君祖舒
道德正宗
太清道德天尊金闕玄元老君
文始先生關令尹喜
太玄真人趙隆
天山真人洪賔

玄上真人魯惠
太清泰玄元君文鏞
金闕昭凝妙道保仙元君祖舒
正一淵源
太上玄元老君太清道德天尊
三天聖師正一静應顯佑真君張道陵
嗣師太清真人侍中張衡
系師太清真人閬中侯張魯
女師元君陵王妃文姬文光
太清泰玄元君文鏞

金闕照凝妙道保仙元君祖舒
會道
清微元上侍宸金闕昭凝妙道保仙元君祖舒
清微察令昭化元君休端
瓊室内應洞清元君郭玉隆
紫光曜真福和元君傅烠
三天侍經龍光道明元君姚莊
三天侍御紫英玉惠元君髙奭
清微明元左卿洞陽上宰清虛真人華英
清微洞衛上卿青城通惠真人朱洞元

清微都元右卿雲山保一真人李少微
清微保和仙卿眉山混隱真人南畢道
清微察訪使碧水雷淵真人黃舜申
清微雷霆隱訣法
將班
清微仙都攝令捷炎符使趙儀
衝天幞頭黄抺額棗色面大眼羙鬚玄衣
穿緑靴執長斧
召呪
時祺於平

令符


祈禱通用符

(風雲雷電)

(雨雪睛龍)

(止集香香)



(飛飛速速)

(衝衝召命)

(勑通動静)

(淸信生炁)

(炁炁炁𤇍)



(▲胄)
凡祈禱驅邪治病屬動

(火令符火生寅)

凡止風止雨祈晴屬靜


三清祕字

霐▲▲(心念)

五帝祕諱
合明天帝日
符式

(某請止風請於某日大降甘雨)
(臣某奉行)


凡書符時須心地淸靜無有雜念展紙筆
於案叩齒存金光自兩眼出布紙上次書
篆想爲金字次入將名存將入符次掃火

茟蓋之想蒲紙金火光符下批所用事意
二香字符可召萬神於降真香片上朱書後
面書(臣)某奉行
風雲雷雨電雪晴龍止集二飛二速二衝等
字凡祈禱起雷雨皆可屬動之事用之
召命敕三字可召萬神通字可書開天符或
遇人有積滯等病亦可書此符與之服
却如此下筆
動字屬動之事用之
靜字屬靜之事用之

清字解穢洒淨亦可作鎮宅符
信字召萬神
生字催生與服念三字呪書符塗
炁字並與人治病吞服
杰字治瘟病鎮貼服餌熏却心念洞淵神靈
▲字召諸雷神
胄字鎮土凡人犯土有病用此符并金錢甲
馬於所犯方上燒之仍書此字作符丸與
病人服
太上无極大道天經


(無極玄元)

(始動静光)

(明炁)

右運用策役三界速命雷霆
無字拜奏上帝黃紙丹書下奏狀内大祈禱
可用之次黄籙醮中用

極字奏帝祈禱焚香上降萬神

始字奏上帝一名元始一炁洞真天章祈禱
大應諸法不道用召萬神應三界大事聞
命立降
元字奏聞上帝使星辰順度黄籙靈寳齊法
中焚壇中降萬神危疾向天門焚之應雷
霆諸神莫不聽命又可拔贖沈淪青素丹
書題曰靈寳符命
玄字用與前同應諸瘟疫時炁焚向其方即
便消散名洞神洞淵上經
動字奏聞上帝運轉星辰能令順度驅役雷

霆應祈禱大事役使萬神治病芟邪度生
産厄起龍降蛟一切妖魅鬼恠並使消滅
日月薄蝕隂陽不調並皆治之焚之當空
處批用尤妙
靜字安山鎮嶽保國寧家停雨止風恬波息
浪號令雷霆三界莫不安靜感召和炁應
一切疾病不寧等並可焚用及安鎮用之
一名元始安鎮保劫天章
光明二字奏聞上帝宣告三界星斗大則祈
禱雨暘小則保命延年懸於中庭洞照舉

室平安召和福國寧家一名元始靈光妙
經佩之萬神衛形亦可拔贖沈淪永離幽
暗覩見光明萬罪自消莫不承三光星斗
之精聚形保生
炁字一名元始一炁開明三景真符凡六合
三界之内事無巨細皆可用之應諸雷法
得此皆通篤志行持應驗甚速
清微天運五雷大法
將班
雷主律令大神炎帝天君鄧爕

通天冠天官相全身金甲朱衣朱履仗劒
乗金龍
雷霆都督元帥玉府真君辛忠義
通天冠地官相金甲緑衣朱履執筆
雷公洞陽震玄大神江赫冲
猪頭冠赤髮青面金甲朱衣朱履雙手執
小金斧
電母洞隂明令元君秀文英
鳯冠青髮玉女相細金甲青衣朱履右手
仗劒左手托明珠

風伯飛翔天光大神方道彰
五雲冠羙貌相金甲青衣朱履擲風輪
雨師甘露天靈大神陳華夫
太玄冠圎目羙鬚面赤金甲緑衣朱履擲
火輪
東方青元雷王馬鬱林
中冠披赤髮青面金甲青衣穿靴執斧
南方丹元雷王郭元皇
中冠披黄髮赤面金甲朱衣朱履擲火輪
西方皓元雷王方仲髙

中冠披白髮紫色面金甲白衣朱履擲火
輪
北方玄元雷王鄧拱辰
中冠披青髮黑面金甲玄衣朱履執鐵簡
中宮中理雷王田元宗
中冠披赤髮赤面黄衣執火輪
碧霄玉府分
保生神慧威振清光中天
絳霄玉府分
風令火雲震山水運定國

景霄玉府分
飛應明焰昇元龍元儀制
玉霄玉府分
嘯命風雷雷光金炁夙興神王
神烈
琅霄玉府分
瑞昌陽焰冲令龍運太極
紫霄玉府分
北極天心玄光天運瑞樞斡化
九霄内輔玉樞雷分

天部神部水部龍部社部
九霄外衞玉元雷分
玉闕斬勘紫英火雲玉部
金闕邵陽氏陽
九霄樞轄雷分
樞化機化樞政機政
九霄四正雷分
東極扶桑南極丹陵西臺素靈
北極洞陽
紫微垣混天應神雷分

演慶演明演靈演玄演令
演木演火演金演水演土
演樞演機演天演地演日
演月演辰演星演混演威
演運演雲演方演甲演乙
演丙演丁演戊演巳演庚
演辛演壬演癸
太微垣洞靈天元雷分
廣天廣地廣日廣月廣辰
廣星廣木廣火廣金廣土

廣樞廣機廣化廣運廣明
廣烈廣冲廣甲廣乙廣丁
廣戊廣已廣庚廣癸廣辛
廣壬廣乾廣坎廣艮廣巽
廣震廣離廣坤廣兊
少微垣洞清神復雷分
五帝隂陽四令六甲霹靂
發水八風十雨六道掣電
興雷興風行雨移山走石
興雲洒雨行雪布霜行瘟

驅邪光明黒暗火印破陣
五嶽四瀆鳴皷轟輪火車
火輪
心市垣紫瓊雷分(亦曰蠻雷)
天洞天真畢真天鎮威猛
冰輪流光風領喝伽元皇
咬網重運腥煙霹靂飛電
仙都火雲風火風廷虚元
神令浩華洞陽金炁金精
青林歴黒炎閼玉陽東元

飛化威明
大角垣洞光蠻雷分
東華大神南華大炎西華太恊
北華大和東南維焰西南維灼
東北維明西北維英角宿天華
亢宿天華氐宿天華房宿天華
心宿天華尾宿天華箕宿天華
井宿天華鬼宿天華柳宿天華
星宿天華張宿天華翼宿天華
軫宿天華奎宿天華婁宿天華

胃宿天華昴宿天華畢宿天華
觜宿天華參宿天華斗宿天華
牛宿天華女宿天華虚宿天華
危宿天華室宿天華璧宿天華
五天勘合雷分
東方青天九炁南方丹天三炁
西方皓天七炁北方玄天五炁
中央黄天一炁
中天紫極璇璣玉雷分(内會三十品)
斗樞(内會九品)斗機(内會九品)玄運(九品)

玄靈飛化(九品)神樞(九品)
紫微元皇(九品)紫光
璇化(十二品)北真神化
紫極璇樞玄範
魁宸陽政魁神玉樞
天下玉樞北極玉樞
禹歩大統攝陽焰隂化
北極統天雷分
上華中華炎帝焰陽元華運化
清虚曜靈洞清紫光諸方混化飛行

陽芒廣令浮光
三天風火雷分(四十五品)
變雷(六品)爕雷(七品)
大洞威德(内二十品)捷疾飛天(附大洞内)
十方應化(内十品)十方青靈救苦(内十品)
十鄕應變(内十品)周天旁運混元膺犬(内十品)
三界護國(内會二十品)隂景應運(内十六品)
扶桑龍化(合二十五品)五嶽五天冲政(合二十五品)
神州廣應(合二十四品)赤城廣神(會八十一品)
巳上謂之景炁雷也

三天職任品格
男官
清微○○使禹餘○○使大赤○○使
洞真洞靈洞明洞陽察訪
紏訪廉訪採訪衞訪冲訪
招真招元察明隆光玉隆
通道崇道演道泓靈隆元
冲真通真保光保真樞元
冲元崇靖瑶光廵通廉察
冲華崇真冲道宣道明真

宏道洞元洞玄冲令
卿職
清微廣明仙卿靈妙通玄仙卿
紫微仙卿靈寳真一仙卿
監職
靈寳通元仙監清微仙監
經職
三天侍經明晨侍經紫玄侍經
令典
清微上令五雷上令五雷典者


女職
紫極侍真紫府侍真王府侍真


清微元降大法卷之二十五終















