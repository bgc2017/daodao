








太上洞神五星諸宿日月混常經
北斗之星太一之精常以四孟元日爲卜人
遊於聚落之處識度談論與常人異儻䖍心
求問者無不應耳
木嵗星之精其性仁常以立春後甲乙日遊
於寺觀爲人端正中形少髭鬢衣緑衣裳參
問禪侣談玄詰難理無所敵恭敬和雅貌殊
衆人目精明朗好齒口善接對知者㝷而問
之以禮待之言論有所求者但以心事白之
無不從允若求錢財俯對以仁常取辰日伏

於束嶽
火熒惑之精其性禮立夏後以丙丁日爲朱
衣童子好顔色形容端正衣異色之錦異花
之綾耳目聦俊多儀範揖讓進退舉止合儀
言語分明好與小兒同羣偶謳謡邑中之事
警覺先知識者而問之好人求心事俯對以
禮是人皆得從志常以未日伏於南嶽
土鎮星之精其性信常以四季及季夏土王
戊巳日遊於市肆酒店衣黄衣形狀殊異好
美飮食自齎持訪人同食有遇者得飮食錢

物求者如請以常多竒道理遊行李下常欲
濟人遇者子孫冨貴錢財日自資長常以辰
日伏於崧山
金太白星之精其性義立秋後庚卒日遊於
女色之家衣白衣長大善音樂能言語有寳
物遺人識者求之無不稱遂或爲老人騎白
馬亦有執樂器求之亦願與人常以戍日伏
於華山
水辰星之精其性智常以壬癸日遊於溪澗
幽竒之處或䑓榭之上蒼黒色衣服執尺書

吟誅優遊自樂言語詼諧多道理識者求之
以文書術數授與人常以戊已日伏於恒山
日者太陽之精常以四孟丁巳日遊於大澤
中衣黃赤衣乗騘馬獨行歌唱自娯樂馬上
有文書囊如識者以此日澤中訪之道禮義
書不死之術行大郡好女之家有遇者必得
仙術耳
月者太隂之精常以辛酉日爲女好色能言
語善行出好容儀獨遊閑中識者多問兵機
竒勝之術亦廣濟人遇者國王好愛自然得

好官職一生貴冨亦愛與人寳物常以丙子
日伏於軍旅之中慱慈廣愛求之者皆如意
自於别處得錢衣物三年之内稱意冨貴覺
是巳上七精者常以禮待賔接一生冨貴官
職稱意所求皆得有所得者即是度世不死
之術
角星之精常以立春後寅卯日遊於寺觀中
形少髭鬢參問禪理理無所敵或遊於酒肆
自飮樂衣青蒼衣識者求之多示人養生播
種之術

亢氐房三星之精常以寅卯日同行衣青蒼
衣皆乗騘馬遊於人衆中或大齋㑹處容貌
殊異頭上㣲有紫氣即是求之多與人救世
之術不令貧苦
心尾箕三星之精常以辰日同衣黃衣或爲
道士遊於寺觀中毎自手中皆執一色異物
身形端正少言語識者求之示人醫術方藥
是此七星之精往見但能識察者求之皆得
隨意自然冨貴亦令人多精神聦明智利
井鬼二星之精常以巳日爲師僧端正執珠

如意遊於忠孝之家好事及貴人家求好飮
食及酒與之不求自得冨貴此日隂陽合者
定生貴子所求皆得自通亦好妙巧功於外
人亦無所求取矣
栁星二星之精常以甲午日作道士好精神
能言語愛以道術不死之法誘人求者皆得
白日上昇其形中衣黄白衣衣下更有珠衣
裳識者以禮待之若生不敬之心即遇賊敗
張翼軫三星之精同爲老人衣黄衣騎黃牛
執酒器遊於大墅聚落求之者多遺人酒飮

者求爲地仙不死若言語謗議即生不具之
子三年内破家若敬仰即生貴子錢財日自
資生長凡前七星之神精遇者不爲重臣即
爲當世術士遇者一月内肥白充溢錢財不
求自得賢人哲士不求自至皆得遇之
奎婁胃三星之精爲美少年奇文足巧衣帛
不定乘好白馬亦是馳騁常以申酉日遊於
聚落好将珍寳物相隨識者求之皆得所與
遺好果子喫喫者不死若女人喫即生貴子
重臣奇才

昴畢二星之精常以庚子日爲少年善音樂
或執樂器遊於貴人重臣之門生才藝貴子
若生女子即爲妃后好飲酒與者大冨
觜參二星之精常以戊戍日爲童子好姿顏
多媚好乘驢衣黄衣手中執金銀器花葉形
狀與時人不同遇者求之皆得所欲即自然
得好官職好妻妻好衣裳常有人自然遺之
蓋非力也凡此七星之精所到人家累世不
貧識之不死所求如意若不以禮待之三年
之内家破人亡生不具目之子亦令人生賊

惡子
斗牛二星之精常以壬子日爲老母好顔色
衣青黑色衣能言語妙祇對持好衣裳賣好
遊善人之家及好事家所得則乃敬重之若
衣之入朝即天子好愛官職不求自得女人
衣之即生貴子聦明多藝地下金銀不求自
得之
女星之精常以癸巳日爲少女可年二十巳
來容貌無比鮮衣服妙行步能梳掠善化人
遊於聚落以度男子得遇者時得冨貴爲國

重臣不岀三年君自徴召若非理柢對言語
干黷不岀三年患大疾合者若有求術即得
太隂玄女不死之術白日上昇
虗危室壁四星之精常以癸丑日爲尼師好
顔色衣鮮潔衣服遊於聚落或至人家門户
廣說譬喻以度男子得遇者當年田蠶六畜
家業日日資長生貴子必爲重臣大冨貴不
求自得髭髮不白意有所求若不隨意者一
年之内家破人亡生無目之子凡前七星遇
者得一切欽敬有所欲者即應一切不求自

得者者反少
凡前諸宿之精識者多矣但諸宿之精所臨
分野及至聖明官長所治之邦亦皆見此太
公識太白之精李斯識鎮星之精諸葛亮識
熒惑之精得兵機袐要之訣黃帝識太隂月
之精白日上昇張良識歲星之精及太白之
精韓信識角亢之精李靖識南方七星之精
得萬勝兵訣雷公之式曹操識日精李淳風
識東方七星之精通玄象識氣候若遍論識
者甚多矣自古及今非一人而得之文煩不

能具載尋往往見之見者自然聦明皆自冨
貴識度與常人不同即須在意


太上洞神五星諸宿日月混常經
















