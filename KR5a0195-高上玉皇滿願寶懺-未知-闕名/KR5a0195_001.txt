










髙上玉皇滿願寳懴卷之一(二同卷)結五
序教
懴儀
齋戒事帝冀肸蠁以潜通馨香感神仗氤氲
而上達恭運道香德香慧香無爲香清靜香
自然香妙洞眞香超三界香三境眞香滿瓊
樓玉京遍周天法界普伸供養
說經教主元始天尊抱送玉帝道君天尊流
演聖教降生天尊諸天化身玉皇大天尊玄
穹髙上帝帝父光嚴妙樂國王帝母寳月光

皇后清靜自然覺王如來髙虚清明天主帝
君經筵啓問玉虚上帝昊天上帝三世金仙
大乗菩薩十方至聖無量帝君天地始祖五
老上帝尋聲救苦慈悲度厄濟生度死萬福
護身四大眞人夜光玉女一切元君天眞皇
人一切大仙北極佑聖眞君玄天上帝三天
扶教輔元大法天師九天開化主宰靈應帝
君演正警化純陽孚佑帝君應感妙通慈濟
朱眞人洞玄惠世玉蟾白眞人大慈永元普
濟顯靈廣佑羅眞君清微靈寳道德正一諸

階演法垂文授受諸大祖師眞人仙衆雷霆
諸司天將法籙吏兵飛天大聖无極神王妙
行眞人靈妃玉女十方三界諸天地水諸大
眞人一時㑹中無量聖衆悉仗眞香普同供
養臣今奏爲某府某縣某處居奉
道(臣某)入意所伸凡悃干冒
天威仰望洪慈俯從丹禱以今恭逢榖旦式
展芻忱香花羅列以歸依燈果廣陳而供養
恭望暫離
帝闕欵駐凡筵俯察精䖍鑒蘋繁之報謝洞

矜懇切副草芥之微誠恭對
天慈宣揚懴法
道場衆等人各運心長跪禮懴如法
具籙職(臣某)領録奉
大道弟子某等謹䖍誠上啓
三清至眞玉皇尊帝帝父帝母至聖至眞三
寳三界一切眞靈(臣)等恭聞七寳玄苑玉皇
殿宫演今本行之因縁言昔往時之勝事國
王淨德勑禱太子而未傳皇后月光夢感
道君而抱送糿而敏慧長而仁慈捨國以付

大臣入山而修至道證成玉帝號曰金仙大
聖大慈大悲大願昔未曾有嘆莫能窮臣等
下情無任懇祝讃揚之至普與過往祖先見
存眷屬塵寰品彚長夜幽魂傾倒䖍恭皈依
敬禮稱揚名號著想尊容如教奉行依經祝
願衆▲玉誥曰
太上彌羅無上天妙有玄眞境渺渺紫金闕
太微玉清宫無極無上聖廓落發光明寂寂
浩無宗玄範總十方湛寂眞常道恢漠大神
通玉皇大天尊玄穹髙上帝(各一拜)

(臣)等志心歸命禮願舉六通力放大光明
玉皇大天尊玄穹髙上帝
(臣)等志心歸命禮願分身十方諸大天宫
玉皇大天尊玄穹髙上帝
(臣)等志心歸命禮願大光明殿昇光明座
玉皇大天尊玄穹髙上帝
(臣)等志心歸命禮願演說清靜解脫之道
玉皇大天尊玄穹髙上帝
(臣)等志心歸命禮願出大妙音普告十方
玉皇大天尊玄穹髙上帝

(臣)等志心歸命禮願神通不動移接天人
玉皇大天尊玄穹髙上帝
(臣)等志心歸命禮願拯救衆生令得安樂
玉皇大天尊玄穹髙上帝
(臣)等志心歸命禮願廣行方便助國救人
玉皇大天尊玄穹髙上帝
(臣)等志心歸命禮願啓諸道藏演說靈章
玉皇大天尊玄穹髙上帝
(臣)等志心歸命禮願恢宣正化敷揚神功
玉皇大天尊玄穹髙上帝

(臣)等志心歸命禮願教諸菩薩頓悟大乗
玉皇大天尊玄穹髙上帝
(臣)等志心歸命禮願覆護衆生愛於赤子
王皇大天尊玄穹髙上帝
(臣)等志心歸命禮願爲度群生現玉女身
玉皇大天尊玄穹髙上帝
(臣)等志心歸命禮願現希有相上照諸天
玉皇大天尊玄穹髙上帝
(臣)等志心歸命禮願開化人天教道無窮
玉皇大天尊玄穹髙上帝

(臣)等志心歸命禮願大慈大悲流煥法輪
玉皇大天尊玄穹髙上帝
(臣)等志心歸命禮願多劫行化示大神通
玉皇大天尊玄穹髙上帝
(臣)等志心歸命禮願應現隨方利濟群生
玉皇大天尊玄穹髙上帝
(臣)等志心歸命禮願普垂教法開悟
玉皇大天尊玄穹髙上帝
(臣)等志心歸命禮願慈念蒼生普放神光
玉皇大天尊玄穹髙上帝

(臣)等志心歸命禮願生天立地開化神明
玉皇大天尊玄穹髙上帝
(臣)等志心歸命禮願施鎭五嶽安國康民
玉皇大天尊玄穹髙上帝
(臣)等志心歸命禮願惟願慈悲說利益事
玉皇大天尊玄穹髙上帝
(臣)等志心歸命禮願無量度人拔生死苦
玉皇大天尊玄穹髙上帝
(臣)等志心歸命禮願興方便意開利益門
玉皇大天尊玄穹髙上帝

(臣)等志心歸命禮願宣玉匱科傳靈寳法
玉皇大天尊玄穹髙上帝
(臣)等志心歸命禮願扶危拔苦利益存亡
玉皇大天尊玄穹髙上帝
(臣)等志心歸命禮願上福諸天下消毒害
玉皇大天尊玄穹髙上帝
(臣)等志心歸命禮願愍臣等故演斯妙義
玉皇大天尊玄穹髙上帝
(臣)等志心歸命禮願遍傳十方覆護受持
玉皇大天尊玄穹髙上帝

(臣)等志心歸命禮願保鎭國土拔度生死
玉皇大天尊玄穹髙上帝
(臣)等志心歸命禮願生浩劫前運化古今
玉皇大天尊玄穹髙上帝
(臣)等志心歸命禮願今說妙經愍念有情
玉皇大天尊玄穹髙上帝
(臣)等志心歸命禮願保護天人四相五衰
玉皇大天尊玄穹髙上帝
(臣)等志心歸命禮願破大地獄拔重罪苦
玉皇大天尊玄穹髙上帝

(臣)等志心歸命禮願降暴惡魔護諸國土
玉皇大天尊玄穹髙上帝
衆▲玉誥一遍畢各一拜
(臣)等皈神皈身皈命
玉皇大天尊玄穹髙上帝重念弟子某等曠
劫受恩累生蒙化恨以愚迷之性格染成深
重之愆尤敢不悔陳庸力精䖍之懇請以干
原赦仰遵教典以皈依方祈斷障以除愆惟
冀消災而集福隨心滿願證聖成眞容陳懴
法之宣行首望眞靈之降鑒庶蒙哀憫即遂

原除伏願世若瑠璃九色瓊輪之輻輳仙乗
金碧十絶羽蓋之飛揚靈風奏樂以相和寳
花成蓋而徧覆鸞嘯鳳唱龍戯麟盤普皆翔
下於天端時悉光臨於凡界俾天人之悅慶
獲罪咎之蠲除倘副所求曷勝至願臣與弟
子某等志心稽首禮謝
无上至眞三寳


髙上玉皇滿願寳懴卷之一
