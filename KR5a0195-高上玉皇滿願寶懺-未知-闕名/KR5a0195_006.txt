










髙上玉皇滿願寳懴卷之六
消災
伏以齋戒事帝冀肸蠁以潜通馨香感神仗
氤氲而上達(臣)等恭運道香德香慧香無爲
香清淨香自然香妙洞眞香超三界香三境
眞香滿瓊樓玉京遍周天法界普伸供養
說經教主元始天尊抱送玉帝靈寳天尊流
演聖教降生天尊諸天化身玉皇大天尊玄
穹髙上帝帝父光嚴妙樂國王帝母寳月光
皇后清淨自然覺王如來髙虚清明天主帝

君經筵啓問玉虚上帝昊天上帝五老上帝
慈悲度厄眞人㝷聲救苦眞人濟生度死眞
人萬福護身眞人妙行眞人夜光玉女靈妃
玉女一切元君三世金仙大乗菩薩十方至
聖無量帝君三元三官大帝北極四聖眞君
南辰北斗周天列曜拱極群眞自然大仙天
眞皇人三天扶教輔元大法天師眞君九天
開化司禄宏仁帝君演教警化純陽孚佑帝
君洞玄惠世玉蟾白眞人清微啓教紫虚保
仙元君靈寳道德正一全眞諸𣲖演法垂文

傳道授業闡教度人一切道德師尊仙衆雷
霆諸司天將法籙印令官君十方飛天神王
天丁力士諸仙兵馬五嶽眞君地水聖衆城
隍瘟火等神功曹符使里域靈官三界萬靈
十方眞宰法筵應感一切眞仙悉仗眞香普
同供養恭望
天慈俯垂降鑒(臣)謹奏爲入意願冀感通曲
從所禱以今恭逢穀旦式展芻忱香花羅列
以皈依燈果廣陳而供養恭望暫離
帝闕欵駐凡筵俯察精䖍鑒蘋蘩之報謝洞

矝懇禱副草芥之微誠仰對
元慈宣揚懴法舉
道場衆等人各運心長跪禮懴如法
具籙職(臣)某領録奉
大道弟子某等謹謹䖍誠奏啓
三清上聖玉皇至尊
帝父帝母至聖至眞三寳三界一切眞靈
(臣)等恭聞昔爲王嗣苦建玄功拯度億萬之
生靈修行三千之餘劫諒由聖體故兹胎臟
之胚腪雖以法身正本道原而變化無比第

一名最上乗玄理極而幽深帝功德而重大
不壞不滅杳亡杳存大聖大慈大悲大願昔
未曽有嘆莫能窮(臣)等下情無任懇祝讃揚
之至普與過徃祖先見存眷屬塵寰品彚長
夜幽䰟傾倒䖍恭皈依敬禮稱揚名號著想
尊容如教奉行依經祝願衆▲
太上彌羅無上天妙有玄眞境渺渺紫金闕
太微玉清宫無極无上聖廓落發光明寂寂
浩無宗玄範緫十方湛寂眞常道恢漠大神
通玉皇大天尊玄穹髙上帝人各一拜

(臣)等志心歸命禮願苦惱全平普蒙解脫
玉皇大天尊玄穹髙上帝
(臣)等志心歸命禮願山神衞護猛獸自退
玉皇大天尊玄穹髙上帝
(臣)等志心歸命禮願風浪頓止安穩達岸
玉皇大天尊玄穹髙上帝
(臣)等志心歸命禮願是諸惡賊悉自退散
玉皇大天尊玄穹髙上帝
(臣)等志心歸命禮願𡨚枉自伸枷鎻解脫
玉皇大天尊玄穹髙上帝

(臣)等志心歸命禮願衆邪逺避所苦除愈
玉皇大天尊玄穹髙上帝
(臣)等志心歸命禮願魔鬼殄除精靈伏藏
玉皇大天尊玄穹髙上帝
(臣)等志心歸命禮願一切災殃不能侵近
玉皇大天尊玄穹髙上帝
(臣)等志心歸命禮願一切重病便得痊愈
玉皇大天尊玄穹髙上帝
(臣)等志心歸命禮願諸惡鬼神盡自消滅
玉皇大天尊玄穹髙上帝

(臣)等志心歸命禮願至度道岸無使災侵
玉皇大天尊玄穹髙上帝
(臣)等志心歸命禮願保命度災掃諸不祥
玉皇大天尊玄穹髙上帝
(臣)等志心歸命禮願一切災魔自然殄滅
玉皇大天尊玄穹髙上帝
(臣)等志心歸命禮願消呪詛蠱毒之災
玉皇大天尊玄穹髙上帝
(臣)等志心歸命禮願消兵戈並起之災
玉皇大天尊玄穹髙上帝

(臣)等志心歸命禮願消疫氣大行之災
玉皇大天尊玄穹髙上帝
(臣)等志心歸命禮願消水旱蟲蝗之災
玉皇大天尊玄穹髙上帝
(臣)等志心歸命禮願消凶歲饑饉之災
玉皇大天尊玄穹髙上帝
(臣)等志心歸命禮願消貧窮困苦之災
玉皇大天尊玄穹髙上帝
(臣)等志心歸命禮願消種種惡病之災
玉皇大天尊玄穹髙上帝

(臣)等志心歸命禮願消疥癩癰疽之災
玉皇大天尊玄穹髙上帝
(臣)等志心歸命禮願消憂悲苦惱之災
玉皇大天尊玄穹髙上帝
(臣)等志心歸命禮願消日夜相煎之災
玉皇大天尊玄穹髙上帝
(臣)等志心歸命禮願消横惡所加之災
玉皇大天尊玄穹髙上帝
(臣)等志心歸命禮願消牢獄繫鎻之災
玉皇大天尊玄穹髙上帝

(臣)等志心歸命禮願消非分自害之災
玉皇大天尊玄穹髙上帝
(臣)等志心歸命禮願消誤食毒藥之災
玉皇大天尊玄穹髙上帝
(臣)等志心歸命禮願消虎狼毒蛇之災
玉皇大天尊玄穹髙上帝
(臣)等志心歸命禮願消𡨚家讎對之災
玉皇大天尊玄穹髙上帝
(臣)等志心歸命禮願消值遇惡人之災
玉皇大天尊玄穹髙上帝

(臣)等志心歸命禮願消被他屠割之災
玉皇大天尊玄穹髙上帝
(臣)等志心歸命禮願消推落崖岸之災
玉皇大天尊玄穹髙上帝
(臣)等志心歸命禮願消邪精殘害之災
玉皇大天尊玄穹髙上帝
(臣)等志心歸命禮願消水火漂焚之災
玉皇大天尊玄穹髙上帝
(臣)等志心歸命禮願消刀兵横誅之災
玉皇大天尊玄穹髙上帝

(臣)等志心歸命禮願消横喪天年之災
玉皇大天尊玄穹髙上帝
衆▲
玉帝誥一遍
(臣)等志心皈神皈身皈命
玉皇大天尊玄穹髙上帝重念(臣)某弟子某
等有體有形無能無善劫劫難迯乎厄難生
生豈免乎災愆各受凡軀未免管星而隨運
矧爲人類不能離數而超縁天地亦有於否
終日月尚聞於薄蝕三災八難九厄十纏鍾

人而人不能安移歲而嵗不能稔旣遵典教
巳罄懴禳伏願悉獲消除退嚴星而平舛運
咸蒙護度囬定數而解前縁洪災散於萬殊
厄會消於一已餘殃以殄劫運可迯至道岸
無使災侵處塵寰動與吉㑹並與同居諸眷
更爲在世群生命泰身安日昌月富(臣)等志
心稽首禮謝
无上虚皇至眞三寳

髙上玉皇滿願寳懴卷之六
