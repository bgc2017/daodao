










髙上玉皇滿願寳懴卷之二
讃嘆
伏以齋戒事帝冀肸蠁以潜通馨香感神仗
氤氲而上達恭運道香德香慧香無爲香清
靜香自然香妙洞眞香超三界香三境真香
滿瓊樓玉京遍周天法界普伸供養
說經教主元始天尊抱送玉帝道君天尊流
演聖教道德天尊諸天化身玉皇大天尊玄
穹髙上帝帝父光嚴妙樂國王帝母寳月光
皇后清淨自然覺王如來髙虛清明天主帝

君經筵啓問玉虚上帝昊天上帝五老上帝
三元三官大帝北極四聖眞君南辰北斗周
天列曜拱極群眞三世金仙大乗菩薩十方
至聖無量帝君尋聲救苦眞人慈悲度厄眞
人濟生度死眞人萬福護身眞人妙行眞人
夜光玉女靈妃玉女一切元君天眞皇人一
切大仙三天扶教輔元大法天師眞君九天
開化司禄宏仁帝君演正警化純陽孚佑帝
君清微教主紫虚保仙元君靈寳道德正一
全眞諸沠演法垂文授道闡教宣科度人師

尊一切仙衆雷霆諸司天將法籙印令官君
十方飛天神王五嶽眞君地水聖衆城隍瘟
火社令等神三界四府萬靈十方應感列聖
悉仗眞香普同供養恭望
天慈俯垂降鑒(臣)謹奏爲入意願冀感通曲
從所禱以今恭逢榖旦式展芻忱香花羅列
以皈依燈果廣陳而供養恭望暫離
帝闕欵駐凡筵俯察精䖍鑒蘋蘩之報謝洞
矜懇禱副草芥之微誠恭對
皇靈宣揚懴法舉

道場衆等人各運心長跪禮懴如法
具籙軄(臣)某領録奉
大道弟子某等謹謹䖍誠上啓
三清至眞玉皇尊帝帝父帝母至聖至眞三
寳三界一切眞靈
(臣)等恭聞紫金金闕白玉玉京應住妙有之
境中髙處玄眞之天上功成道備妙相卓冠
於諸天心廣體胖慈光遍燭於三界大垂法
語直指迷途位極無等無倫帝尊至玄至妙
天人依仗眞聖宗師大聖大慈大悲大願昔

未曽有嘆莫能窮(臣)某等下情無任懇祝讃
揚之至普與過去祖先見存眷屬塵寰品彚
長夜幽魂傾倒䖍恭皈依敬禮稱揚名號著
想尊容如教奉行依經祝願衆▲
玉帝誥一遍人各一拜
(臣)等志心歸命禮願稽首讃嘆大神通光
玉皇大天尊玄穹髙上帝
(臣)等志心歸命禮願稽首讃嘆大慈悲光
玉皇大天尊玄穹髙上帝
(臣)等志心歸命禮願稽首讃嘆大喜捨光

玉皇大天尊玄穹髙上帝
(臣)等志心歸命禮願稽首讃嘆大忍辱光
玉皇大天尊玄穹髙上帝
(臣)等志心歸命禮願稽首讃嘆大平等光
玉皇大天尊玄穹髙上帝
(臣)等志心歸命禮願稽首讃嘆大柔和光
玉皇大天尊玄穹髙上帝
(臣)等志心歸命禮願稽首讃嘆大自在光
玉皇大天尊玄穹髙上帝
(臣)等志心歸命禮願稽首讃嘆大利益光

玉皇大天尊玄穹髙上帝
(臣)等志心歸命禮願稽首讃嘆大如意光
玉皇大天尊玄穹髙上帝
(臣)等志心歸命禮願稽首讃嘆大智慧光
玉皇大天尊玄穹髙上帝
(臣)等志心歸命禮願稽首讃嘆大吉祥光
玉皇大天尊玄穹髙上帝
(臣)等志心歸命禮願稽首讃嘆大解脫光
玉皇大天尊玄穹髙上帝
(臣)等志心歸命禮願稽首讃嘆大皈依光

玉皇大天尊玄穹髙上帝
(臣)等志心歸命禮願稽首讃嘆大功德光
玉皇大天尊玄穹髙上帝
(臣)等志心歸命禮願稽首讃嘆大圓滿光
玉皇大天尊玄穹髙上帝
(臣)等志心歸命禮願稽首讃嘆大無礙光
玉皇大天尊玄穹髙上帝
(臣)等志心歸命禮願稽首讃嘆無能勝光
玉皇大天尊玄穹髙上帝
(臣)等志心歸命禮願稽首讃嘆穹蒼眞老

玉皇大天尊玄穹髙上帝
(臣)等志心歸命禮願稽首讃嘆妙圓清靜
玉皇大天尊玄穹髙上帝
(臣)等志心歸命禮願稽首讃嘆智慧辯才
玉皇大天尊玄穹髙上帝
(臣)等志心歸命禮願稽首讃嘆至道至尊
玉皇大天尊玄穹髙上帝
(臣)等志心歸命禮願稽首讃嘆三界師混
元祖
玉皇大天尊玄穹髙上帝

(臣)等志心歸命禮願稽首讃嘆無能勝主
玉皇大天尊玄穹髙上帝
(臣)等志心歸命禮願稽首讃嘆四生慈父
玉皇大天尊玄穹髙上帝
(臣)等志心歸命禮願稽首讃嘆髙天上聖
玉皇大天尊玄穹髙上帝
(臣)等志心歸命禮願稽首讃嘆大慈仁者
玉皇大天尊玄穹髙上帝
(臣)等志心歸命禮願稽首讃嘆金闕玄穹
主

玉皇大天尊玄穹髙上帝
(臣)等志心歸命禮願稽首讃嘆髙上玉皇
尊
玉皇大天尊玄穹髙上帝
(臣)等志心歸命禮願稽首讃嘆妙相冠諸天
玉皇大天尊玄穹髙上帝
(臣)等志心歸命禮願稽首讃嘆慈光燭三
界
玉皇大天尊玄穹髙上帝
(臣)等志心歸命禮願稽首讃嘆眞聖妙道

師
玉皇大天尊玄穹髙上帝
(臣)等志心歸命禮願稽首讃嘆天人依仗
師
玉皇大天尊玄穹髙上帝
(臣)等志心歸命禮願稽首讃嘆大乗垂法
語
玉皇大天尊玄穹髙上帝
(臣)等志心歸命禮願稽首讃嘆眞一指迷
途

玉皇大天尊玄穹髙上帝
(臣)等志心歸命禮願稽首讃嘆功德若虚
空
玉皇大天尊玄穹髙上帝
(臣)等志心歸命禮願稽首讃嘆稱揚無窮
盡
玉皇大天尊玄穹髙上帝
衆▲玉誥一遍各一拜
(臣)等志心皈神皈身皈命
玉皇大天尊玄穹髙上帝重念弟子某等稽

首慈顔傾心妙法當盡凡誠而有感固思聖
德以無窮稱十七光句句仰朝於上帝禮一
十號聲聲皈命於天尊雖能異口而莫知豈
可同音而得見極而曰道大則爲天庶隨典
教以修行爰按經言而讃述妙知妙見無等
無倫伏願身讃十名滿籍之罪名即落口宣
一善在心之衆善皆生今日咸仰於玄功法
筵普叨於道䕃仁愛和遜智慧辯才隨而増
長以從心漸可圓成而滿願利益十方三界
拯提六道四生與諸有情成無上道(臣)等志

心稽首禮謝
无上至眞三寳


髙上玉皇滿願寳懴卷之二

















