










髙上玉皇滿願寳懴卷之七(八同/卷)結八
　　　集福
伏以齋戒事帝冀肸蠁以潜通馨香感神仗
氤氲而上達(臣)等恭運道香德香慧香無爲
香清淨香自然香妙洞眞香超三界香三境
眞香滿瓊樓玉京遍周天法界普伸供養
說經教主元始天尊抱送玉帝靈寳天尊流
演聖教道德天尊諸天化身玉皇大天尊玄
穹髙上帝帝父光嚴妙樂國王帝母寳月光
皇后清淨自然覺王如來髙虚清明天主帝

君經筵啓問玉虚上帝昊天上帝五老上帝
慈悲度厄眞人㝷聲救苦眞人濟生度死眞
人萬福護身眞人妙行眞人夜光玉女靈妃
玉女一切元君三世金仙大乗菩薩十方至
聖無量帝君三元三官大帝北極四聖眞君
南辰北斗周天列曜拱極群眞自然大仙天
眞皇人三天扶教輔元大法天師眞君九天
開化司禄宏仁帝君演教警化純陽孚佑帝
君洞玄惠世玉蟾白眞人清微啓教紫虚保
仙元君靈寳道德正一全眞諸派演法垂文

傳道授業闡教度人一切道德師尊仙衆雷
霆諸司天將法籙印令官君十方飛天神王
天丁力士諸仙兵馬五嶽眞君地水聖衆城
隍瘟火等神功曹符使里域靈官三界萬靈
十方眞宰法筵應感一切眞仙悉仗眞香普
同供養恭望
天慈俯垂降鑒(臣)謹奏爲入意願冀感通曲
從所禱以今恭逢穀旦式展芻忱香花羅列
以皈依燈果廣陳而供養恭望暫離
帝闕欵駐凡筵俯察精䖍鑒蘋蘩之報謝洞

矜懇禱副草芥之微誠仰對
元慈宣揚懴法舉
　道場衆等人各運心長跪禮懴如法
具籙職(臣)某領録奉
大道弟子某謹謹䖍誠再拜奏啓
三清上聖玉皇至尊
帝父帝母至聖至眞三寳三界一切眞靈
(臣)等恭聞尊居無上北極眞空是身清淨之
道身本行難行之苦行濟幽拯顯宣正化而
揚神功助國救人施財寳而捨血肉啓諸道

藏演說靈章教菩薩之大乗悟金仙之妙道
爲慈悲父誠大丈夫大聖大慈大悲大願昔
未曽有嘆莫能窮(臣)等下情無任懇祝讃揚
之至普與過往祖先見存眷屬塵寰品彚長
夜幽魂傾倒䖍恭皈依敬禮稱揚名號著想
尊容如教奉行依經祝願衆▲
太上彌羅無上天妙有玄眞境渺渺紫金闕
太微玉清宫无極无上聖廓落發光明寂寂
浩無宗玄範總十方湛寂眞常道恢漠大神
通玉皇大天尊玄穹髙上帝人各一拜

　(臣)等志心歸命禮願安樂快然神風遐著
玉皇大天尊玄穹髙上帝
　(臣)等志心歸命禮願婦人臨難母子平安
玉皇大天尊玄穹髙上帝
　(臣)等志心歸命禮願才辯明慧人中尊貴
玉皇大天尊玄穹髙上帝
　(臣)等志心歸命禮願貴遇人君職務遷轉
玉皇大天尊玄穹髙上帝
　(臣)等志心歸命禮願財寳充溢衣食自然
玉皇大天尊玄穹髙上帝

　(臣)等志心歸命禮願慶流子孫傳之萬世
玉皇大天尊玄穹髙上帝
　(臣)等志心歸命禮願五穀豐熟黎庶安泰
玉皇大天尊玄穹髙上帝
　(臣)等志心歸命禮願是諸惡星返降吉祥
玉皇大天尊玄穹髙上帝
　(臣)等志心歸命禮願是人功德坦然無礙
玉皇大天尊玄穹髙上帝
　(臣)等志心歸命禮願殄滅凶殃安穩自在
玉皇大天尊玄穹髙上帝

　(臣)等志心歸命禮願出言希聞所至恭敬
玉皇大天尊玄穹髙上帝
　(臣)等志心歸命禮願顯貴崇重光大其門
玉皇大天尊玄穹髙上帝
　(臣)等志心歸命禮願吉祥熾盛災障不侵
玉皇大天尊玄穹髙上帝
　(臣)等志心歸命禮願道根深重宿有善縁
玉皇大天尊玄穹髙上帝
　(臣)等志心歸命禮願宿植道種廣種福業
玉皇大天尊玄穹髙上帝

　(臣)等志心歸命禮願仙丹妙寳隨意自得
玉皇大天尊玄穹髙上帝
　(臣)等志心歸命禮願坐招自然天福益固
玉皇大天尊玄穹髙上帝
　(臣)等志心歸命禮願神生淨土蓮花化生
玉皇大天尊玄穹髙上帝
　(臣)等志心歸命禮願天珍異寳莊嚴身相
玉皇大天尊玄穹髙上帝
　(臣)等志心歸命禮願善言童子上奏三官
玉皇大天尊玄穹髙上帝

　(臣)等志心歸命禮願黒簿除名青編注筭
玉皇大天尊玄穹髙上帝
　(臣)等志心歸命禮願諸仙讃重先亡生天
玉皇大天尊玄穹髙上帝
　(臣)等志心歸命禮願宿殃解脫所往通達
玉皇大天尊玄穹髙上帝
　(臣)等志心歸命禮願無賊盜事所求遂心
玉皇大天尊玄穹髙上帝
　(臣)等志心歸命禮願除水火厄横事潜消
玉皇大天尊玄穹髙上帝

　(臣)等志心歸命禮願夜夢吉祥疾病不臨
玉皇大天尊玄穹髙上帝
　(臣)等志心歸命禮願智慧聦明人見歡喜
玉皇大天尊玄穹髙上帝
　(臣)等志心歸命禮願衣食豐盛子孫榮貴
玉皇大天尊玄穹髙上帝
　(臣)等志心歸命禮願六親見喜門族和睦
玉皇大天尊玄穹髙上帝
　(臣)等志心歸命禮願除三惡報轉女成男
玉皇大天尊玄穹髙上帝

　(臣)等志心歸命禮願形容端嚴爲國大臣
玉皇大天尊玄穹髙上帝
　(臣)等志心歸命禮願生逢大道鬼神欽仰
玉皇大天尊玄穹髙上帝
　(臣)等志心歸命禮願得宿命通諸神護念
玉皇大天尊玄穹髙上帝
　(臣)等志心歸命禮願九族受廕處世長年
玉皇大天尊玄穹髙上帝
　(臣)等志心歸命禮願有情頼善魔王保迎
玉皇大天尊玄穹髙上帝

(臣)等志心歸命禮願決超三界白日上昇
玉皇大天尊玄穹髙上帝
　　衆▲
玉帝誥一遍
　(臣)等志心皈神皈身皈命
玉皇大天尊玄穹髙上帝重念(臣)某弟子某
等輪轉塵寰漂沉世域不修善本之因果寜
有福縁之集臻福力崇髙必是仙徒而乃可
善念圓熟即非天人而不能旣未及處於仙
鄉豈能得生於天界以干敷鍚特致祈求爰

按妙典之載言故謂持經而後得露香懇請
望帝仁慈伏願惠澤霶霑盡覃一門之殊慶
仁風瑞扇廣布萬國之宏休百祥來介而昌
隆五福歛錫而康義恩垂曠蕩澤沛厖洪諒
蒙慈憫以消災必冀哀憐而赦罪均享綿長
之福咸躋仁壽之郷不異玄中如居塵外(臣)
等志心稽首禮謝
无上虚皇正眞三寳

髙上玉皇滿願寳懴卷之七
