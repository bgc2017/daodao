










髙上玉皇滿願寳懴卷之八
成眞
伏以齋戒事帝冀肸蠁以潜通馨香感神仗
氤氲而上達(臣)等恭運道香德香慧香無爲
香清淨香自然香妙洞眞香超三界香三境
眞香滿瓊樓玉京遍周天法界普伸供養
說經教主元始天尊抱送玉帝道君天尊流
演聖教道德天尊諸天化身玉皇大天尊玄
穹髙上帝帝父光嚴妙樂國王帝母寳月光
皇后清淨自然覺王如來髙虚清明天主帝

君經筵啓問玉虚上帝昊天上帝五老上帝
慈悲度厄眞人㝷聲救苦眞人濟生度死眞
人萬福護身眞人妙行眞人夜光玉女靈妃
玉女一切元君三世金仙大乗菩薩十方至
聖無量帝君三元三官大帝北極四聖眞君
南辰北斗周天列宿拱極群眞自然大仙天
眞皇人三天扶教輔元大法天師眞君九天
開化司禄宏仁帝君演教警化純陽孚佑帝
君洞玄惠世玉蟾白眞人清微啓教紫虚保
仙元君靈寳道德正一全眞諸派演法垂文

傳道授業闡教度人一切道德師尊仙衆雷
霆諸司天將法籙印令官君十方飛天神王
天丁力士諸仙兵馬五嶽眞君地水聖衆城
隍瘟火等神功曹符使里域靈官三界萬靈
十方眞宰法筵應感一切眞仙悉仗眞香普
同供養恭望
天慈俯垂降鑒(臣)謹奏爲入意願冀感通曲
從所禱以今恭逢穀旦式展芻忱香花羅列
以皈依燈果廣陳而供養恭望暫離
帝闕欵駐凡筵俯察精䖍鑒蘋蘩之報謝洞

矜懇禱副草芥之微誠仰對
元慈宣揚懴法舉
道場衆等人各運心長跪禮懴如法
具籙職(臣)某領録奉
大道弟子某等謹謹䖍誠再拜奏啓
三清上聖玉皇至尊
帝父帝母至聖至眞三寳三界一切眞靈
(臣)等恭聞光明座上元始會前親探不二之
法門黙顯具六之神力妙圓清淨周讃十號
以度人智慧辯才故稱四生之慈父上靈上

聖至道至尊是帝身即道身爲法體非常體
混元聖祖三界尊師大聖大慈大悲大願昔
未曽有嘆莫能窮(臣)等下情無任懇祝讃揚
之至普與過往祖先見存眷屬塵寰品彚長
夜幽魂傾倒䖍恭皈依敬禮稱揚名號著想
尊容如教奉行依經祝願衆▲
太上彌羅無上天妙有玄眞境渺渺紫金闕
太微玉清宫无極无上聖廓落發光明寂寂
浩無宗玄範總十方湛寂眞常道恢漠大神
通玉皇大天尊玄穹髙上帝人各一拜

(臣)等志心歸命禮願紺髮朱顔轉得形容
玉皇大天尊玄穹髙上帝
(臣)等志心歸命禮願少壯㓜稚光澤美好
玉皇大天尊玄穹髙上帝
(臣)等志心歸命禮願得生十方諸大天宫
玉皇大天尊玄穹髙上帝
(臣)等志心歸命禮願嬉遊聖域餐聽法音
玉皇大天尊玄穹髙上帝
(臣)等志心歸命禮願依按奉行登眞成道
玉皇大天尊玄穹髙上帝

(臣)等志心歸命禮願勤行修奉尅致神仙
玉皇大天尊玄穹髙上帝
(臣)等志心歸命禮願一切玉女持幢下迎
玉皇大天尊玄穹髙上帝
(臣)等志心歸命禮願獲宿命通遵奉大道
玉皇大天尊玄穹髙上帝
(臣)等志心歸命禮願展轉修行至登道岸
玉皇大天尊玄穹髙上帝
(臣)等志心歸命禮願修眞學道了悟生死
玉皇大天尊玄穹髙上帝

(臣)等志心歸命禮願自在逍遥號人中聖
玉皇大天尊玄穹髙上帝
(臣)等志心歸命禮願德慧長新同諸眞人
玉皇大天尊玄穹髙上帝
(臣)等志心歸命禮願得爲九天眞仙之人
玉皇大天尊玄穹髙上帝
(臣)等志心歸命禮願太眞御几玉妃拂筵
玉皇大天尊玄穹髙上帝
(臣)等志心歸命禮願萬神班列諸天臨壇
玉皇大天尊玄穹髙上帝

(臣)等志心歸命禮願三界侍衞五帝司迎
玉皇大天尊玄穹髙上帝
(臣)等志心歸命禮願身處五雲光明赫奕
玉皇大天尊玄穹髙上帝
(臣)等志心歸命禮願上升天宫衆眞下迎
玉皇大天尊玄穹髙上帝
(臣)等志心歸命禮願頓得超證無上妙道
玉皇大天尊玄穹髙上帝
(臣)等志心歸命禮願五帝輔翼召使神仙
玉皇大天尊玄穹髙上帝

(臣)等志心歸命禮願御役神官運導隂陽
玉皇大天尊玄穹髙上帝
(臣)等志心歸命禮願千靈敬仰萬神懾伏
玉皇大天尊玄穹髙上帝
(臣)等志心歸命禮願百邪避路群魔束形
玉皇大天尊玄穹髙上帝
(臣)等志心歸命禮願逍遥自在與道長存
玉皇大天尊玄穹髙上帝
(臣)等志心歸命禮願證功德身一切有情
被其廕護

玉皇大天尊玄穹髙上帝
(臣)等志心歸命禮願證神通身一切吉祥
咸臻集故
玉皇大天尊玄穹髙上帝
(臣)等志心歸命禮願證清淨身是諸惡業
皆不能侵
玉皇大天尊玄穹髙上帝
(臣)等志心歸命禮願證威德身天魔異道
皆不能攝
玉皇大天尊玄穹髙上帝

(臣)等志心歸命禮願證無等身上帝謡唱
萬神敬護
玉皇大天尊玄穹髙上帝
(臣)等志心歸命禮願證堅固身惡劫大難
不能損害
玉皇大天尊玄穹髙上帝
(臣)等志心歸命禮願證道藏身口出語言
鬼神欽仰
玉皇大天尊玄穹髙上帝
(臣)等志心歸命禮願證慈悲身六道衆生

頼其善力
玉皇大天尊玄穹髙上帝
(臣)等志心歸命禮願證大道身出入所在
無諸恐怖
玉皇大天尊玄穹髙上帝
(臣)等志心歸命禮願證良醫身善行妙法
安樂於人
玉皇大天尊玄穹髙上帝
(臣)等志心歸命禮願證光明身常爲帝光
之所攝受

玉皇大天尊玄穹髙上帝
(臣)等志心歸命禮願證自在身天宫妙境
神常能遊
玉皇大天尊玄穹髙上帝
衆▲
玉帝誥一遍
(臣)等志心皈神皈身皈命
玉皇大天尊玄穹髙上帝重念(臣)某弟子某
等求道未勤修眞有怠再觀本行之經教深
貴能持之學人凡讀是經可得眞人之睿號

倘集其奥獲蒙仙道之圓成敢疊伸禮拜之
恭庶可沐簡穰之降一心發念衆口宣揚特
祈斷障以消愆故究造玄而入妙爰伸禳謝
以丐提携伏願道炁咸臻超沉尸而起飛魄
天福益固遊聖域而聽法音神超八極以逍
遥身處五雲而赫奕克成道果不復凡身三
界侍衞而司迎千靈敬仰而懾伏上及過往
祖禰下同見在師資俱入妙門同登道岸某
等志心稽首禮謝
无上虚皇正眞三寳



髙上玉皇滿願寳懴卷之八







