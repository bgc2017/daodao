










髙上玉皇滿願寳懴卷之五(六同/卷)結七
　　　斷障
伏以齋戒事帝冀肸蠁以潜通馨香感神仗
氤氲而上達(臣)等恭運道香德香慧香無爲
香清淨香自然香妙洞眞香超三界香三境
眞香滿瓊樓玉京遍周天法界普伸供養
說經教主元始天尊抱送玉帝道君天尊流
演聖教道德天尊諸天化身玉皇大天尊玄
穹髙上帝帝父光嚴妙樂國王帝母寳月光
皇后清淨自然覺王如來髙虚清明天主帝

君經筵啓問玉虚上帝昊天上帝五老上帝
慈悲度厄眞人㝷聲救苦眞人濟生度死眞
人萬福護身眞人妙行眞人夜光玉女靈妃
玉女一切元君三世金仙大乗菩薩十方至
聖無量帝君三元三官大帝北極四聖眞君
南辰北斗周天列曜拱極群眞自然大仙天
眞皇人三天扶教輔元大法天師眞君九天
開化司禄宏仁帝君演正警化純陽孚佑帝
君洞玄惠世玉蟾白眞人清微啓教紫虚保
仙元君靈寳道德正一全眞諸派演法垂文

傳道授業闡教度人一切道德師尊仙衆雷
霆諸司天將法籙印令官君十方飛天神王
天丁力士諸仙兵馬五嶽眞君地水聖衆城
隍瘟火等神功曹符使里域靈官三界萬靈
十方眞宰法筵應感一切眞仙悉仗眞香普
同供養恭望
天慈俯垂降鑒(臣)謹奏爲入意願冀感通曲
從所禱以今恭逢穀旦式展芻忱香花羅列
以皈依燈果廣陳而供養恭望暫離
帝闕欵駐凡筵俯察精䖍鑒蘋蘩之報謝洞

矜懇禱副草芥之微誠仰對
元慈宣揚懴法舉
　道場衆等人各運心長跪禮懴如法
具籙職(臣)某領録奉
大道弟子某等謹謹䖍誠再拜上奏
三清上聖玉皇至尊
帝父帝母至聖至眞三寳三界一切眞靈
(臣)等恭聞尊居帝位髙處天宫分身普現於
十方說法遍及於一切定而能應去來自在
以無拘合而可分變化圓通而莫測興方便

意開利益門濟沉迷之苦徒演清淨之妙道
非識可識自然而然大聖大慈大悲大願昔
未曽有嘆莫能窮(臣)等下情無任懇祝讃揚
之至普與過徃祖先見存眷屬塵寰品彚長
夜幽魂傾倒䖍恭皈依敬禮稱揚名號著想
尊容如教奉行依經祝願衆▲
太上彌羅無上天妙有玄眞境渺渺紫金闕
太微玉清宫無極無上聖廓落發光明寂寂
浩無宗玄範總十方湛寂眞常道恢漠大神
通玉皇大天尊玄穹髙上帝人各一拜

　(臣)等志心歸命禮願無起疑惑無起貪嗔
玉皇大天尊玄穹髙上帝
　(臣)等志心歸命禮願無起婬慾無起嫉妬
玉皇大天尊玄穹髙上帝
　(臣)等志心歸命禮願無起殺害無起凡情
玉皇大天尊玄穹髙上帝
　(臣)等志心歸命禮願無起凡思無起貪妬
玉皇大天尊玄穹髙上帝
　(臣)等志心歸命禮願無起聲色無起是非
玉皇大天尊玄穹髙上帝

　(臣)等志心歸命禮願無起憎愛無起分别
玉皇大天尊玄穹髙上帝
　(臣)等志心歸命禮願無起髙慢無起執看
玉皇大天尊玄穹髙上帝
　(臣)等志心歸命禮願凝神澄慮萬神調伏
玉皇大天尊玄穹髙上帝
　(臣)等志心歸命禮願心若太虚内外貞白
玉皇大天尊玄穹髙上帝
　(臣)等志心歸命禮願無所不容無所不納
玉皇大天尊玄穹髙上帝

　(臣)等志心歸命禮願無令外邪亂其至道
玉皇大天尊玄穹髙上帝
　(臣)等志心歸命禮願眞宗不失靈根不敗
玉皇大天尊玄穹髙上帝
　(臣)等志心歸命禮願不墮凡流不入俗網
玉皇大天尊玄穹髙上帝
　(臣)等志心歸命禮願萬魔不攻得聞妙法
玉皇大天尊玄穹髙上帝
　(臣)等志心歸命禮願善護眞宗無令喪失
玉皇大天尊玄穹髙上帝

　(臣)等志心歸命禮願身得清淨超度諸難
玉皇大天尊玄穹髙上帝
　(臣)等志心歸命禮願得遇斯文承斯縁故
玉皇大天尊玄穹髙上帝
　(臣)等志心歸命禮願捨出結習煩惱行業
玉皇大天尊玄穹髙上帝
　(臣)等志心歸命禮願故當依科閉心奉行
玉皇大天尊玄穹髙上帝
　(臣)等志心歸命禮願咸蒙護度普聞妙法
玉皇大天尊玄穹髙上帝

　(臣)等志心歸命禮願親奉供養永無流轉
玉皇大天尊玄穹髙上帝
　(臣)等志心歸命禮願惡根斷絶玄都記名
玉皇大天尊玄穹髙上帝
　(臣)等志心歸命禮願依此奉行不生邪念
玉皇大天尊玄穹髙上帝
　(臣)等志心歸命禮願諸念不生萬縁頓息
玉皇大天尊玄穹髙上帝
　(臣)等志心歸命禮願無量劫中修諸妙行
玉皇大天尊玄穹髙上帝

　(臣)等志心歸命禮願具解脫門同清淨信
玉皇大天尊玄穹髙上帝
　(臣)等志心歸命禮願同清淨解同清淨念
玉皇大天尊玄穹髙上帝
　(臣)等志心歸合禮願同清淨行同清淨身
玉皇大天尊玄穹髙上帝
　(臣)等志心歸命禮願同清淨心同清淨意
玉皇大天尊玄穹髙上帝
　(臣)等志心歸命禮願同清淨果同清淨報
玉皇大天尊玄穹髙上帝

　(臣)等志心歸命禮願同大慈心同大悲心
玉皇大天尊玄穹髙上帝
　(臣)等志心歸命禮願奉戒專一㝠心大道
玉皇大天尊玄穹髙上帝
　(臣)等志心歸命禮願一切衆生孝養父母
玉皇大天尊玄穹髙上帝
　(臣)等志心歸命禮願恭敬三寳竭忠於君
玉皇大天尊玄穹髙上帝
　(臣)等志心歸命禮願不殺不盜不婬不妬
玉皇大天尊玄穹髙上帝

　(臣)等志心歸命禮願不嗔不恨不憍不詐
玉皇大天尊玄穹髙上帝
　　衆▲
玉帝誥一遍
　(臣)等志心皈神皈身皈命
三清至眞玉皇尊帝
帝父帝母至聖至眞三寳三界一切眞靈
重念(臣)某弟子某等礙縁不除魔障未斷奈
何凡人之愚蔽豈按妙法以能修容乃外邪
敗靈根而盜至寳亂其妙道入俗網以墮几

流安能澄慮以凝神未免縁情而逐境一眞
遂喪萬魔來攻惟仰元尊之垂慈當宣斷障
之妙法爰伸懇告按典懴陳伏願拂拭諸塵
瑩徹心珠而晃朗掃開浮翳頓使慧目以光
明錫智慧劒而削愆除煩惱障而録善凡身
清淨道果圓諧福沾幽顯之兩途慧燭圓明
之一性隂霾去而日朗浮雲散而天明長獲
逍遥未無流轉(臣)等志心稽首禮謝
无上虚皇至眞三寳
髙上玉皇滿願寳懴卷之五
