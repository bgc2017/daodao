








二篇同卷如十
白雲仙人靈草歌
種芝草法


白雲仙人靈草歌
序文(缺)
達道草(紫花青莖葉)



結汞事如何莫抛靈草歌只知赤勤好偏用
達道多
此草獨體成砂子
白禄草(色青)


海寶草(花紅莖萼葉並青)




十年學仙術靈草少知青白禄堪爲櫃海寳
善軟金生在沙崗上常得道家欽朱内抽眞
汞花紅根自深
此二草皆能軟五金
紫枝草(淺黑花莖蕚葉並青)



此草有不稀岀土並三枝朱砂見寶白煑汞
自然癡

合穗草(分心花紅淺紫蘂莖葉青)


天降神櫃草無過訪合穂燒藥實堪誇不與
凡草揆衆草經霜軟此草不憔悴塞暑不相
侵焼藥添智慧
此草能櫃大藥
望仙草(紅花緑葉)





春生草鋪煙未上摘望仙伏朱砂作汁結汞
汞便乾
金蓮草(紅花緑葉)



燒丹偏教玄但採草金蓮衆藥堪爲櫃遇凡
不須言

玊液草(花紅葉緑)



玉液草能紅大藥與相通偏櫃草砂子見寶
有殊功
大秘草花(紅葉録)





大道須懷志此草深要記四神偏能伏兼燒
大二氣
金風草


子黑根白花葉青仙家惜似掌中珍真汞煑
作硬砂子白體成庚重不輕
仙人欽草



此草花紅葉緑有角子生於大林之内味甘
偏伏白硫黄
寶劔草


此草並生三莖花黄子黑生於沙地上味苦
汁白偏伏獨體朱砂作汁拒火
林泉草



此草有如萱草生於大林之間花紅葉緑味
甘能伏獨體雄黄
地榆草(色青)


生在荒地之傍味澁能伏硇砂煑石服之少
病身輕
金線草



此草生在山澗之畔花黄葉青味辛應是諸
般砂子以花葉裹之便拒大火矣
地寶草(細葉直莖並暗緑色)


此草生於水次之中葉細味苦偏伏雄砂作
汁拒火如琥珀色
大通草



此草花紅葉青子黑味甘生在河次之傍以
自然汁結作砂子
大通花紅葉似青子黑根白味不辛一生長
善河次畔獨體結成砂子眞
天降草



此草生黄砂地内花青葉緑子紅味辛㐲四
神丹

此秘要隱八般草並堪結砂子也
芝草延年壽五鳯結成珍六龍堪爲櫃七寶
善養庚玊柱能香羙青泉苦味辛萬通偏煑
汞天降立制成
惹羅衣草



此草生於林畔味辛能伏粉霜拒大火作汁
岀羣葉緑順五枝見寶雄煑事相依煑汞成

珍作砂子五金偏道定相宜
大道草



此草生於沙地之中味甘葉青子白一花結
二子大制砂子抽汞
大道名髙以傳聲隂陽二氣子雙新抽汞使
來經數載不知標在出靈眞
秘曰大道草葉細一花結二子抽汞自然新

水銀見即死
長生草



此草生在水次味甘子紅大伏砒
此草功龍世所稀不遇眞本少人知仙家異
呼長生草偏解常燒伏火砒
白鶴草





此草生在大林之中味苦花紅葉青獨結砂
子
白鶴偏有功葉青花自紅獨體伏眞汞長生
在林中
磨羅草(青莖緑葉)



紫花白汁多大道號磨羅不但延年壽伏藥
樞使多
五雲草


鳯青草(紅花緑葉)




志道要超昇须訪神草經聖事常冝重非人

莫謾輕恐折人間壽看似掌中珍欲知庚汞
了须採草鳯青
顯志草



此草生居大林中味甘花黄子黑葉緑以汁
能煑眞汞砂也
顯志實堪誇雪内放黄花寒暑不相礙獨體
草結砂

玉柱草(碧花青葉)



此草硏自然汁和硫黄乾濕停匀入於定州
合子之中以文火養赤後大火鍜一宿成白
硫黄拒火作汁
明月草



水紅草(紅花青葉赤梗)



天生號水紅伏汞意不重偏伏𥐼砂白兼櫃
大雌雄此草兼堪服食大治水氣之病
紅焰草




此草生於水中花紅葉緑味辛應是草結砂
子及諸般石結砂子並於紅焰草中皆櫃十
分無失
地蕉草(花紅子黑莖葉青)



伏藥偏清髙無過採地蕉不但抽眞汞兼伏
石中硝
地蕉能伏硝石抽汞

實山草(花紅葉緑)




靈草號寳山生居大林間仙家偏祕借價直
萬千錢
此草汁煑汞便成硬砂子亦櫃見寳砂
小白禄草花(紅莖蕚葉並青)




此草花紅葉緑生髙崗之上味辛每要伏人
間飛走者藥膩粉水銀及食者之藥並皆燒
無失也
小金線草(花紅葉緑)





靈草並光鮮金線力最堅便是稀砂子葉裹
自然乾
此草味辛生於大林之內能制大藥應活汞
砂但將裏之入火便成寳也
眞珠草



靈苗櫃藥好無過眞珠草伏藥定無憂服食
人不老

此草汁味甘花黄生於深林之中遇者延年
無病
金鸞草



大道秘金鸞仙家亦不傳堪作庚汞櫃採寳
勝湧泉
此草生於河次之畔黄花葉緑能制樞庚汞
堪作湧泉櫃

海石榴草(花紅葉緑)



採汞不知休無過海石榴不遇靈草本將心
那邊求
此草味苦結得子却甘如是活汞粘著草汁
便枯亦名枯汞草
紅藍草
缺

聚珍草(莖葉並緑)



天降號聚珍四季葉長青凡人多不識看似
掌中金服食添長命生餐善治心不是眞仙
本世間少知音
此草生沙崗之上味甘能焼衆藥無失
海桃草






靈枝號海桃生服善治勞不但添人壽兼軟
汞與錨
此草生於大林之中大治勞疾花黄葉緑味
苦能軟五金矣
金燈草


此草味教辛仙家喚金燈生服能治病一載
自身輕伏砒砒能白結汞汞轉新不然濟人
命兼取汞中庚
此草味辛生於髙坡之上花紫葉緑抽汞伏
庚
山青草



仙草名山青根株似黃精人服髮再黑偏療

小兒驚燒藥堪爲櫃秋夏葉長新
此草生於髙林之内味甘花紅葉青兼櫃硫
黃
萬通草



大道依仙蹤方顯有神功三黄成眞體白虎
是一宗金丹求靈草石櫃卒難窮欲知鉛汞
了須採草萬通

此草生於白沙之地味澁花青葉緑服之令
人長壽無病偏櫃大藥不失
白珠草(黄花緑葉)



大道與仙同須向草中功金石能飛走靈草
自相通但依眞仙草製向鉛汞中欲得金丹
就採取草山紅
此草生於髙崗之内或於土山之上花紅葉

緑味甘人服之延命一千歳
龍泉草


萬物萌芽在春前只有龍泉出土先見寳朱
砂用葉裹自然汁煑汞成乾
此草生於深草之中花青子黑服之者令人
身輕無病
實峯草





大道居鄽市訪道莫西東但求眞鉛汞四事
緫相通聖事依指教不越大仙蹤欲知黄芽
現須採草寳峯
此草花紅葉緑子黑味辛服食令人一生無
病身輕駐顏兼櫃大藥善取黄芽
金錢草






了道與延年無過訪金錢服食添人壽乾汞
兼駐顏
此草生於深草之内服食令人無病味甘花
黄汁白葉緑獨成砂子
仙娥草


造化紫河車不及草仙娥能伏飛流藥大道
知也麽
此草生於青沙之地花黄葉緑味甘伏諸藥
無失
黄芽草



花葉能青緑根白色似金黄芽生徧地識者
有幾人

此草根善治牙疼
青金草(黄花緑葉)



久聞有靈草不過青金好葉緑枝條嫩服食
人不老
此草生於水次偏治惡瘡
七星草



此草生於名山之中有人遇者生服之可以
不死延年矣花青葉紅味甘兼制大藥
山漿草



山漿草味酸花紅生於黄沙之地偏治人間
瘧病兼櫃硫黄

銀線草(花紅子黑莖葉青)



此草生於名山之中大治風疾之病花紅子
黑味甘能伏𥐼砂
宜男草(花紅葉青枝萼並青)




此草生於名山之中有人得見便採服之壽
命五百歳味甘花紅子青葉緑
金羅草(花黄枝葉青)



此草生於松樹之下花黄味辛遇者服之千
年不死兼制大藥矣
楊桃草(棘紫草青)



楊桃草白汁生於棘鍼之上能伏朱砂大治
惡瘡
百金草(花紅枝葉並青)



此草生於大林之内花紅味甘大伏眞汞
秘曰七十二草緫有靈各伏丹砂並通神不
是上方留下界凡世俗流少聽聞


白雲仙人靈草歌(終)










