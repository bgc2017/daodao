






<md:KR5c0140_HFL_007-001a>
微明(道周象外謂之微德隱冥中謂之明是知非微无以究其宗非明无以契其旨微明之義體用而然也)
老子曰道可以弱可以强可以柔可以剛可以陰可以陽可以
幽可以明可以包裏天地可以應待无方(此與道原篇意同也)知之淺不
知之深知之外不知之內知之麤不知之精知之乃不知不知
乃知之孰知知之爲不知不知之爲知乎夫道不可聞聞而非
也道不可見見<md:KR5c0140_HFL_007-001b>而非也道不可言言而非也孰知形之不形者
乎故天下皆知善之爲善也斯不善矣知者不言言者不知(夫道
絶形聲故非聞見能辯德非藻飾豈云善惡能明故知者不言言者不知其至矣也)
文子問曰人可以微言乎老子曰何爲不可唯知言之謂乎夫
知言之謂者不以言言也(微言謂至妙言唯忘其言可與言也)爭魚者濡逐獸者

趨非樂之也故至言去言至爲去爲淺知之人所爭者末矣夫
言有宗事有君夫爲無知是以不吾知(道者無名之妙言者至理之宗達妙者無言明
宗者不競是言至而無言爲至<md:KR5c0140_HFL_007-002a>而無爲而知自知爾孰去吾知)
文子問曰爲國亦有法乎老子曰今夫挽車者前呼邪軤(火乎切)
後亦應之此挽車勸力之歌也雖鄭衛胡楚之音不若此之義
也治國有禮不在文辯法令滋彰盜賊多有(夫所用者必有宜須各當其要猶挽
車勸力而不當奏以咸池之樂治國甯民務崇樸素又何煩藻麗之色也)
老子曰道無正而可以爲正譬若山林而可以爲材材不及山
林山林不及雲雨雲雨不及陰陽陰陽不及和和不及道道者
所謂無<md:KR5c0140_HFL_007-002b>狀之狀無物之象也无達其意天地之間可陶冶而變

化也(大道无正出於道猶山林非材而材出於山林自雲雨已下言不及道者以其无狀无象故能包羅萬有總括羣方
唯體道者知變化无窮)
老子曰聖人立教施政必察其終始見其造恩(造恩謂制立教也)故民
知書則德衰知數而仁衰知券契而信衰知機械而實衰(斯數者皆
由失道而後興隨時而立制制之逾謹違之逾切是知實信衰而機械設政教興而姦濫甚矣)瑟不鳴而二十
五弦各以其聲應軸不運於已而三十輻各以其力旋弦有緩
急然後能成曲車有勞佚然後能致遠使有聲者乃无聲者<md:KR5c0140_HFL_007-003a>也
使有轉者乃無轉也(瑟无聲聲在於弦軸不轉轉在於輪是无聲而能有聲无轉而能有轉故无聲之聲)
(而曲節成无轉之轉乃能致遠)上下異道易治卽亂位高而道大者從事大而
道小者凶(冠不可踐於足臣不可尊於君上下乖亂亡无日矣)小德害義小善害道小辯

害治苛悄傷德(矜小惠而蔽大道縱小忿而傷至德)大正不險故民易導至治優
游故下不賊至忠復素故民無僞匿(上有平正下无險詖上有清簡下无巧僞)
老子曰相坐之法立則百姓怨减爵之令張則功臣叛(獄訟相引无辜
者受其怨爵位减默有功者懷其叛)故察於刀筆之迹者不知治亂之本習於行
陣之事<md:KR5c0140_HFL_007-003b>者不知廟戰之權(治亂者謂垂拱无爲之堂非督責之吏所知廟戰者謂决勝之術在方寸
之地非一卒之能曉)聖人先福於重關之內慮患於冥冥之外(重關之內冥冥之外
謂无禍福之場絶思慮之境自非聖人孰能玄鑒也)愚者惑於小利而忘大害故事有利
於小而害於大得於此而忘於彼(小見忘大得利忘害迷倒之甚非愚若何)故仁莫
大於愛人智莫大於知人愛人卽无怨刑知人卽无亂政(愛人猶己
則刑不濫知人盡誠卽政无亂)

老子曰江河之大溢不過三日飄風暴雨日中不出須臾止(言人
由暴不久而亡由飄風橫厲不日而止也)德无<md:KR5c0140_HFL_007-004a>所積而不憂者亡其及也夫憂者所
以昌也喜者所以亡也故善者以弱爲强轉禍爲福道沖而用
之又不滿也(愚者執迷而不悟以憂爲喜則速亡善者守道以全樸轉禍爲福者必昌)
老子曰清靜恬和人之性也儀表規矩事之制也知人之性則
自養不悖知事之制則其舉措不亂(恬和者率性之本也規矩者制欲之過也牽於欲利
雖靜而常悖明其法度雖動而不亂也)發一號散无竟總一管謂之心見本而知
末執一而應萬謂之術(發號謂使心不競使心不競卽混百節歸根應萬物而冥一謂之術也)居
知所以行知所<md:KR5c0140_HFL_007-004b>之事知所乘動知所止謂之道(至人者行藏有謂言凶縣料若
其不然何以爲道也)使人高賢稱舉已者心之力也使人卑下誹謗己者

心之過也言出於口不可禁於人行發於近不可禁於遠(善惡由己
謗譽因人眾口所稱莫之能禁一行有虧无遠不至)事者難成易敗名者難立易廢凡人
皆輕小害易微事以至於大患夫禍之至也人自生之福之來
也人自成之禍與福同門利與害同鄰自非至精莫之能分是
故智慮者禍福之門戸也動靜者利害之樞機也不可不愼察
也(夫至人所爲必謀始克料於終且名<md:KR5c0140_HFL_007-005a>利之所起卽禍福之生門故杜名利之原閉禍福之門卽智慮自息動靜无變也)
老子曰人皆知治亂之機而莫知全生之具故聖人論世而爲
之事權事而爲之謀聖人能陰能陽能柔能剛能弱能强隨時
動靜因資而立功睹物往而知其反事一而察其變化則爲之
象運則爲之應是以終身行之无所困(人皆能機於治亂之道而不能全身於治亂之

間故聖人論世權事應變无窮相時而爲終身不辱)故事或可言而不可行者或可行而
不可言者或易爲而難成者或難成而易敗者所謂可行而不
可言者取捨也可言而<md:KR5c0140_HFL_007-005b>不可行者詐僞也易爲而難成者事也
難成而易敗者名也此四者聖人之所留心也明者之所獨見
也(審行藏之勢察成敗之由其唯聖明方能獨見也)
老子曰道者敬小微動不失時百射重戒禍乃不滋計福勿及
慮禍過之同日被霜蔽者不傷愚者有備與智者同功(賢者旡慮爲愚
愚者有備爲賢)夫積愛成福積憎成禍人皆知救患莫知使患無生夫
使患無生易施於救患難今人不務使患無生而務施救於患
雖神人不能爲謀患禍之所由來萬萬无方聖人深居以避<md:KR5c0140_HFL_007-006a>患

靜默以待時小人不知禍福之門動而陷於刑雖曲爲之備不
足以全身故上士先避患而後就利先遠辱而後求名故聖人
常從事於無形之外而不留心於已成之內是以禍患無由至
非譽不能塵垢(夫陷於利害由愛憎愛憎不生毁譽安在君子見未形則易治小人曲備而終禍救於已形成
則難脫)
老子曰凡人之道心欲小志欲大智欲圓行欲方能欲多事欲
少所謂心小者慮患未生戒禍愼微不敢縱其欲也志欲大者
兼包萬國一齊殊俗是非輻輳中爲之轂也智圓者<md:KR5c0140_HFL_007-006b>終始無端
方(音旁)流四遠淵泉而不竭也行方者立直而不撓素白而不汙
窮不易操達不肆志也能多者文武備具動靜中儀舉錯廢置

曲得其宜也事少者秉要以偶眾執約以治廣處靜以持躁也
故心小者禁於微也志大者无不懷也智圓者无不知也行方
者有不爲也能多者无不治也事少者約所持也(凡此數者非大至聖高眞
莫能兼也矣)故聖人之於善也无小而不行其於過也无微而不改
行不用巫覡而鬼神不敢先可謂至貴矣然而戰戰慄慄<md:KR5c0140_HFL_007-007a>日愼
一日是以無爲而一之成也(外不負物內不慙心何須巫覡寧懼鬼神由懷兢慄然可保終也)
愚人之智固已少矣而所爲之事又多故動必窮故以政教化
其勢易而必成以邪教化其勢難而必敗捨其易而必成從事
於難而必敗愚惑之所致(不量得失坐致危亡事繁難致雖勞將敗物簡易從易從必成而不爲者
愚之至也)

老子曰福之起也緜緜禍之生也紛紛禍福之數微而不可見
聖人見其始終故不可不察(福如鴻毛聖人獨見禍若太山愚者莫覩也)明主之賞
罰非以爲己以爲國也適於己而無功於國者不施<md:KR5c0140_HFL_007-007b>賞焉逆於
己而便於國者不加罰焉(明主賞罰在於公正益於國便於人則行利於己不利於人則止也)故
義載乎宜謂之君子遺義之宜謂之小人(君子小人豈有定分舉措合宜卽爲君子
動用乖分卽爲小人)通智得而不勞(上士玄解)其次勞而不病(中人勉力不倦)其下病
而亦勞(下士心服昏滯精神迷到故勞俞甚病愈焉也)古之人味而不舍也今之人舍
而不味也(不舍不居也味道味也古人味道而不居今人无道而自伐也)紂爲象箸(箸以象牙爲之)而
箕子唏(唏其華侈也)魯以偶人葬(偶人刻木似人爲盟器之類也)而孔子嘆(嘆其非禮)見
其所始卽知其所終(小人見象箸偶人以爲其生也榮其死也盛君子觀之其道也衰其得也亡)<md:KR5c0140_HFL_007-008a>

老子曰仁者人之所慕也義者人之所高也爲人所慕爲人所
高或身死國亡者不周於時也故知仁義而不知世權者不達
於道也(徒高仁義之風不識機權之變无救敗亡豈爲周達者也)五帝貴德(无爲而治)三皇用義
(誅暴甯民)五伯任力(任智力也)今取帝王之道施五伯之世非其道也故
善否同非譽在俗趨行等逆順在時(言時代既異治化不同當五伯之時行太古之道猶
膠柱調瑟瘵渴飲鴆實亦難矣)知天之所爲知人之所行卽有以經於世矣(經治
常也)知天而不知人卽无以與俗交知人而不知天卽无以與道
游(知天<md:KR5c0140_HFL_007-008b>知人知俗知時可以治世可以道游也)直志適情卽堅强賊之以身役物卽
陰陽食之(適我志卽乖彼心必爲强堅者所忤徇於物卽勞其體猶冰炭之相攻陰陽之躁靜也)得道之
人外化而內不化外化所以知人也內不化所以全身也故內

有一定之操而外能屈伸與物推移萬舉而不陷所貴乎道者
貴其龍變也(得道之人其動也天其靜也地動靜失時卷舒在我故俗莫得而害世莫得而羈故尼父見老君其
猶龍乎變化無方也)守一節推一行雖以成滿猶不易拘於小好而塞於
大道(既滯一方甯論大道)道者寂寞以虛无非有爲於物也不以有爲於
已也(物我之間<md:KR5c0140_HFL_007-009a>居然已泯寂寞之卿自然而神)是故舉事而順道者非道者之所爲
也道之所施也(道本无爲今云順道卽是有爲有爲卽事起事起卽患生旦道无常容事无常順爲是逆之則
是非紛然禍患所作故云非道者所爲也施者設也言外設程科是道儀表非其眞實不可執之執者失之爲者敗之理可明
也)天地之所覆載日月之所照明陰陽之所煦雨露之所潤道
德之所扶皆同一和也是故能戴大圓者履大方(謂人戴天履地)鏡太
清者眎大明(謂覩日見月也)立太平者處大堂(謂在宇宙之間)能游於㝠㝠者

與日月同光无形而生於有形是故眞人託期於靈臺而歸居
於物之初(反未生也)<md:KR5c0140_HFL_007-009b>眎於冥冥聽於无聲㝠㝠之中獨有曉焉寂寞
之中獨有照焉(言眞人在天地之間覩日月之光游乎太平則何往不適居乎大堂而无不容於冥冥之中曉
乎无聲而眾聲應寂寞之內照乎无形而羣形見則與天地相保日月同明寄託靈臺含藏至精謂之眞人也)其用之
乃不用不用而後能用之也其知之乃不知不知而後能知之
也(前已釋)道者物之所道也德者生之所扶也仁者積恩之證也
義者比於心而合於眾適者也(四者所用以處世修身不可失也)道滅而德興
德衰而仁義生故上世道而不德中世守德而不懷下世繩繩
唯恐失仁義故君子<md:KR5c0140_HFL_007-010a>非義无以生失義則失其所以生小人非
利无以活失利則失其所以活故君子懼失義小人懼失利觀

其所懼禍福異矣(道喪德亡仁絶義薄君子无義无以全其道小人无利无以活其身君子懼失義以爲禍
小人欲利以爲福也)
老子曰事或欲利之適足以害之或欲害之乃足以利之夫病
濕而强食之熱病渴而强飲之寒此眾人之所養也而良醫所
以爲病也悅於目悅於心愚者之所利有道者之所避聖人者
先迕而後合眾人先合而後迕故禍福之門利害之反不可不
察也(夫病渴飲之以水良<md:KR5c0140_HFL_007-010b>醫以爲禍貧者取財於不義君子以爲害先迕而後合愚者之所犯先合而後迕聖人之所惡
夫利害相反禍福相傾不可不察也)
老子曰有功離仁義者卽見疑有罪有仁義者必見信故仁義
者事之常順也天下之尊爵也(言雖功名已立而仁義不可捨之捨之則罪累斯及順之則爵

祿可尊)雖謀得計當慮患解圖國存其事有離仁義者其功必不
遂也言雖無中於策其計无益於國而心周於君合於仁義者
身必存故曰百言百計常不當者不若舍趨而審仁義也(爲人臣圖
國解難驕王尊己而功不成者去仁義故也或有良謀不用奇計不行戴君盡力雖<md:KR5c0140_HFL_007-011a>不見察終保仁義不敢暫忘而身亦无害
也)
老子曰教本乎君子小人被其澤利本乎小人君子享其功使
君子小人各得其宜則通功易食而道達矣(德澤被乎下祿利奉於上則无官而
自治不令而自行各安其所道之達也)人多欲卽傷義多憂卽害智(欲生義奪愛積智昏)故
治國樂所以存(守其道也)虐國樂所以亡(繼其欲也)水下流而廣大君下
臣而聰明君不與臣爭而治道通故君根本也臣枝葉也根本

不美而枝葉茂者未之有也(聖人之治者明四目達四聰屏邪慝任賢能則上垂拱无爲自化則
下盡心而奉職豈有交爭之理則根本日固枝<md:KR5c0140_HFL_007-011b>葉繁盛也)
老子曰慈父之愛子者非求其報不可內解於心聖主之養民
非爲己用也性不能已也及恃其力賴其功勳而必窮有以爲
則恩不接矣(父之愛子君之牧民豈求其所報自然之分天道也或有君父恃其功力驕其臣子者恩惠不接也)
故用眾人之所愛則得眾人之力舉眾人之所喜則得眾人之
心故見其所始則知其所終(兼愛天下天下雖大其爲一家之人不愛天下則匹夫雖微由萬方
一敵以此而觀則終始可知存亡可察也)
老子曰人以義愛黨以羣强是故得之所施<md:KR5c0140_HFL_007-012a>者博卽威之所行
者遠義之所加者薄則武之所制者小(此謂德澤无私所附者眾棄義用武卽所存者

寡也)
老子曰以不義而得之又不布施患及其身不能爲人又無以
自爲可謂愚人无以異於梟愛其子也(取之不義積而不散則謂養虎自齧育梟自禍
也)故持而盈之不如其已揣而銳之不可長保(然扃固筐筐終爲大盜之資安
得長有也)德之中有道道之中有德其化不可極(有道者必有德有德者必有道道德
充備與變化无極也)陽中有陰陰中有陽萬事盡然不可勝明福至祥存
禍至祥先見祥而不爲善則福不來見不<md:KR5c0140_HFL_007-012b>祥而行善則禍不至
利與害同門禍與福同鄰非神聖莫之能分故曰禍兮福所倚
福兮禍所伏孰知其極(陽中有陰陰中有陽言禍中有福福中有禍夫見福而爲祥則知福爲禍始見
禍而遽爲善則知禍爲福先禍福之來有如糺纏自非至聖莫知其極也)人之將疾也必先甘魚肉

之味國之將亡也必先惡忠臣之語(人病者甘其口美其味必死之徵國亂者惡忠言信
讒佞必亡兆也)故疾之將死者不可爲良醫國之將亡者不可爲忠謀
(人將死者醫雖良而莫救國將亡者忠雖盡而難存唯良醫忠臣審必死而不救察可有而爲謀也)修之身然後
可以治民居家理治然後可移官長故曰修之<md:KR5c0140_HFL_007-013a>身其德乃眞修
之家其德乃餘修之國其德乃豐(以身觀彼自家刑國其要修眞在於全德)民之所
以生活衣與食也事周於衣食則有功不周於衣食則无功事
无功德不長(衣食者庶民之命庶民者君臣之本衣食既周於身君臣長保於國也)故隨時而不
成无更其刑順時而不成无更其理時將復起是謂道紀(時有興廢
運有休否不可以前時之繁政爲今世之要理言刑不可廢理不可易能知於此道之紀綱也)帝王富其民(孰其
本也)霸王富其地(務其廣也)危國富其吏(重斂則困)治國若不足(治亂若不足將亂之

微也)亡國囷倉虛(費用无度倉廩日虛君荒民罷不亡何待)故曰上無事而<md:KR5c0140_HFL_007-013b>民自富上
无爲而民自化(安其居樂其業)起師十萬日費千金師旅之後必有凶
年故兵者不祥之器也非君子之寶也(兵革興之於前凶荒隨之於後國費萬金民罷
征役故知凶器非聖之所寶)和大怨必有餘怨奈何其爲不善也(夫和怨者謂主不明
黜有功之臣削有土之君不忍一朝之忿以爲後之患君赫怒於上臣憤驕於下奈何其爲不善以積餘怨也)古者親
近不以言來遠不以言使近者悅遠者來(近悅遠來者在德不在言)與民同
欲則和與民同守則固與民同念者知得民力者富得民譽者
顯行有召㓂言有致禍无先人言後人已附耳之語(附傳也先<md:KR5c0140_HFL_007-014a>言後之於
耳也)流聞千里言者禍也舌者機也出言不當駟馬不追(㓂有所愛者利
禍有所起者言然言者无足而走无翼而飛白珪之玷駟馬何追言禍之疾也)昔者中黃子曰天有五

方(四方中央)地有五行(金木水火土也)聲有五音(宫商角徵羽也)物有五味(甘苦辛酸鹹也)
色有五章(青黃赤白黑也)人有五位(五常也)故天地之間有二十五人也
(二十五等人品類各差也)上五有神人眞人道人至人聖人(變化不測曰神純素不雜曰眞
通達无礙曰道心洞玄微曰至智周萬物曰聖)次五有德人賢人智人善人辯人(含畜曰德
仁愛曰賢明慈曰智柔和曰善能知曰辯)中五有公人忠人信人義人禮人(无私曰公奉君<md:KR5c0140_HFL_007-014b>
曰忠不欺曰信合宜曰義恭柔曰禮也)次五有士人工人虞人農人商人(事上曰士攻器
曰工掌山澤曰虞治田曰農通貨曰啇)下五有眾人奴人愚人肉人小人(庶類曰眾伏役
曰奴昏味曰患无慧曰肉无識曰小人)上五之與下五猶人之與牛馬也(言賢愚有差天
地懸隔也)聖人者以目眎以耳聽以口言以足行(在世聖人六情滯隔猶有因假)眞
人者不眎而明不聽而聰不行而從不言而公(出世聖人方寸已虛觸塗无隔)

故聖人所以動天下者眞人未嘗過焉賢人所以矯世俗者聖
人未嘗觀焉(治世存眞各盡其分故唐堯聖德以配天仲武高抗以矯俗也)所謂道者無前無
後無<md:KR5c0140_HFL_007-015a>左無右萬物玄同無是無非(迎之无前隨之无後孰能於左誰知其右泯然玄同强名
爲道)
