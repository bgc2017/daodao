








九天三茅司命仙燈儀
法事如式
㐲以太極分形秀峙華陽之福地眞仙顯跡
靈彰句曲之名山深閟金壇逺通玉洞疊嶂
參差而煙凝含翠重岡枕帶而日映分紅異
草薦馨靈芝表瑞虎嘯龍吟而風雲吐納鶴
翔丹現而仙駕迴還爰有眞君實爲司命紏
仙凡之功過掌生死之權衡纎細不遺毫分
無失治赤城而冊編九錫佐青嶽而職隷三
峯顯著聖德仁緫司天地水今古均沾於惠

澤邇遐咸沐於恩波臘二春三燦天燈而烱
烱普天之下投香信以拳拳凡有歸崇悉蒙
孚祐以今讃燈弟子某人宿慕眞風久依道
廕聳瞻三秀常懷敬奉之心傾竭一忱仰答
生成之惠維時吉日輒啓清齋祗肅眞斿敷
陳妙範琅函玉笈憑羽士以宣揚寳節金幢
想霄衢而下邁虔誠㸃照九天三茅司命眞
君瑞像仙燈明續三眞光齊二景道紫陽之
妙炁符絳府之沖和伏願吐露瑞花肇嘉祥
於此日圎成道果膺福壽於今生副以微誠
爲三八

永承巨貺稽首皈依虔誠讃詠
臣衆等志心歸命太玄妙道沖虚聖祐眞
應眞君一切神仙諸靈官
伏以㓜禀異操捨父修眞於北嶽夢符眞降
求師訪道於西城獲叅神虎之軿躬侍飛鳬
之舄管領祕章神籙親傳丹訣仙方故能嘯
命風雷御役龍虎神光下逮瑞靄中存朝驅
萬靈使鬼神而畏伏暮遊八極騰霄漢以飛
翔位宅九天職司五嶽聖治四十二載眷祐
丕圖道炁百千萬重覆護羣品凡伸情悃必

沐玄恩以今讃燈弟子某人祗按仙科敷陳
妙範儼羽繡霞衣之像備香花燈燭之儀志
心歸命東嶽上卿司命太玄妙道沖虚聖祐
眞應眞君伏願妙道克臻沖虚昭格四序均
調於玉燭九秋慶遂於金穰國富忠良家多
孝悌士民工賈各膺遂意之歡貴賤賢愚随
分養生之樂稽首皈依虔誠讃詠
信禮沖虚聖祐眞君
虚挺逺朗幽耽妙言爰自童蒙散髮北巓
靜心林澤精思求仙登峻履谷艱尋師門
爲三九

擲形絶岳投驅萬津丹成率往肆其天然
遂造明匠乃授靈篇剪髮祝跪殘手截身
帶索自樂不恥飢寒所適惟道所保以眞
情昭上帝感激泰玄今敬受命位爲太元
臣衆等志心歸命定録右禁至道沖靜德
祐妙應眞君一切神仙諸靈官
伏以秉性孝廉榮注郎官之膴士持心仁恕
精修上道之玄功受命當先職封定録統地
眞之升降察人世之功愆治金壇句曲之名
山任宫館洞臺之主宰武威嚴肅無私而福

善禍淫右禁清明有犯而陽行隂報儻或歸
依之篤必能撫育之隆以今讃燈弟子某人
祗按仙科虔遵妙範儼月帔霞衣之像溝香
花燈燭之儀志心歸命定録右禁至道冲靖
德祐妙應眞君伏願至道宏慈眞仙鑒善赦
故作悮違之咎賜起居視履之祥歳事豐登
㓂兵消弭人民樂業家國咸寧稽首皈依䖍
誠讃詠
信禮沖靖德祐眞君
太上有命天眞書言姬胃分宗初成玄孫

咸陽茅姓厥宅南閽字曰季偉受命當僊
位爲定録兼統地仙使保有道年命相開
勤恭所莅四極法全宫館洞臺麓澤川源
宜治丹陽句曲之山君其勉之動靜察聞
臣衆等志心歸命三宫保命微妙沖惠仁
祐神應眞君一切神仙諸靈官
伏以節行顯名任漢室西河之太守積功成
道治良常北洞之仙山領三官保命之權法
百鬼校精之典標名才頴誘童蒙後學之徒
挺秀該清訓女官妙靈之衆緫括岱宗靈洞

種植五芝職司江海水源滋生百榖有求即
應無願不從以今讃燈弟子某人祗按仙科
虔依妙範儼鶴氅雲冠之像列溪泉澗藻之
儀志心歸命三官保命微妙沖惠仁佑神應
眞君伏願誠心昭格沖惠潜孚書三官保命
之仙名削六洞仇讎之罪目兩暘順序妖怪
滅形靈芝瑞草以呈祥麰麥嘉禾而倍稔物
無疵癘民有歡聲稽首歸依虔誠讃詠
信禮沖惠仁佑眞君
惟君禀賦挺業該清須晚返正思微徹誠

斬馘六天才頴標名屈司三官保命建名
緫括岱宗領死記生位爲地仙九宫之英
勸教童蒙開道方成訓誨女官授諸妙靈
治祛百鬼典祟檢精關察水源江海流傾
分掌金榖藏録玉漿監植龍芝洞草夜光
良常北洞永鎭隂宫醮官歸命願得長生
諷經宣䟽化財回向


九天三茅司命仙燈儀(終)











