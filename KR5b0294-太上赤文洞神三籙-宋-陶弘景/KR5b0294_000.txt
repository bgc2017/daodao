








太上赤文洞神三籙五十一
梁貞白先生集(唐太史令李淳風注)
隱居先生曰籙者本曰赤文洞神式别出
爲三本此書於葛鮑未題有所受人漢中
曰吾今以衆所傳者證之爲一篇而遂題
本稱於于前故具名衆也中有兩字訛兩
存之予在里村時有好事郭君喻示于余
此本青廉泥丹書齊梁時字也古朴而符
篆精妙未有歳載之題而不詳時代曽授
與故人道士張喬張喬云試之大驗余爲

故人惜心豈徒然也因爲校之于前貞觀
六年歳在壬子辰月序
三籙篇上周易内文三甲處談周易内文
具八極聖祖名上字妙行符昔伏義傳與
神農神農傳由知五穀之播種辨別百藥
之良得濟生民後籙圖得之爲顓師周公
得之以明易道太公得之以隂謀佐武成
王滅紂孔子得之遂洞幽微以讃易道此
文古本如之法出户中堯未必知傳授者
崇之其後管夷吾孫臏等皆相傳范蠡張

良亦爾又曰臏是白龜之精位相禀榮武
之氣元有此句未詳揚誓方仲論上官弼
此皆元本有之驗其人未之見其法曰神
人言曰太平經稱神人眞人毎日持誦呪
不忌一切諸物俱誦呪四十九日其神自
來廳宫(聽宮者耳邊是也)道說一切人間萬事也
所報耳邊善惡吉凶莫不預言若闘戰強
弱勝敗存亡或被盜不知主者若捕捉奴
婢迯叛人來之意若何所向之方求謀利
益干貴進榮凡百所爲舉無漏也更進未

知其成否也但存神即至也天下大事國
家休祥利禄名位千載已前未來之事皆
通曉也誦呪滿十萬徧若問其事即得其
兩神身着道服令人心語笑問之一一皆
語若心欲所求先誦呪七徧其神便來廳
宫前其人來意一一預知其神一箇着緑
衣在左耳報事一箇紫羅衣在右耳邊報
事其神常隨人行但問急意便急報急喚
急至無不知者也


八卦内吉凶應籙
呪曰
𩲩魅魋𩴃勑熬攝
其神乃日月之精冝子丑隂陽日使之但
取六甲頭日朱書此符燒灰以清水調之
誦前呪二百二十徧以符灰水入兩耳目
鼻及口各七點之餘者服之訖再書此符
依前呪誦四十九徧然後帶之即見神驗




呼遣差此指揮罡若遣報起罡六十日却值
六甲子日焼灰㸃之即書符帯之周而復始
至心存想不住焼香無不神效焚香度符念
呪七徧呪曰
願豆爐共李鬼要千虚萬聖合通天地戸
此呪祭時以念呪七徧毎遇甲子日爲首
却甲子日受符至滿六十甲子並用鹿脯
羊肝食祭之如無鹿脯以羊脯代之祭後
祭物自食此法不可輕泄秘之

東方震符


其神青衣頭帶青冠如女子之形若有疑問
告人吉凶天日未出時以井花水向震地服
符五道
東方艮符


其神黒衣冠以井花水卯時向艮地服符五

道神人對面言語此符大驗
東方巽符


其神青頭冠如女子之形大小同服令東巽
來告人吉凶用井花水服符五道向巽地服
自然心開意悟
南方離符





其神赤衣如女子之形精心修持其神自來
言語卯時向離地以井水服符五道
西北乾符


其神黒衣如男子之形卯時向乾地服符五
道以井花水服下其神便來
西南坤符


其神黄衣冠如老母之形卯時向坤用井花
水服之符三道其神自來共語大有神驗
西北兌符


其神白衣冠如女子之形能知吉凶日月追
逃亡遣盗溺死兵死虎狼死目明耳聽先知
名字用井花水向兌服符五道
北方坎符



其神着黒衣卯時向北方以井花水吞符五
道即得神通精爽靈驗矣
凡修持逢七七日夜面北焚香點七星燈
禮拜合念前呪二徧二七日至七七日任
意使皆如念不用書讀之請勿傳下士其
行時切要堅心淨意䖍誠如輕弗散怠慢
者堕七祖及自身
祖師入夜夢遊諸境玉女迷魂法

第一試法門令小兒睡先念呪二曰不動尊
聖攝以黑紙上疊了令小孩兒口咬之二帛
蒙頭先取睡卧二口氣念呪曰
追四大神將勾迷魂玉女念畢吹睡小兒口
内以兩手大拇指去睡人三思臺上分捻又
其人自睡又取五方氣吹在身上如二椀茶
間自端坐念不動尊聖攝去㝷之見了再念
追四大神將勾玉女迷魂吾喚速來歸喚小
名起來
第二去家夢呪曰

唵比唎庠去攝
第三去遣人夢呪曰
擒倫叱殺卑攝
第四過河筏夢呪曰
雲應感通護法攝
第五觀山境夢呪曰
叱威武大將勑煞攝
第六入隂人夢呪曰
勾四大神將勾府命閉氣攝
第七入陽人夢呪曰

牒勾神將摳攝
第八令人遊雲夢呪曰
九天蓬變大將魂攝
第九令人遊家夢呪曰
護身主人二神不逺攝
第十令人洗眼見鬼神夢曰
勾神遣鬼參差攝
第十一令人遊九霄夢曰
開通力士傳神攝
第十二一切去者隨意夢曰

熬神受受玉女還魂夢攝
右書符念呪潔浄宻室内集神西北端坐
想北斗七星覆頂上玄武現龜蛇入口内
不岀氣書了吹在紙上用新筆朱砂書之
如與人仍於呪上任意別書符二道蓋之
至夜香上度過燈上燒灰香水吞下自身
獨寐而可應
凡授逢七日夜焚香點七星燈禮拜各念呪
二徧加至七七日任意使用如背念得甚秘
行持切要堅心如有輕慢弗應也

太上玄妙通神籙
直頭法
右以五方印朱書燒灰下在温水内念五方
呪及天地諸聖呪畢水洗頭目直
𧻞影法
右用浄紙五張下五方印按在身上念五方
呪及諸聖呪念水呪結水印月影中𧻞十歩
無影
把火燒鎻法
左手結火印右手結木印先念木呪後念火

呪右手小指地上書火字右手掐火印其鎻
自開
扶月明法
右用五方印安考老内夜至二更将考老岀
門行十步側考老裹念五方呪及諸聖呪後
取五方印考老挾入房内傾下滿屋皆明也
起身法
右五方印帖在兩脚心念諸聖呪結五方印
自覺身輕隨風便起可髙百尺
渡津法

凡遇河津用土印安在脚心下念土呪及諸
聖呪便入水中如行大路其水不覺便過了
慧眼法
右五方印燈上燒灰用井花水二斗二升灰
水内左手結火印念諸聖呪并火呪右手攪
水三匣用水洗眼目見影界
隱身法
右用五方印按在身上或於頭上念諸聖呪
入衆人内令人皆不見或覷財物不得貪心
縮地法

右五方印安在脚心上念諸聖呪日行千里
眞浄法
右用五方印燒灰用東流水服之念諸聖呪
及五方呪若五七日不闕縮盡永離慾
岀神法
以八節日朱書五方神印淨香調印燒灰淨
室中服之端坐念諸聖呪念木呪結木印出
四方東西皆同
五假法
木假用木印按在身上念諸聖呪及頭上念

木呪結木印於林木中與木同體衆人不見
謂之木假
火假用火印按在身上念諸聖呪念火呪結
火印與火無異入火不焦𠋣草木便生煙焰
謂之火假
金假用金印按在身上念諸聖呪及金呪結
金印刀劎不懼避謂之金假
水假用水印按在身上念諸聖呪及水呪結
水印與水同體不能沉溺謂之水假
土假用土印按在身上念諸聖呪及土呪結

土印與土同體對目不見謂之土假
屍假法
右以五方印掐定燒灰香水調服七日每日
早晨念諸聖呪七七徧念五方神呪結五方
神印第七日便死或死十年不礙
五方圓光法
用五方印燒灰調服之毎月二日早晨日未
岀時念諸聖呪及五方神呪結五方印口中
出五色圓光察未來之事
一切類用紙便活法

以五方印用香面焙乾後剪刀鉸爲諸物形
狀念五方神呪及諸聖呪及水印燒灰井花
水一升念水呪結水印用水洒之諸物隨水
變化大禁焉耳
臘月開花法
以杏桃樹火印水印用新汲水二斗二升澆
樹念水火土呪應時開花
種麥法
用小麥一升地長闊五十歩作畦子以五方
印燒灰井花水二升念諸聖呪及五方神呪

各念七徧水浸麥子毎月八日酉時種下戌
時生苗寅時用五方神印澆徧至辰時又澆
巳時秀穗午時黄熟收之得麥五升五合念
火呪訖服之十日不思量早食可以延年此
是絶食之法
種栗法
用粟米半升地長闊五十二歩木印燒灰井
花水調澆至申酉時苗生戌時秀子時收淨
室中打候子乾二日半升煎粥食令人不老
求雨法

以五方印埋於地上念諸聖呪及水呪結水
印其雨便下霶𩃱要住結火印念火呪即住
化風法
以土印埋於巽地上念諸聖呪及土呪結土
印立便倒樹摧山大風要住結木印念木呪
風即止
生肉髻法
以五方印燒灰香水調服五七日每日念諸
聖呪頭生肉髻身似琉璃五十二相便爲異
樣之身二符後呪之先叩齒五通多益善呼

辦呪之有急又存呼之救助呪水與病人喫
風不動水不浸邪魔立起眞元始天尊合受
玉皇上帝勑合受玉皇上帝勑
老君勑千百祥令
呪筆書符法
黒殺神王力筆下萬鬼悉呪七徧畢噴上然
後書之別書符與病人喫
呪水自喫法
清清冷冷龍虎成形不飢不渴吾受長生急
急如律令勑

呪果子與病人法(先叩齒七徧呪曰)
長眞降成萬病不侵急急如律令念呪五徧
行持法式
夜半子時靜室中用劎二口畫地二丈三
尺桑柴灰爲界柳枝四十九莖燈七盞香
爐七箇琴二張弓一張箭二隻筆硯二付
新氊二領長五尺白粥一椀果子及時着
五七箇淨水二椀各依位鋪設了啓請
元始天尊乗光降臨於位就座
北極大帝乘光下降於位就座

東方甲乙歳徳星君
南方丙丁熒惑星君
西方庚辛太白星君
北方壬癸辰星眞君
中央戊己鎮星君
謹具某家某人年甲姓氏清淨戒於今月某
日設壇謹獻上香茶祭物呪曰
天得一清地得一寧我得一靈天覆地載日
月照我五光助我五星申我急呼急至急急
如律令

結印法
天字印兩手中指端掐大指中節文上
地字印兩脚蹉十字
木字印兩手大指端掐震宫東方取氣五口
火字印兩手大指掐離宫南方取氣三口
金字印兩手大指掐兌宫西方取氣二口
水字印兩手大指掐坎宫北方取氣二口
土字印兩手大指掐中宫取炁五口
結印法各張勢然後念呪此是一切聖衆說
此偈一一用亊無不應驗矣

五方諸聖呪
木呪囊謨三滿多没䭾喃揲囉嘢娑嚩賀
火呪囊謨三滿多没䭾喃嘢娑嚩賀
金呪囊謨三滿多没䭾喃嚩嚕弯嘢娑嚩賀
土呪囊謨三滿多沒䭾喃鉢囉鉢尾野娑嚩
賀
水呪囊謨三滿多没䭾喃吽嘢娑嚩賀
右印用龍驚棗木刋印各方二寸二分











五方神呪


木吒勑東方大金頂自在輪王
火吒勑唵南方大金頂自在輪王
水吒勑北方大金頂自在輪王
金吒勑唵西方大金頂自在輪王
土吒勑唵中央大金頂自在輪王如有賢哲
者得受傳薄德者殃及九祖及連本身
禮敬法
從正月初一日二月初二日三月初三日四
月初四日五月初五日六月初六日七月初
七日八月初八日九月初九日十月初十日

十一月十一日十二月十二日
右法凡行持之士須擇净室晨夕勤奉香
火如遇已上月日皆冝祭祝䖍心敬禮周
而復始不可始勤终怠務在精專行之無
不應矣其設壇铺陳已述於前
太上玄妙千金籙
凡用正月一日及七日三月三日五月五
日七月七日九月十五日八節日皆一般
每遇祭時先喫十二時符便書粥符一道
燒灰硯瓦中磨散吹後書符


















此十二符燒灰爲丸每日早晨水服之如
受法時星像同用淨蓆一領如無掃浄地
上一般用香燈茶酒各三盞果子等隨意
面北書符
一都籙符二納眞符三天甲符四地甲符

五人甲符六通目符西北焚香謹請
太上元皇妙道眞君九天都仙僕射九天使
者左青龍右白虎前朱雀後玄武願祈匡濟
之恩賜臣所求如意某清齋潔淨焚香澆酒
正立躬身謹請北斗眞君紫微夫人東王公
西王母河伯兩師十二宫神六甲都𡖖直符
使者使臣如意可堪受符又請
東方青帝駕於青龍南方赤帝駕於赤龍西
方白帝駕於白龍北方黒帝駕於黒龍中央
黄帝駕於黃龍五方五帝各降神虛之氣駕

五龍各請就位願赴壇領納使臣如意上香
再請
東方青帝青龍南方赤帝赤龍西方白帝白
龍北方黒帝黒龍中央黄帝黃龍各當降神
虛之氣入臣身中五星天象正氣入臣身中
使臣魂魄萬邪不入諸惡不傷神鬼吾使所
昌者昌河伯使官直符眞官乗法治官十二
神官上下五甲風伯雨師並降神虚之氣入
臣身中道徳通靈當暑無暑當寒無寒飢即
得飽危即得安行符神驗急急如律令攝

再祝曰
謹告諸神酒禮微薄不堪供獻願賜宥之各
將本部神願納之再拜訖取酒自飲餘者送
東流水中取都籙符三甲符吞之後將納眞
符青袋盛之於頭髻中帶之通目符焼灰調
水澄清洗眼即得見土神說話耳聞鬼神言
語長在人身祭後當送之
都籙符第一



凡用符光一日朱書符作九子吞之祭法
正月七日三月三日五月五日七月七日
八月十五日九月九日夜靜星象金書符
燒香念呪曰
天罡遊歴日月星都符焚氣伏九精度君勑
衆符但但但成營衛臣身常爲資帛急急如
律令攝
納眞符



北斗下書此符凡書符先念呪畢朱書符
稱名於年月日時呪曰
軒轅夫人性好潔淨希於妙道謹行天符攝
神收鬼天神祐我地神載我日月照我天神
䕶我河伯度我衆邪伏我真神衛我急急如
律令攝
通目符第三


青袋盛之於髻上帶之此符過八節日書

之通耳目與鬼神語話朱書焼灰淋水洗
眼飲之即時與鬼神說話此符請神後燒
如書此符先焚香念呪曰
日是我父月是我母五星是我兄吾令攝伏
諸鬼神急急如律令
天甲符第四



天甲符姓清字文公知天上星辰変運往

復度數能投星月使人見形如人身家天
蛇形如龍脚如牛四足着履此神令人多
喜要見神於淨室中香果酒脯子時書符
於白素上廣五寸書符青袋盛之於髻之
中先念呪日
隂陽和合萬事皆從行符使者逐我西東急
急如律令
地甲符第五



地甲符者天下伏尸埋藏財寳物及墳墓
並皆知之此神姓濁字武公形如女子身
着布衣露頭乗青龍初見人多喜此符朱
書唱三聲其神即至呪曰
温溫陽陽地柔天剛吾當問請吉凶審詳急
急如
太上律令
人甲符第六






人甲符姓金名化形如女人赤青半陽身
着赤衣乗赤馬面如人伏縱二人各執牟
梨面白一目無鼻能知人家奴婢逃亡甚
處又知父子相離多年如問事便知去處
朱書此符於頭髻中帯思念神名須臾悉
至初祭此符用酒脯已後不用
伍符是行病符第七






此符是北斗之君使者常廵祭世間有呪
詛爲惡逆者與其病人减筭除年但人家
卒患瘡瘇眼盲一切病患並是此神治如
夢安樂以香茶餅祭之使諸鬼神不敢行
病即得安樂此神形如女子着黒衣曲腰
持梨乗驢姓専名惡吉又一名惡保此符
朱書放患人頭邊立愈如病人再發用墨

書之安竈中其人名字於符下火燒亦不
發呪曰
北君使者當來乗神驢來臨病者釋放病者
之罪急急如律令
帝策符第八
帝策符常使之其神姓劉名可思一樹名
常飛行能知人間禍福吉凶玄炒之事身
着天衣冠華冠乘雲行能知風雨歳豐時
分朱書此符青袋盛之胷前衣襟中自後
但有思念神符即至便如親日見問其神

言道其吉凶呪曰
日是我父月是我母明星是我兄太乙是朋
友急急如律令



此是九天使者好人長生能學者先書都
籙符通日符三甲符然後可書此符爲人
所求之事自然成上士剋果上仙飛騰中
士成之得爲地仙下士修之得爲地官祿

位之職品
曠野符



右人家忘失墳塜朱書此符亡人名姓符
下閉目念呪曰
幽幽杳杳吾符訣急急如律令
呪畢開眼其鬼即至問墳塜何處其鬼自
道此是招神符又名勘合符




此符并是華山洞内石壁刻之上令人書
之志心謹慎主收一切鬼神朱書如到人
家問亊家親并門神并竈神悉來前立道
其吉凶皆知姓名住處根因


太上赤文洞神三籙
