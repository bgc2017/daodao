








服氣精義論
　　　　天台白雲子述
夫氣者道之幾微也幾而動之微而用之乃
生一焉故混元全乎太易夫一者道之沖凝
也沖而化之凝而造之乃生二焉故天地分
乎太極是以形體立焉萬物與之同禀精神
著焉萬象與之齊受在物之形唯人爲貞在
象之精唯人爲靈並乾坤居三才之位合隂
陽當五行之秀故能通玄降聖練質登仙隱
景入虛無之心至妙入登仙之法登仙之法

所學多途至妙之旨其歸一揆或飛消丹液
藥効升騰或齋戒存修功成羽化然金石之
藥實虚費而難求習學之功彌嵗年而易逺
若乃爲之速効專之克成虚無合其道與神
靈合其徳者其唯氣妙乎黄帝曰食穀者智
而夭食氣者神而夀不食者不死真人曰夫
可久於其道者養生也常可與久遊者納氣
也氣全則生存然後能養志養志則合真然
後能久登生氣之域可不勤之哉是知吸引
晨霞餐漱風霜養精光於五藏道營術於百

關既祛疾以安形復延和而享壽閉視聽以
胎息返衰朽於童顔遠取於天近取於己心
閑自適體逸無爲欣邈矣於百年全浩然於
一室就輕舉之諸術真清虚之雅致歟若兼
修真之業鍊化之功則佇雲軺而促期馳羽
駕而増逺矣服氣之經頗覧多本或散在諸
部或未暢其宗觀之者以不廣致疑習之者
以不究無効今故纂類篇目評精源流庶使
蟪蛄之兼濟豈龜龍之獨善耳
　　　五牙論

夫形之所全者本於藏府也神之所安者質
於精氣也雖禀形於五神巳具其象而體衰
氣耗乃致凋敗故須納雲牙而溉液吸霞景
以孕靈榮衛保其貞和容貌駐其朽謝加以
久習成妙積感通神與五老而齊升並九真
而列位經文所載以示津途修學所導自宜
詳覈
　　　服真五牙法
每以清旦宻呪曰(經文不言面向當宜各向/其方平坐握固閉目叩齒)
(三通而咒中/央向四維)

東方青牙服食青牙飲以朝華祝訖舌料上
齒表舐脣漱口滿而咽之三
南方朱丹服食朱丹飲以丹池祝訖舌料下
齒表舐脣漱口滿而咽之三
中央戊已昂昂太山服食精氣飲以醴泉祝
訖舌料上玄膺取玉水舐脣漱口滿而咽之
三
西方明石服食明石飲以靈液祝訖舌料上
齒内舐脣漱口滿而咽之三
北方玄滋服食玄滋飲以玉飴祝訖舌料齒

下内舐脣漱口満而咽之三
　都數巳畢納氣極而徐徐放之令五過以
　上真道畢矣意調諸方亦宜納氣各依其
　數即東方九南方三中央十二西方七北
　方五又先師益中央醴泉祝曰
白石巖巖次行源涌洞以玉漿飲之長生夀
命益長
　此是靈寳五符經中法上清經中別有四
　極雲牙之法其道宻祕不可輕言凡服氣
　皆先行五牙以通五藏然後依常法又佳

東方青色入通於肝開竅於目在形爲脉南
方赤色入通於心開竅於舌在形爲血中央
黄色入通於脾開竅於口在形爲肉西方白
色入通於肺開竅於鼻在形爲皮北方黑色
入通於腎開竅於二隂在形爲骨又肺爲五
藏之華蓋第一肺居心上對胷有六葉色如
縞映紅肺脉出于少陽(在手大指之端内側/去爪甲二分許臽者)
(之/中)心居肺下肝上對鳩尾下一寸色如縞映
絳心脉出于中衝(在手中指之端去爪/甲二分許臽者之中)肝在
心下小近後右四葉左三葉色如縞映紺肝

脉出于大敦(在足大指端/乃三毛之中)脾正掩臍上近前
橫覆胃色如縞映紫脾脉出于隱白(在足大/指端側)
(去爪甲角/如韮葉)左腎右腎前對臍博著腰脊色如
縞映紫左為正腎以配五藏右爲命門男以
藏精女以繫胞腎脉出爲涌泉(在足心陷/者之中)凡
服五牙之氣者皆宜思入其藏使其液宣通
各依所主既可以周流形體亦可以攻療疾
病令服青牙者思氣入肝中見青氣氲氲青
液融融分明良久乃見足大敦之氣修服而
至㑹於脉中流散諸脉上通於目然次服諸

方仍宜以丑後澡漱冠服入別室焚香坐向
其方靜慮澄心注想而爲之
　　　服氣論
夫氣者胎之元也形之本也胎既誕矣而元
精巳散形既動矣而本質漸弊是故須納氣
以凝精保氣以鍊形精滿而神全形休而命
延元本充寔可以固存耳觀夫萬物未有有
氣而無形者未有有形而無氣者攝生之子
可不專氣而致柔乎




右太清行氣符欲服氣斷穀先書向王吞之
七日吞一三七日止合符三枚皆燒香左右
凡欲服氣者皆宜先療身疹疾使藏府宣通
胑體安和縱無舊疹亦須服藥去痰飲量體
冷熱服一兩劑寫蕩以通泄腸胃去其清滯
吐瀉方在後將息平復訖乃清齋百日敦潔
操志其間所食漸去酸鹹減絶滋味得服茯

苓蒸暴胡麻等藥預断穀尤佳服氣之始亦
不得頓絶其藥食宜日日減藥食漸漸加氣
液知氣候流通體藏安穩乃可絶諸藥食仍
須兼膏餌勿食堅澀滓滯冷滑之物冬自覺
腸胃虚全無復飢渇消息進退皆以意自量
不可具於此述宜於春秋二時月初三日後
八日前其取一吉日為始先服太清行氣符
計至其日令吞三符訖静宻之室室東得早
朝景爲佳於東壁開一䆫令日中光正對卧
面此室之東勿令他障隔以子時之後先解

髮梳頭數百下便散髮於後矣(初服須如此/久後亦不須)
(散髮/也)燒香(勿用薰/陸香也)東向正坐澄心定思叩齒
導引(其法具/後篇)又安坐定息乃西首而卧(本經/皆云)
(東首然面則向西於/存思吸引殊為不便)牀須厚煖所覆通寒温
自得稍煖爲佳腰脚巳下尢宜煖其枕宜令
低下與背髙下平使頭頸順身平直解身中
衣帶令闊展兩手離身三寸仍握固展兩脚
相去五六寸且徐吐氣息令調然後想之東
方初曜之氣共日光合丹紫流暉引此景而
來至于面前乃以鼻(先㧞鼻孔中毛每初以/兩手大指下掌按鼻左)

(右上下動之十/數過令通暢)微引吸而咽之(久久乃不須/引吸但存氣)
(而咽之其氣自/入此便爲妙)咽之三乃入肺中小開脣徐
徐吐氣人氣有緩急宜自任性調息必不得
頓引至極則氣麤麤則致損又引咽之三若
氣息長加至五六咽得七尢佳如此以覺肺
開大滿爲度且停咽乃閉氣存肺中之氣隨
兩肩入臂至手握中入存下入於胃至兩腎
中隨髀至兩脚心中覺皮肉間習習如蟲行
爲度訖任微喘息少時待喘息調依法引咽
導送之覺手足温和調暢爲度(諸服氣方直/存入腹不先)

(向四肢故致四肢逆冷五藏塵滯是以必/須先入四肢然後入腹其氣自然流宣)此
後不復須存在肺直引氣入大腸小腸中鳴
轉通流臍下爲度應如此以腸中飽滿乃止
則竪兩膝急握固閉氣鼔腹九度就鼓中仍
存其氣散入諸體閉欲極徐徐吐之慎勿長
苦氣急稍稍并引而吐之若覺腹中闊些極
則止如腹猶滿急更閉氣鼔之訖舒脚以手
摩面將胷心而下數十度并摩腹繞臍手數
十度展脚趾向上反偃數度乃放手縱體忘
心遺形良久待氣息關節調平訖乃起若有

汗以粉摩拭頭面頸項平坐稍動揺關節體
和如常可起動其中隨時消息觸類多方既
不云去煩述善宜以意調適之
凡服氣所以必今停於肺上入於胃至於腎
者何肺藏氣之本也諸氣屬於肺天氣通於
肺又肺者藏之長也爲諸藏之華蓋呼吸之
津源爲傅送之官治節出焉又魄門為五藏
使爲四藏之主通於十二經脈周而復始故
為五藏使也故令氣停於肺而後流行焉胃
者五藏六府之海水穀皆入於胃六府之大

主也五藏六府皆禀於胃五味入胃各赴其
家以養五氣是以五藏六府之氣皆岀於胃
變見於氣口故也腎者生氣之源五藏六府
之本十二經脈之根左爲正腎右爲命門故
令氣致於腎以益其精液天食人以五氣地
食人以五味五氣入於鼻藏於心肺五味入
於口藏於腸胃味有所藏以五氣和而生津
液氣液相感神乃自生(五味豈獨其榖而五/氣中自有其味又兼)
(之以藥藥之五/味尤勝其殺也)此雖只論肺腎其氣亦自然
流通諸藏故曰呼出心與肺吸入腎與肝呼

吸之間脾受其味也呼吸之理及神氣之要
故太上問曰人命在幾關或對曰在呼吸之
間太上曰善哉可謂爲道矣
凡服氣皆取丑後午前者雞鳴至平旦天之
隂隂中之腸也平旦至日中天之陽陽中陽
也日中至黄昏天之陽陽中隂也黄昏至難
鳴天之隂隂中之隂也人亦如是又春氣行
於經絡夏氣行於肌肉秋氣行於皮膚冬氣
行於骨髓又正月二月天氣正方地氣始發
人氣在肝三月四月天氣正方地氣定發人

氣在脾五月六月天氣盛地氣髙人氣在頭
七月八月隂氣始煞人氣在肺九月十月隂
氣始氷地氣始閉人氣在心十一月十二月
氷氣復地氣合人氣在腎至四時之月宜各
依氣之所行兼存而爲之
凡服氣皆取天景明澄之時爲佳若當風雨
晦霧之時皆不可引吸外氣但入宻室閉服
納氣加以諸藥也
凡服氣㫁穀者一旬之時精氣弱微顔色萎
黄二旬之時動作瞑眩胑節酸疼大便苦難

小便赤黃或時下痢前剛後溏三旬之時身
體消瘦重難以行(巳前羸弱之候是專氣初/服所致若以諸藥則不至)
(於此/也)四旬之時顔色漸恱心志安康五旬之
時五藏調和精氣内養六旬之時體復如故
機關調暢七旬之時心惡諠煩志願髙翔八
旬之時恬淡寂寞信眀術方九旬之時榮華
潤澤聲音洪彰十旬之時五氣皆至其效極
昌修之不止年命延長三年之後瘢痕滅除
顔色有光六年髓填腸化爲筋預知存亡經
歷九年役鬼使神玉女侍傍腦實脇胼不可

復傷號曰眞人也
　　　服六戊氣法
氣旦先從甲子旬起向辰地舌料上下齒取
津液周旋三至而一咽止次向寅次向子次
向戍次向申次向午
又法起甲子日竟一旬常向戊辰咽氣甲戍
日則向戊寅餘旬依此為之此六戊法亦是
一家之義以戊氣入於脾爲食禀之本固也
此直不飢若通益諸體則不逮餘法矣
　　　服三五七九氣法

徐徐以鼻微引氣納之三以口一吐死氣久
久便三氣次後引五氣以口一吐死氣久久
便五氣次引七氣以口一吐死氣久久便七
氣次引九氣以口一吐死氣久久便九氣因
三五七九而并引之以鼻二十四氣納之以
口一吐死氣久久便二十四氣咽逆報之報
之法因從九數下到三復順引之咽可九九
八十一咽氣而一吐之以爲節也此法以入
氣多吐氣少爲妙若不作此限數漸増入則
闕於常數耳死氣者是四時五行休死之氣

存而吐之自餘節度仍依常法
　　養五藏五行氣法
春以六丙之日時加巳食氣百二十助於心
令心勝肺無令肺傷肝此養肝之義也
夏以六戊之日時加未食氣百二十以助脾
令脾勝腎不傷於心也
季夏以六庚之日時加申食氣百二十以助
肺令肺勝肝不傷於脾也
秋以六壬之日時加亥食氣百二十以助腎
令腎勝心不傷於肺也

冬以六甲之日時加寅食氣百二十以助肝
令肝勝脾不傷於腎也
右此法是五行食氣之要明時各有九凡一
千八十食氣各以養藏周而復始不相尅精
心爲之(此法是一家之義所在五/藏事事具在五牙論中)
服氣精義論















