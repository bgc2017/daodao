








二篇同卷臨十
保生要録
修真祕録
保生要録序
甞聞松有千歲之固雪無一時之堅若植松
於腐壞不朞月而必蠹藏雪於隂山雖累年
而不消違其性則堅者脆順其理則促者延
物情既爾人理豈殊然則所謂調攝之術者

又可忽乎臣竊覧前人所譔保生之書往往

拘忌大多節目大繁行者難之在於崇貴尤
不易爲臣少也多病留心養生研究既久編
次云就其術簡易乗間可行先欲固其正氣
次欲調其肢體至于衣服居處藥餌之方蔬
果禽魚之性有益者必録無補者不書古方
有誤者重眀俗用或乖者必正目之曰保生
要録雖無禆於聞道粗有資於衞生冒昧上
獻伏深戰灼蒲䖍貫謹序


保生要録
司議郎蒲䖍貫譔
養神氣門
嵇叔夜云服藥求汗或有弗獲愧情一焦渙
然流離眀情發於中而形於外則知喜怒哀
樂寜不傷人故心不撓者神不疲神不疲則
炁不亂炁不亂則身泰夀延矣
調肢體門
養生者形要小勞無至大疲故水流則清滯
則洿養生之人欲血脉常行如水之流坐不

欲至倦行不欲至勞頻行不巳然宜稍緩即
是小勞之術也故手足欲時其屈伸兩臂欲
左挽右挽如挽弓法或兩手雙拓如拓石法
或雙拳築空或手臂左右前後輕擺或頭項
左右顧或腰胯左右轉時俯時仰或兩手相
捉細細捩如洗手法或兩手掌相摩令熱掩
目摩面事間隨意爲之各十數過而巳每日
頻行必身輕目明筋節血脉調暢飲食易消
無所擁滯體中小不佳快爲之即解舊導引
方太煩崇貴之人不易爲也今此術不擇時

節亦無度數乗閑便作而見効且速
夫人夜卧欲自以手摩四肢胷腹十數過名
曰乾浴卧欲側而曲膝益氣力常時濁唾則
吐清津則嚥常以舌拄上齶聚清津而嚥之
澗五藏恱肌膚令人長夀不老黄庭經曰口
爲玉池大和官嗽嚥靈液灾不干又日閉口
屈舌食胎津使我遂鍊獲飛仙頻叩齒令齒
牢又辟惡夫人春時暑月欲得晚眠早起秋
欲早眠早起冬欲早眠晏起早不宜在雞嗚
前晚不宜在日出後熱時欲舒暢寒月欲收

宻此合四氣之宜保身益夀之道也
論衣服門
臣聞衣服厚薄欲得隨時合度是以暑月不
可全薄寒時不可極温盛熱能著單熟衣卧
熟帳或腰腹膝脛巳來覆被極宜人冬月綿
衣莫令甚厚寒則頻添重數如此則令人不
驟寒驟熱也故寒時而熱則減減則不傷於
温熱時而寒則加加則不傷於寒寒熱若時
妄自脫著則傷於寒熱矣寒欲漸著熱欲漸
脫腰腹下至足脛欲得常温胷上至頭欲得

稍涼涼不至凍温不至燥衣爲汗濕即時易
之薰衣火氣末歇不可便著夫寒熱平和形
神恬静疾疹不生壽年自永
論飲食門
飲食者所以資養人之血氣血則榮華形體
氣則衛獲四肢精華者爲髓爲精其次者為
肌為肉常時不可待極饑而方食候極飽而
徹饌常欲如饑中飽飽中饑青牛道士云人
欲先饑而後食先渇而後飲不欲强食强飲
故也又不欲先進熱食而隨餐冷物必冷熱

相攻而爲患凡食先熱食次温食方可少餐
冷食也凡食太熱則傷骨太冷則傷筋雖熱
不得灼脣雖冷不可凍齒凡食温勝冷少勝
多熟勝生淡勝鹹凡食熱汗出勿洗面令人
失顔色面上如蟲行食飽沐髮作頭風凡所
好之物不可偏躭偏躭則傷而生疾所惡之
味不可全棄全棄則藏炁不均(如全不食苦則心炁虛全)
(不食鹹則腎炁弱是也)是以天有五行人有五藏食有
五味故肝法木心法火脾法土肺法金腎法
水酸納肝苦納心甘納脾辛納肺鹹納腎木

生火火生土土生金金生水水生木木制土
土制水水制火火制金金制木故四時無多
食所王并所制之味皆能傷所王之藏也宜
食相生之味助王炁也王藏不傷王氣増益
飲食合度寒温得宜則諸疾不生遐齡自永
矣
論居處門
傳曰土厚水深居之不疾故人居處隨其方
所皆欲土厚水深土欲堅潤而黄水欲甘美
而澄常居之室極令周宻勿有細隟致風氣

得入久居善中人風者天地之氣也能生成
萬物亦能損人初入腠理之間漸至肌膚之
内内傳經脉逹于藏府傳變既廣爲患則深
故古人云避風如避矢盛暑久坐兩頭通屋
大招風夾道尤甚盛暑不可露卧凡卧自立
春後至立秋前欲柬其首立秋後至立春前
欲西其首常枕藥枕勝於寳玉寳玉大冷傷
腦其枕藥性大熱則熱氣衝上大冷又冷氣
傷腦唯用理風平凉者乃為得宜
藥枕方(久枕治頭風目眩腦重冷疼眼暗鼻塞兼辟邪)

蔓荆子(八分)甘菊花(八分)細辛(六分)吳白芷(六分)白术
(四分)芎藭(六分)通草(入分)防風(八分)藁本(六分)羚羊角(八分)
犀角(八分)石上菖蒲(八分)黑豆(五合揀擇挼令淨)
右件藥細剉去碎末相拌令勻以生絹囊
盛之欲逹其氣次用碧羅袋重盛縫之如
枕樣納藥直令緊實置在合子中其合形
亦如枕納藥囊令出合子脣一寸半巳來
欲枕時揭去合蓋不枕即蓋之使樂氣不
散枕之日久漸低更入藥以實之或添黒
豆令如初三五月後藥炁歇則换之初枕

旬日或一月耳中微嗚是藥抽風之驗
論藥食門
辯服金石
金石之藥有可服不可服之理欲究養生之
術須窮藥右之由今假設問辭用明至理
或問日夫金石之藥埋之不腐煑之不爛用
能固氣可以延年草木之藥未免腐爛之患
馬有固駐之功答曰夫金石之藥其性慓悍
而無津液人之盛肚服且無益若及其衰弱
毒則發焉夫壯年則氣盛而滑利盛則能制

石滑則能行石故不發也及其衰弱則榮衞
氣澁澁則不能行石弱則不能制石石無所
制而行者留積故爲人大患也欲益而損何
固駐之有哉
問日亦有未虚而石發者乎答曰憂恚在心
而不能宣則榮衞澁滯而不行右勢結積而
不散隨其積聚發諸癰瘡又有服石之人倚
石勢而縱佚遊石勢既行乃作强中之病不
暁者以爲奇効精液焦枯猛熱遂作洞釡加
爂罕不焦然

問曰金石之爲害若此農皇何以標之於本
經答曰太虛積冷之人不妨暫服疾愈而止
則無害矣
又問前云石勢慓悍藏衰則發今先虚而服
石者豈能制其勢力乎且未見其有害何也
答曰初服之時石勢永積又乗虚冷之甚故
不發也以此觀之當太虛積冷之時暫可服
餌若冬長防患則不如草木之藥焉又問草
木自不能攵豈能固人哉答曰服之不倦勢
力相搂積年之後必獲大益夫攻療乏藥以

疾差而見功固駐之方覺體安而是効形神
既寧則壽命自永矣
果類
蓮實粉主補中養神益氣力除百疾夕服輕
身延年
取蓮實八月就他皮黑者去皮心曝乾擣篩
爲粉早以酒或白粥調之不宜與地黄同食
蓮實嫰時生食動氣爲粉益人
栗子粉主厚腸胃補腎氣
取粟子曝乾令皮自拆去皮薄切又曝令極

乾檮爲粉如蓮粉法食之凡食栗子生食動
蟲發氣熟食亦發脹皆不及曝令半乾衣中
近肌肉煖而食之其益人
葡萄作漿雖是常術且補益功優主筋骨濕
痺益氣力强志令人肥徤攵服輕身不老延
年葡萄熟時先於根底著羊肉汁米泔汁名
一㪷如是經宿棟熟者樀之納新白瓶中令
滿稍實宻封百日自然成漿去滓飲之味過
醇酎甚益人
榴梨漿(治風熱昏悶煩躁)

青梨(大者二十顆)石榴(十顆)
淡竹瀝(三大升)
右擣榴梨捩取自然汁澄濾拌竹瀝一服
五合日三服梨極大方用二十顆小者三
十顆
榖并菜類
胡麻主腸中虚羸補五内益氣力長肌肉填
髓腦堅筋骨去虚熱攵服明目輕身不老延
年一名巨勝四稜爲胡麻八稜爲巨勝陶弘
景云八榖之中唯此爲良又云味甘在米豆

部此正是鳥麻也今時所用巨勝莖莢雖小
類麻而葉子大極味苦其性甚冷夫味苦不
可八米榖性冷不可爲補益其葉又與麻不
同隂暗則低日烈則起此當别是一物非巨
勝胡麻也今俗但用不覺其非正當用烏油
麻味甘而莢有四稜者爲胡麻八稜者曰巨
勝正合本經不當用味苦而冷者也
肉類
羖䍽羊丈夫食之損陽女人食之絶隂(北羊中有)
(角者是)羊髓補虛損(腦髓食不益人)

鹿肉温補中强五藏益氣力壺居士云鹿性
警烈多食良草處必山岡産必𣼶澤故可饗
神者以其潔故也食良草有九物(鹿葱鹿藥白蒿水芹)
(甘草山蒼葛葉并根齊頭蒿薺苨)鹿常食此九草性能解毒
治風壓丹石服附子多食鹿肉附子少力也
五月忌食之茸不可近鼻
麞肉温補五藏八月至十一月食勝羊肉十
二月巳後動風發炁不堪食
鰻鯬魚性温主五痔殺諸蟲補陽氣食三五
度腰腎間百病自差五色者兼理婦人帶脉

百病碎切去骨以五味調肉羊腸中繫兩頭
炙之候冷然後切食
雞雌而黄者性温主虛渇數溺洩利補五臟
益炁力黑者治風
圓魚平補去骨節間諸壅熱炁五六月不宜
食(有人以鼈甲作散五六月間感隂濕炁忽化爲小鼈)
豬無筋雞無髓藥食多絀之
性平補不宜合菌食之酥煎良佳
保生要録

