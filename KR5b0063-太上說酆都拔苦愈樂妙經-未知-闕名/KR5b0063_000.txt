








太上説酆都拔苦愈樂妙經
爾時拔苦愈樂天尊在鄷都上境東極宫中
放五色圓光照十方世界鄷都三萬八千獄
二萬七千幽牢之中見無量受苦衆生徃來
刀山之上萬轉千迴悶絶哀哭俱入鑪炭鑊
湯之中展轉輪迴不捨晝夜萬生萬死無有
休息是故
天尊慈惠哀愍衆生爲汝演説鄷都普濟妙
經普度受罪窮䰟獲生朱陵上登仙境仙化
成人願刀山成寶座劎樹化騫林六道與三

塗火化皆消散無邊諸大罪普悉化爲塵歴
劫河沙界皇恩得教除回心歸正道縹緲上
紫微

太上説鄷都拔苦愈樂妙經





