








羅天大醮晚朝科
各禮師存念如法
五星髙耀瑞氣虚浮元始集神天地交周
玉符寳即嘯命微幽擲火揚威奸兇無留
萬魔振伏紛葩却消摧怪伐惡道炁同流
神光照夜隂翳俱収萬神降格扇景乗飈
群生咸遂惠遍神州
鳴法鼓二十四通
無上三天玄元始三炁太上老君召出(臣)身
中三五功曹左右官使者左右捧香金童傳

言散花玉女五帝直符直日香官使者各三
十六人出出者嚴裝顯服冠帶垂纓關啓玄
壇土地方域神眞(臣)今晚朝陞壇行道朝謁
帝眞謹奏爲(入意)其諸誠意具載緘謄願得
太上至眞道炁靈寳瑞光下降流入(臣)等身
中令(臣)所啓之誠速達徑御
至眞無極大道
三清上聖
昊天至尊金闕玉皇上帝(御前)
請稱法位

具位某與臨壇官衆等謹同誠上啓
虚無自然元始天尊無極大道太上道君太
上老君髙上玉皇十方巳得道大聖衆至眞
諸君丈人三十二天帝君玉虚上帝玉帝大
帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六
部尊經玄中大法師上相上宰上保上傳太
平下敎二十四眞人西城總眞王君太乙眞
人東嶽上卿司命茅君定録保命二眞人名
山洞府得道神仙三界官屬一切眞靈恭望

洪慈洞回昭鑒伏念臣謬因夙慶早謝塵緣
得奉
上玄獲叅玄律故每省循而知幸甞思勉勵
以宣勤凡有告祈不容抑塞齋誠旣切詞意
庸伸仰兾玄慈洞回眞聽
宣詞
具如詞言灼見誠心冐瀆
玄慈益深祇畏(臣)聞洞户三三敞瓊門於帝
闕天閽九九閟玉字於宸京視不見而聽不
開瞻彌髙而察彌逺超出名言之外莫究微

芒不拘形器之間難窺香藹靜應下生於漢
世玄元屢降於蜀都祕演眞經宻傳妙旨青
宫紫府邈矣開津黄道彤墀豁然通晝聲齋
莊而皈嚮一誠意以交孚感倐忽變化之神
若俯仰屈伸之速於是金關啓錀玉女飛函
親謁
帝尊敬陳詞表上以消於災變下以度於生
靈普率咸遵幽冥是頼齋官某伏念身居寰
壤志在道階奉戒持齋命羽衣而宣敭經敎
謝愆引咎尊

師寳而開設壇場存思而升炁朝天俯伏而
飛神謁帝時感紫光籠月金華浮瑞靄之馨
丹焰藏星玉篆絢祥雲之彩萬籟消聲於洞
壑羣飛歛翼於山林鐘磬齊敲與空歌而流
響坎離黙運周内景以發輝三界齊臨五輪
偕度以今靜夜行道請法衆等運茲初捻上
香
願此香煙騰空徑上
三清之境(臣)等皈身皈神皈命首體投地仰
依

太上三尊以是捻香功德上祝
當今皇帝伏願睿文星煥神武龍驤明燭四
方誕布
帝王之德坐觀羣動適當天地之心車同軌
而書同文三邊寜靜韶盡善而武盡羙四海
和平風行草靡而化無不成魚躍鳶飛而人
皆自得今故燒香自皈依
道尊大聖衆至眞之德得道之後保天長存
以今靜夜行道請法衆等運茲二捻上香
願此香煙騰空徑上

三清之境(臣)等皈身皈神皈命首體投地仰
依
太上三尊以是捻香功德歸流齋官某三代
宗親眷屬魂識伏願愆消慾海罪滅愛河三
報豁除八垢不留於心地六根灑落五神皆
得於性天煉形於流火之庭育德於童𥘉之
府乗雲馭氣遊宴仙都出隂入陽逍遥聖世
今故燒香自皈依
經尊大聖衆至眞之德得道之後昇入無形
以今靜夜行道請法衆等運茲三捻上香

願此香煙騰空徑上
三清之境(臣)等皈身皈神皈命首體投地仰
依
太上三尊以是捻香功德伏爲齋官某誠存
一念醮設羅天謝過消災祈恩請福伏願金
書紀善玉簡刋名帝與其齡年彌髙而德彌
劭神介之福老者安而少者懷爰居爰處而
神相其庥或止或行而天授之契歡洽門庭
之内慶傳閭里之間家用平康習學冝修於
爵禄人懐信義循行可襲於簮纓萬事咸亨

千災永殄今故燒香自皈依
師尊大聖衆至眞之德得道之後與道合眞
唱方
懴悔
命魔
三啓頌
三禮
重稱法位
具位(某)與臨壇官衆等謹同誠上啓
三清至尊十方上聖玉京金闕天帝天眞十

方師尊聖衆三界官属一切威靈
(臣)聞一以無爲得天人之旨要靜而觀復見
道德之純全含洪光大而邈矣難名微妙玄
通而深不可識離乎形器與物無疵要其始
終與道相保(臣)等持心弗惠立志非堅窮恍
愡而莫見其端窺徼妙而或乖其度雖欲抱
黄而回紫豈能通眞以逹靈徒負職名濫行
科敎齋官(某)浴身沐髮備禮陳儀欲欵
天階爰修道範五方雲篆用収魔而束妖三
級靈埸敬瞻天而望聖鳳燭揺紅而絢彩龍

煙散景以流馨髙敞八門弘宣九蘥伏惟
瑶京帝闕瓊苑仙都至聖元尊羣司列職九
色煥飛空之駕五明浮歩景之壇神動天隨
揭生源之大柄灰飛煙滅掃罪籍之繁文一
慶所資無所不度上願
皇圖丕衍帝業恢弘梯山航海而入貢無違
外狄邊夷而朝宗不逆次兾齋官天鈞鍚祉
道運儲庥祖考來寜叶詩人之雅詠神祇順
相利君子之謙光綿綿丕緒以隆昌奕奕徽
聲而振作門全忠孝代繼簮纓永却迍危茂

膺穰簡先亡受度近逝超生或繫三塗尚淪
五苦秉齋功而解脫不溺報縁准符命以化
生克膺福果暨幽冥之未度偕翊衞之有勞
允頼恩光俱超品秩則上明
天尊大葱之澤下副(臣)等皈命之誠謹啓以
聞
發願
一願靈光下燭二願道月揚輝
三願恩宣九地四願誠逹天威
五願眞靈具會六願道炁周圍

七願天堂開敞八願地獄隳摧
九願玄功普被十願駕景空飛
十一願普天懷德十二願道化無爲
復爐
存神燒香
香官使者左右龍虎君侍香諸靈官當令(臣)
向來晚朝陞壇行道之所自然生金液丹碧
芝英百靈衆眞交會在此香火爐前當願十
方仙童玉女接侍蘭筵傳(臣)向來所奏之誠
速達徑上

至眞無極大道
三清上聖
昊天至尊金闕玉皇上帝(御前)

羅天火醮晚朝科
















