








章獻明肅皇后受上清畢法籙記
(臨壇度師上清大洞法師賜紫臣朱自英撰)
皇宋應運之四葉
聖君在宥之三年
聖母皇太后劉氏九靈分粹三元毓神之三
流光開泰之期
握寳盛眀之化
内以肅雍九族外以緝熈庶政萬機之暇宅
心虚無之表凝神太漠之鄉金妃拂筵干琳
碧之堂玉華散馨于虚白之室而又澄神澹

思誦黄庭二景之經志意内修晨夕忘倦豈
獨拘䰟制𩲸上符
髙聖之言蓋亦務本還淳下䕃普天之衆于
以觀三素思
九眞揖儀璘翫璫珮
南眞依俙而宻盻
西母彷彿以㝠觀肹蠁之應繼日而昭積累
之功卜年而進信乎仙可學而道不虚行矣
仍念研精尚鮮未臻道源聞
南嶽紫虛元君魏夫人昔以東晋興寧元年

甲子歲先小有天王清虛王眞人所受
上清大洞寳經靈文祕籙降傅于茅山東華
上佐司命楊眞人洎上清仙候許長史迄後
靈源眞系繼踵茅峯道葉仙枝流芳寰海繇
是乃
詔玉清昭應宮羽人冲妙大師皇甫希及等
𦣱
王魏之文研
楊許之迹得
上清三品神經玉清隱書九清衆祕洎金神

二虎八景玉籙上皇玉諱元始譜籙流金火
鈴迴車畢道三元玉檢九鳳靈章紫紋白帶
太微黄書瓊宮靈飛等籙共一十卷金仙玉
馬等一十五卷依科備辦金龍玉魚金羊銀
鴈青絲金紐雲錦鳯紋南和之素碧霞拂塵
之羅絳章落尸之帛四䂓眀照景震靈劔五
色繒綵脫世衣裳
上清法服盟文禮物莫不周悉先遣中使齎
密辭往
南嶽𦤺告于

紫虚元君默允㝠㫖續命入内内侍省内西
頭供奉官臣康從政入内内侍省内侍殿頭
句當御藥院臣江德用并
詔右街副道録知玉清昭應宮事同管句左
右街教門公事冲眞大師賜紫臣李知損左
街都監壽寜觀住持眀眞大師賜紫臣石知
章玉清昭應宮副直歲宣教大師賜紫臣周
遂良玉清昭應宮住持冲妙大師賜紫臣皇
甫希及玉清昭應宮住持冲袐大師賜紫臣
薛清和等同齎青詞黄素一行禮信就江寧

府茅山崇禧觀開建
上清皇壇預啓玉籙道場七晝夜散日設醮
三百六十分依科傅受訖别設謝恩道場三
晝夜設闔山道士女冠大齋一中投送金龍
玉簡金鐶玉魚于
華陽洞鷰洞金山水府于以告盟
七聖于以致誠九清伸授受之儀罄師資之
禮也始以輶軒至日靈鶴低迎於羽葆當建
齎之夕霱雲遠布於霄空洎宿露眞文以析
感預陳精檮以伸欵蘭膏晃爾星月粲然百

神受𨤲以效祥五嶽衛靈而薦祉至中夜輕
風颯至驟兩霈然須臾之頃銀漢森列皓𩲸
皎如咸云風伯掃壇兩師灑席觀其所以不
亦宜乎及啓傳之旦九霞流光之輝熠爍而
凝照三素飛煙之氣縹緲以浮空飊欻萃焉
霓旌煥焉羽儀侁焉萬靈肅焉當分金列契
之際皓鶴翶翔于壇上紅霞分繞於空中蕙
風襲人靈芬郁野觀者如堵莫不欣歎矧夫
衆妙多門而學則有序至神無方而感則無
待斯以見

我后之用心也之精誠也符
徤順服人神降靈仙契㝠奥非浩劫崇累之
徳積生至尚之果其執能臻於此焉是知令
乎善始則美克有終謀之以道何患不臧若
然者八景飛霞之輦三元流雲之宴十精回
水之珍九色鳯腦之饌将靡日而𦤺之矣恭
惟
聖念奉若
祕文蓋欲昭事
昊穹保寧

眞主固
宗祊於萬載福民庶之三登永戢干戈同承
冨壽者也至於後天之筭無疆之祚金枝之
逺蒼生之賜不其冝哉觀一代之能事考百
王之未書謹直筆以記之時天聖二年甲子
歲四月戊午朔二十三日庚辰記



章獻明肅皇后受上清畢法籙記











