








太上洞玄靈寳滅度五鍊生尸妙經服一
天尊時於長樂舍香林園中教化七千二百
四十童子法事粗悉上智童子輪天童子等
前進作禮上白
天尊今日侍座懽樂難勝諸天開宥一切光
明幽牢地獄積夜寒鄉三塗五苦餓鬼死䰟
並得開度還在福中三官息對生死並懽而
幽䰟始開末入轉輪尸神奔落腐骸無津沈
淪九土縱橫地官飛爽傍偟不能得還土府
促㑹形尸無寧更受愁迫仰訴諸天令旣開

宥一切普新皇道旣暢澤被十方伏聞
天尊旣垂大慈願▲皇恩賜應度者度應生
者生應轉者轉應還者還如宿縁未絶不得
還者形尸故宅幽在九泉爲衆靈所迫不相
容受飛䰟無泊還逮子孫大化旣興冝使普
蠲不審法中復有何要可得申宣下告地官
安鎭撫䘏咸使得安九署右别營衛其身如
蒙哀憐則普天懽泰生死無怨福流億劫世
世無窮林是
天尊普命諸天上帝無極大上大道君十方

大聖衆至眞諸君丈人飛天神王五老帝君
南上好生度世司馬司錄司命長生上聖玄
和玉文諸眞人無鞅數衆一時復坐今當更
爲上智童子開諸法門申明龍漢玄都舊典
九幽玉匱女青玉文拔度幽牢地獄積夜寒鄉
三塗五苦餓鬼死䰟令悉見光明宣告諸天
各明玉字自然玄文普吿諸天諸地水府日
月星宿璇璣玉衡三界五帝五嶽靈山九土
靈官洞元洞淵洞空洞靈洞無無極無窮無
高無下無形無色無音無響無大無小一切

神靈明各任别今所統領宿讁罪䰟善惡功
過年嵗日月事事列言分別故宅形骸所在
隨其部界悉爲安䘏地祇衛護經營供給無
令揺動隨功成就使應遷者遷應度者度應
轉者轉應生者生落地简對絶水盟言除天
文墨一切見明於是四衆上智童子懽喜作
禮同時舉手彈指稱善是時三十二天帝君
即坐各命飛天神人披紫陽玉臺開明眞玉
匱出天中靈音自然玉書無量洞章以屬地
官度一切人安尸鎭靈保䰟録神其太黃皇

曾天太明玉完天清明何童天玄胎平育天
元明文舉天七耀摩夷天虚無越衡天太極
濛翳天合八天天有八字合六十四字分屬東
方九氣天君以青帝太玄女青符命告下東
方土府九署靈官開度一切死䰟安鎭尸形
營衞撫䘏無令地官驅迫摇動一如女青文
金龍驛行其赤明和陽天玄明叅華天耀明
宗飄天笁落皇笳天虚明堂耀天觀明端靜
天玄明恭慶天太煥極瑶天合八天天有八
字合六十四字分屬南方三氣天君以赤帝

太玄女青符命吿下南方土府九署靈官開
度南方一切死䰟安鎭尸形營衛撫䘏無令
地官驅迫揺動一如女青文金龍驛行其元
載孔升天太安皇崖天顯定極風天始皇孝
𦬆天太黄翁重天無思江由天上揲阮樂天
無極曇誓天合八天天有八字合六十四字
分屬西方七氣天君以白帝太玄女青符命
告下西方土府九署靈官開度西方一切死
䰟安鎭尸形營衛撫䘏無令地官驅迫揺動
一如女青文金龍驛行其皓庭霄度天淵通

元洞天翰寵妙成天秀樂禁上天無上常融
天玉隆騰勝天龍變梵度天平育賈奕天合
八天天有八字合六十四字分屬北方五氣
天君以黒帝太玄女青符命告下北方土府
九署靈官開度北方一切死䰟安鎭尸形營
衛撫䘏無令地官驅迫揺動一如女青文金
龍驛行其上上上一氣一氣上上上無極無
頂無色大羅之天自然玉文總統中央黃元
天君以黄帝太玄女青符命告下中央土府
九署靈官開度中央一切死䰟安鎭尸形營

衛撫䘏無令地官驅迫揺動一如女青文金
龍驛傳諸天各命飛天神王以天中靈音自
然玉書女青符命並告五方五帝王嶽土府
靈官即各依承符命尊奉大法皇道旣明是
時天朗氣澄三景停輪星宿洞耀璇璣不行
河海靜黙山嶽吞烟時和氣清金風拂塵天
無浮翳日月灌津五苦解脫長夜開䰟枯樹
生華死骸還人麟舞鳯翔飛鳴欣欣諸天踊
躍散花稱善
天尊欣暢而作頌曰

赤明廻化混爾而分隂陽鍊變其道自然
玄圖七轉至九仍還元命靈章無量洞篇
無常之品氣總九晨陽光潜啓明景乗煙
三廻五錬和以七津隨色蔚耀各歸本神
大法簡度朽骸還人寳我妙道位登上眞
服一四
廻元五鍊至道上靈照耀日月洞照九明
諸大開宥幽夜玄清朽骸超歩錬化自生
嘘吸靈和貫幽入𡨋神竒萬變飛䰟反形
乗煙駕空上造皇庭玉書告命土府太平

一切受度普入光明有寳我文世世化生

輕泄慢漏風刀相刑
玉章靈文生朱光五靈結精煥十方
四八分位合五行列宿日月隂陽通
植立天眞保上皇開化法門一切同
彌羅大千道興隆金座懽樂難爲常
諸天踊躍奏靈章開我妙道悟少童
令爾億劫生無窮九轉成眞位仙王
祕之中襟愼勿揚
天尊頌畢諸天上帝無極太上大道君十方
無極至眞大聖衆飛天神王五老上帝君南

上好生度世司馬司緑司命長生上靈玄和
玉女諸元君靈妃諸眞人無鞅數衆七千二
百四十童子一時俱起捻香散花左廻旋行
三匝還北向作禮舉手彈指三十二天日月
星宿一時俱明地下九幽無極洞淵光景玄
徹無復闇𡨋幽隱普見地藏發世金玉露形
山川溪澗一等緬平白骨受氣朽尸還䰟九
土清泰地官安寜衆生普度一切無偏大法
流化皇道開張普告諸天日月星辰璇璣玉
衡南斗北斗司命司録韓君主録南昌上宫

諸地諸水五嶽靈山三官九署十二河源長
夜之府九幽之中四司五帝一切神明各遵
承大法普同一慶以今爲新無上無下無極
無窮無深無遠無幽無隱無邊無際無大無
小無始無終一切神靈彈指告命依承仰從
靈寳青帝錬度五仙安靈鎭神九氣天文






















東方九氣青天承元始符命吿下東方無極
世界土府神鄉諸靈官令有太上清信弟子
某甲滅度五仙託尸太隂今於某界安宫立
室庇形后土明承正法安慰撫䘏青靈哺飴
九氣朝華精光充溢錬飭形骸骨芳肉香億

劫不灰東嶽泰山明開長夜九幽之府出某
甲䰟神沐浴冠帶遷上南宫供給衣食長在
光明魔無干犯一切神靈侍衛安鎭悉如元
始盟眞舊無女青文
黒書此文於青石上師拜黃繒章畢埋文
於亾者尸形所在東鄉極墓界臨埋時師
雲行禹歩九歩至所在東向讀大字及文
畢叩齒二十四通嚥氣九過呪曰
元始符命普告東方無極世界土府神鄕洞
空洞無洞玄洞元九氣總司三界神官一切

𡨋靈無極神王今日大慶青天始陽高駕臨
正萬道開通甲乙受度託尸玄房太上清信
䰟應上升五仙沐浴拂飭衣裳形庇靈獄地
爲開張請以玉女安鎭神宫一切侍衛供給
自然須䰟反尸上帝奉迎一如明眞舊典施
行畢便埋文土中也
靈寳赤帝錬度五仙安靈鎭神三氣天文























南方三氣丹天承元始符命告下南方無極
世界土府神鄉諸靈官今有太上清信弟子

某甲滅度五仙託尸太隂今於其界安宫立
室庇形后土明承正法安慰赤靈哺飴三氣
丹地精光充溢錬飭形骸骨芳肉香億劫不
灰南嶽衡山明開長夜九幽之府出某甲䰟
神沐浴冠帶遷上南宫供給衣食長在光明
魔無干犯一切神靈侍衛安鎭悉如元始盟
眞舊典女青文
青書此文於赤石上師拜黃繒章畢埋文
於亾人尸形所住南鄉極墓界臨埋時師
雲行禹歩三歩至所在南向讀大字及文

畢叩齒二十四通嚥氣三過呪曰
元始符命普告南丹無極世界土府神官洞
空洞無洞玄自然三氣總司一切𡨋靈三界
神王普監盟言今日上告太陽吿丹甲乙歸
玄託尸九玄位齊飛天空受轉輪䰟升朱陵
鍊度五仙功未洞眞庇形土官開張四界安
鎭靈宫在所營衛供給送迎無令揺動干犯
神鄉盟眞所告一切咸聞畢便埋文土中
靈寳黃帝鍊度五仙安靈鎭神中元天文








中元皇天承元始符命吿下中央九壘土府
洞極神鄉四統諸靈官今有太上清信弟子
某甲滅度五仙託尸玄隂今於某界安宫立
室庇形后土明承正法安慰撫䘏黃元哺飴

流注豐淵鍊飭形骸骨芳氣香與神同元億

劫長存中嶽嵩高明開長夜九幽之府出甲
乙䰟神沐浴冠帶遷上南宫供給衣食長存
光明魔無干犯一切神靈侍衛安鎭如元始
明眞舊典女青文
朱書此文於黃石上師拜黃繒章畢埋文
於亾人尸形所住中央臨埋時師雲行禹
歩十二歩至所在向戊已讀大字及文畢
叩齒二十四通嚥氣十二過呪曰
元始符命普告中元九壘土府洞極神鄉四
維總靈十二神官黃元靈鈕高眞土皇今日

大慶萬神臨軒甲乙受度託尸九玄䰟升𩲸
守庇形土官四極告命明郎開張安慰撫䘏
供給送迎無令揺動干犯神鄉明如太眞一
切咸聞畢便埋文土中
靈寳白帝錬度五仙安靈鎭神七氣天文






















西方七氣素天承元始符命告下西方無極
世界土府神鄉諸靈官令有太上清信弟子
某甲滅度五仙託尸太隂今於某界安宫立
室庇形后土明承正法安慰撫䘏素靈哺飴
七氣素華精光充溢錬飭形骸骨芳肉香億

劫不灰西嶽華山明開長夜九幽之府出某
甲䰟神沐浴冠帶遷上天府供給衣食長在
光明魔無干犯一切神靈侍衛安鎭如元始
明眞舊典女青文
黄書此文於白石上師拜黃繒章畢埋文
於亾人尸形所住西鄉極墓界臨埋時師
雲行禹歩七歩至所在西向請大字及文
畢叩齒二十四通閉氣七過呪曰
元始符命普吿西靈無極世界土府神明洞
空洞無洞玄洞清七氣總司三界神庭西鄉

一切萬氣𡨋靈無極神王監眞度生今日五
合少隂告盟甲乙受度五仙鍊形託尸幽户
中房暫經太上清信衆眞所明地鄉開明萬
神經營尸安𩲸鎭億劫長寜道成去世奉以
靈軿一如明眞依舊驛呈畢便埋文土中
靈寳黒帝錬度五仙安靈鎭神五氣天文






















北方五氣玄天承元始符命告下北方無極
世界土府神鄉諸靈官令有太上清信弟子
某甲滅度五仙託尸太隂今於某界安宫立
室庇形后土明承正法安慰撫䘏玄靈哺飴

五氣玉滋精光充溢錬飭形骸骨芳肉香億

劫不灰北嶽𢘆山明開長夜九幽之府出某
甲䰟神沐浴冠帶遷上天府供給衣食長在
光明魔無干犯一切神靈侍衛安鎭如元始
盟眞舊典女青文
白書此文於黒石之上師拜黃繒章畢埋
文於亾人尸形所住北鄉極墓界臨埋時
師雲行禹歩五歩至所在北向讀大字及
文畢叩齒二十四通閉氣五過呪曰
元始符命普告北元無極世界土府皇君洞
空洞無洞玄洞淵五氣總司三界高尊北鄉

𡨋靈無極神君日吉時和玄天始分上聖臨
慶北帝敷雲甲乙受度託尸幽門太上清信
位齊十天五土藏形三官舉䰟南宫沐浴朽
骸生薫庇形靈阜億劫長存正道豁落安鎭
玉文一切神明供給自然明眞大法宣告普
聞便埋文土中
東方飛天神人曰開度東方九幽地獄三塗
五苦轉還福堂安鎭死者形體故宅令得安
寜土府營衛奉給送迎當依明眞玉匱女青
上宫舊典以青紋繒九十尺或九尺詣九氣

天君請諸天玉文女青符命告下東鄉諸靈
官拔度東方九幽地獄三塗五苦餓鬼死䰟
開出光明安鎭死者形骸宫宅長得安寜無
有揺動如女青文
南方飛天神人曰開度南方九幽地獄三塗
五苦轉還福堂安鎭死者形體故宅令得安
寜土府營衛奉給送迎當依明眞玉匱女青
上宫舊典以赤紋繒三十尺詣三氣天君請
諸天玉文女青符命告下南鄉諸靈官拔度
南方九幽地獄三塗五苦餓鬼死䰟開出光

明安鎭死者形骸宫宅長得安寜無有揺動
如女青文
中央飛天神人曰開度中央九幽地獄三塗
五苦轉還福堂安鎭死者形體故宅令得安
寜土府營衛奉給送迎當依明眞玉匱女青
上官舊典以黃紋繒一百二十尺或一十二
尺詣一氣天君請元始自然眞文女青符命
告下中央四維無上無下無幽無隱無深無
遠無邊無際無極洞玄諸靈官拔度中央九
幽地獄三塗五苦餓鬼死䰟開出光明安鎭

死者形骸宫宅長得安寜無有揺動如女青
文
西方飛天神人曰開度西方九幽地獄三塗
五苦轉還福堂安鎭死者形體故宅令得安
寜土府營衛奉給送迎當依明眞玉匱女青
上宫舊典以白紋繒七十尺或七尺詣七氣
天君請諸天玉文女青符命吿下西鄉諸靈
官拔度西方九幽地獄三塗五苦餓鬼死䰟
開出光明安鎭死者形骸宫宅長得安寜無
有揺動如女青文

北方飛天神人曰開度北方九幽地獄三塗
五苦轉還福堂安鎭死者形體故宅令得安
寜土府營衛奉給送迎當依明眞玉匱女青
上宫舊典以黒紋繒五十尺或五尺詣五氣
天君請諸天玉文女青符命吿下北鄉諸靈
官拔度北方九幽地獄三塗五苦餓鬼死䰟
開出光明安鎭死者形骸宫宅長得安寜無
有揺動如女青文
飛天神人曰明眞科品天子用信匹數公王
國主則用丈數悉用紋繒上金以法天象之

庶人則用尺數鐵以准金宣吿諸天人民咸
使普聞
飛天神人曰夫欲安鎭死人尸形所在地官
安慰撫䘏使得速還更生福世興家致祿世
世不絶當依明眞科天子公王以上金五兩
以奉五帝安鎭五方庶人則用鐵五十斤生
死㓕度因縁之信其福無量宣告諸天人民
咸使普聞
天眞皇人曰夫開度拔贖宿對罪䰟安鎭尸
形宫宅其文出自龍漢之光天尊今開大法

教化童子諸天大神而披龍漢之玄奥開演
洞玄之祕文拔出長夜之府使九幽得荷太
陽之光孤爽還反則朽骸有縁福堂可得而
至衣食立以自然飛天可以交遊㩦提太上
之賔此法高妙難可稱焉四座大衆諸天童
子冝各寳之哉於是四衆同時稽首伏地稱
善而退


太上洞玄靈寳滅度五鍊生尸妙經











