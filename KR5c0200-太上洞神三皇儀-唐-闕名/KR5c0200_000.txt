








太上洞神三皇儀忠十
　度三皇券契章訣(若别登壇誦詠巡行三/周三壇者各一周畢)
　　　師向東發鑪
　　　次再捻香出官如法
　　　次讀章(登壇時凡是所付文/板簡等悉次案上)
某州縣鄕里係天師某治炁道士(男女生官/眞人先生)
(夫/人)姓名年如干歲叩頭乞恩辭訴以肉人胎
生下流蟲蟻之類宿慶所襲擢形太陽謬遭
明時師老布化陶染玄風沐浴靈澤與充治
籙兼進參眞符荷恩隆重誠自慶悅不揆愚

暗希進忘退伏承上古有三皇天文符圖契
傳不死之道學得登仙並成眞人今供辦齋
醮之具仰齎信儀謹冒昧奉詞上聞伏惟
明慈法師垂矜一切有心之至特申洪施以
見賜授如蒙哀愍則朽骸更生謹詞
　太歳某月日時奉詞
白絹四十尺金三兩白銀三兩眞丹二兩米
五斗薪二束手巾九條刀子九口澡盆澡盤
各一黄素四十尺金鐶六雙絳紋三十尺銀
鐶一雙朱五斤紫綾四十尺碧𢇁五兩黄布

八十尺黄紙一百張黄筆一雙金刀一口五
方綵三丈九尺東青九尺南絳三尺西白七
尺北皂五尺中央黄一十二尺皆用紋
右二十一件某受三皇一部法信(無者注闕/准者各詔)
(之詞後有隨𥙷/偏受各隨願也)
某州縣鄉里係天師某治炁某弟子姓名年
如干歲字某戸屬男女官主者姓名治男女
官道士姓名
　　　保舉五人連銜
右一人學道修生貪慕神仙靜志潜黙不從

世榮今齎法信求受三皇内文請依法傳授
　　　章文
泰玄都正一平炁係天師某治炁道士奉行
洞神三皇經事某嶽眞人臣某稽首再禮
上言謹按文書臣以六蔽凡流小子謬遭明
時得在人倫道士之末銜命宣眞採擇種民
而以暗鈍施化無方未有善效負愧皇一伏
自思省誠惟蟲蟻少不慕世志在治身棲心
巖穴性實所重非敢虚飾昔受仙隱祕法經
文符圖積歷年載雖未山居黙處自銜受道

以來禳患却害禍消福臻百願咸從效驗旣
加宜宣大化以副皇極今有某州縣某鄉里
男女官姓名好道樂生仰慕清虚靜思内教
不貪流俗投身山川味道染法採服神藥絶
榖修生誠可甄稱今投詞詣治求受臣所受
三皇内文臣不敢隱蔽高妙獨保清眞輒授
於某某受之後約檢身心承法祕宻不敢輕
泄登嶽入淵越海踰江千精百禽蛟龍魔魅
皆爲其執伏呼名立至驅役萬靈金丹芝液
眞炁自生心中所願不求自成長存久視得

爲眞人臣章到天曹願吿下天地水二官五
嶽四瀆三河四海八極靈山名水四面八方
諸天諸地世間萬靈社稷眞官注氣咸使聞
知某所遊方域皆當奉承以爲大信某未受
皇文之前所犯千罪萬過惟蒙原赦恩惟
太上分别求哀臣愚謹因二官直使正一功
曹左方官使者隂陽神決吏剛風騎置吏驛
馬上章吏飛龍騎吏等官各十二人操臣男
女官姓名拜受三皇内文符圖契傳赤章一
通上詣

三天曹伏須告報臣某誠惶誠恐稽首再拜
以聞
　　　臣姓某係某州縣宫觀焚修
泰清七寶玉陛下
　　太歳某年某月日
　付券契符圖印傳訣
　　　操章畢讀券契文(一名玉劵一名金/契言其刻券者語)
　　　(其分/也)
三皇券文
維某年太歳某月朔甲子某州縣鄕里男女

姓名年如干歳好道樂生質合六神冥契竒
要今率丹誠詣某嶽眞人(男女官/姓名)求授
三皇内文天文大字圖傳券契竹使符等謹
按大有小有神仙圖文天皇地籙總領羣神
名㑹百鬼役龍命眞封掌五嶽司察川源上
聞
太上仙都大神太上丈人太極四眞授經尅
誓並依本文上願飛騰中願延年下願禒位
貨財自然委素投金㰱丹永約某月齋吿良
日吉辰無風無雨不雲不塵五嶽列位二十

五神七祖臨盟上誓九天所召即到受事皇
前金石爲開禍逆爲泯違盟負約不年而傳
賢愚失授愆戾天文身入風刀尸絶幽泉七
玄父母考于水官臣某今謹授某先師本文
大有籙圖經目如左
　洞神經卷第一大有籙圖天皇内文
　洞神經卷第二大有籙圖地皇内文
　洞神經卷第三大有籙圖人皇内文
　洞神經卷第四八帝妙精經上
　洞神經卷第五八帝妙精經中

　洞神經卷第六八帝妙精經下
　洞神經卷第七八帝玄變經上
　洞神經卷第八八帝玄變經中
　洞神經卷第九八帝玄變經下
　洞神經卷第十八帝神化經上
　洞神經卷第十一八帝神化經下
　洞神經卷第十二三皇齋儀
　洞神經卷第十三三皇朝儀
　洞神經卷第十四三皇傳授儀
右十四卷今以授某謹誓天神地祇日月星

辰玄妙籙圖大有皇文九天眞仙都大神五
嶽四瀆諸山河源千神萬靈二十五神皆臨
盟輔衞某身神仙符籙小有眞文令某飛昇
五嶽之君受符行事不得妄傳畫一㰱丹告
于三官如仙都律令
男女姓名詣某州縣郷里男女法師姓名於
某處受三皇天文齎信對齋㰱丹爲盟某授
道不得二心懷疑皆當承師之誓若不孝不
仁不忠不信妄傳非人口是心非得道之後
背叛本師宣露道眞綺言名道世常聞見是

所寒心身受災殃延及子孫各以手書分符
契令傳必得其人不得妄傳故共畫一爲信
某州縣鄕里男女法師姓名於某處受
　　　三皇經券




維某年太歳月朔甲子某州縣鄕里男女道
士姓名如干歳詣某州縣鄕里男女法師姓

名於某處受三皇經券
　讀券竟舒置板上師執朱筆上令弟子捉
　下共畫一畫一畢放筆師命弟子執刀柄
　以刃正置同字上牽刀師推刀破券竟各
　卷綖縛之置案上弟子執鐶一雙師執刀
　子刻之初刻左呼天皇諱字弟子隨師口
　道諱次刻右呼地皇諱字次刻中呼人皇
　諱字三刻畢各以一鐶貫券鐶小綖繫之
　並置案上(此初案無者可用别/巾籍置先案左右)貫鐶竟弟
　子開三皇文伏看之師依音讀授弟二弟

　子隨師口道之(音在第四卷中臨用/事取之讀訖置案上)開大
　字(如皇文法畢卷各/納囊中置案上)次度黄女三將軍弟
　子伏師讀黄女神符後年號至律令次授
　三皇將軍(依文至後弟子隨師/讀訖納囊置案上)次授九皇
　圖(圖中文字師從始至末讀之弟子/隨師口臨時取經讀之畢置案上)次授
　諱(諱門中字弟/子隨師口讀)次祝内精符曰
天皇主氣地皇主神人皇主生萬靈衞身
使我飛仙得見皇君上昇仙都九者之門
(弟子亦隨師讀訖/券方一寸納囊中)
　右縫塞囊口次九天發兵飛騰符無呪直

　閑氣向符心存呼三皇諱訖通氣劵符納
　囊中
　　　次授昇天券(昇天券有兩文省略者/無龍等合同四分理帶)
　　　(不異初授三皇先分前者此文詰屈/離合成章存思感通神眞降授今承)
　　　(師口讀訣如左入山隱居者亦可受/後者與前不相妨理佩各依訣耳)
　昇天籍地何耽仙靈皇暢我八威天
　勿語勿諮備汝身口口銜受隂風門
　雷鳴電吼水發衝坐起四顧返命根
　龍虎吐納精和元天井開闔玉閣聞
　小星岀入如劒形好固分别以求仙

　　　先授東方青文曰
高皇飛皇靈皇祖皇當保延某人神形
　　　次朱文
子欲度戹玉芝地生上功有積必超人形别
承木德首昇皇庭
　　　次黒文
大道太眞受學勤行天師與其分券三一以
寜太一須門願子越兵請命長久道行身仙
　　　次受劵訣(師命弟子起揖諸門一拜/一揖次於大赫矅明門外)
　　　(四拜太一三元四眞也次伏地/師上壇向北拜太階正中經前)

朝太帝向北奏青繒章覆奏伏須報應(偏受/須此)
(青章文如黄表若總授初/一黄表不須更用青章)然後起徐歩(不奏/章直)
(再禮/而起)召弟子引入大赫(一曰奏炎/門南門也)門歷(巡行/一周)
太階向北再禮太一上君
　　　次向北六禮三皇君
　　　次轉向東謁帝君再禮
　　　次轉向東朝太清玉帝君皇九君九
　　　禮九揖
　　　次轉向南謁南極太始太昊君再禮
　　　次轉向西謁帝君夫人三師君夫人

　　　各一禮(合八禮/八揖)
　　　次西迴東轉至南面正向北再禮伏
　　　聽覆奏重啓(偏授時用大謝啓/總授大謝啓在後)
　　　師自迴案分券受事次謝四眞(四/禮)次
　　　出月門繞壇三周(歩虚詠讃頌之儀/也總授未竟不須)
　　　(謝四眞出月/門歩虚等)
　　　師執券弟子執刀鋸依師命破之先
　　　破日月合同次破天門合同先題東
　　　者下帶身金龍隨之(以青綖纏龍著/券背紫紋囊盛)
　　　(之置/案上)次題南者下付宅玉虎隨之次

　　　題西者下山中金鈕隨之次題北者
　　　下付河石馬負之(題三方亦置案上/事都竟依後文里)
　　　(宅及山沈/流水也)
　　　次授靈書内文頌曰
上洞百八字是明元始根三皇世莽莽
故與獸同羣化及黄帝初選出三才賢
標舉八玄輔倉頡至聖神四目旣聰智
畫迹善書文文契旣始立却數劫爲年
用以相教化劫劫有盟言漸漸増智慧
各各著名勤宣之轉恢廓歷數成法輪

自非仁聖智焉别三才元故記賢用傳
漫漫山海津妙哉神妙哉孰知仙中仙
　右畢納囊中置案上
　　　次授丹書内文曰
三皇八帝寳此内文存行無怠長爲種民
運去隱淪變白昇玄神仙不死應感則臻
來去是常知之者明當識眞一憶諱記名
　右畢别受口訣且納囊中置案上
　　　次授八威五勝十三符曰
能知八威萬兆不衰五帝之符坐致行廚

羣神道從前後走趨符道自然效驗斯須
吾吿萬兆體而行之生自貴道飛騰可期
萬兆勿疑勤當得之五八開用凡十三符
吾重吿子祕而宻修道授其人吾亦不尤
篇目玄洞與吾俱遊
　右畢納囊中置案上
　　　次授三皇内諱板讃先讀上板(鬼字/至律)
　　　(令别/有音)次讀中板文次讀下板文(畢納/囊中)
　　　(置案/上)次授三一内諱板上一中一下
　　　一(畢納囊中/置案上)

　　　次授童子籙(總授者不須别剌/章直請度如常法)
讀籙敕符乾坤百姓御制天地錄上眞經不
得違離神符當行急急如太上老君律令
　　　次約敕度戒(臨時取經用文多不重/載總受者不須别言功)
　　　(謝恩後自/誦戒閱籙)
　　　次授九天符契(契敕符/如前法)
　　　次授九天印(五香湯浴之眞朱粉上/即拂令平淨置案上不)
　　　(須别及言/功醮等)
　　　次授竹使符曰
隂陽百二十官君制百邪見吾身形見吾萬

神中外言爾(畢卷符納筒中朱蠟塞口/封印之置案上不别章也)
　　　次授傳授板上文如左
紫雲何鬰鬰散靈飛九天卯酉正南北
精修攺故形毎令外如枯内中含清眞
某使黄金景大中復有天眞靈唯妙道
幽幽入冥冥
　貪生之道和於精凝靈散氣九孔明
　勿令自恣失窈冥
　右畢授下板文授文畢以板付弟子納衣
　中正安上板青綖合纏兩頭安朱蠟師執

　印印之印字首向外訖弟子捧之
　　　次師敕傳向王叩齒十二通祝曰
天皇上帝主生命地皇上帝拔死籍人皇上
帝除罪戹急急如律令
　右畢揲傳衣置案上(後有病家忠信者敕/如上法與病家懸在)
　(戸上受恩戹退即齎還三日九/日不退亦送歸更齋醮請效也)
　　　次說三皇題曰
第一天皇内學字字者志也明天使人仰觀
上文心識覺悟捨惡就善内志習勤外不炫
曜先覺教後後生遵前前後相隨事入道神

神身相一不死長生也
第二地皇内記經文文者門也内學志明正
而無惑舒以廣濟縁門至極
第三人皇内文明人俯察地理法地則天定
内安外者普度無窮同歸玄門由學所得也
　右畢授要戒



太上洞神三皇儀











