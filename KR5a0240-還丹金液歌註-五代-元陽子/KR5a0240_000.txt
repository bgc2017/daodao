








還丹金液歌序
　　　　　元陽子修通玄先生注
夫論龍虎者蓋鉛汞之别名也參云金虎是
還丹之根本金虎者即非二物之名蓋述於
鉛也鉛色黒而屬北方北方屬水水數一是
以子能知一萬事齊畢參云一物有五彩永
作仙人禄鉛含五色而屬五行五行者金木
水火土也鉛稟五行是以爲五彩老君云天
得一以清北得一以寧神得一以靈萬物得
一以生王侯得一以爲天下正此言喻於大

道然並指事而說非俗士之所知也又云抱
一守巾子身自沖一之大矣參云三黄一黒
求死不得三黄一黒者靈丹之號也在人爲
三一能修三一飛仙必得一屬水水者鉛也
三者屬木木即丹砂也丹砂者南方太陽之
精精者汞也汞者爲青龍參云丹砂木精得
金乃并鉛即屬金汞即屬木木爲青龍位居
東方爲中男鉛即屬金之位在酉居西方爲
白虎是中女故二十四聖歌云中男中女子
午居卯酉之門惟日月分明長最爲初又歌

云中男御少女皆成共水土此五行大數也
汞成朱砂爲太陽之精名青龍丹砂屬木木
色青木中出火火赤而屬南方父母乃在東
方故名青龍古歌曰白馬牙好丹砂汞從朱
砂岀水銀水銀屬陽陽精好飛故名姹女難
制伏也故參同云河上姹女靈而最神得火
即飛不見垢塵鬼隐龍匿莫知所存將欲制
之黄牙爲根黄牙者鉛也色黒而屬北方王
癸水爲太隂之精善能制陽陽性至剛能被
隂伏汞屬火鉛屬水水能滅火也木性雖直

而被金所傷水性至柔能被土尅土雖徳孕
而被木之所尅金性雖竪被火銷滅此五行
服尅大道之常鉛汞深根世人莫測者年白
首據案而尋古方疑惑之間便云文義不實
鉛汞之義金石浮沉世人但将世上鉛汞相
承而成大丹伏丹出毒寳之服餌呼爲大丹
未見服食之人得終天命皆至少亡世人多
被所惑而被自悮也且如修鉛服食張果先
生云鉛有大毒善能殺人世人未曉其端專
功修鍊徒自苦耳參同云没水獵雉兔登山

索魚龍以驗明之何遠於此世人修制靈藥
諸石都未辨隂陽浮沉不知剛柔不辨君臣
莫測制伏未知修鍊何藥夫陽藥隂伏隂藥
陽伏須知君臣明審制伏知朱雀而調火候
審聽嬰兒之聲九九數終靈藥伏火服食之
道難矣非藥難求爲世人口是心非難傳授
也昔王陽頗得其術而患家貧以其方上獻
於武帝云丹砂伏火堪作黃金猶假帝主之
力方以成道右軍事白雲先生二十餘平慕
其道但先賢皆勤苦二十餘年況世人重財

輕義口是心非隂徳不施妄貪競作羙其色
妒其賢世情终日何以求於至士學道者須
虚其心輕財重義且以大慈為本廣行隂徳
矝孤䘏寡自守恬淡似有似無如此之人方
遂求道世人但修鉛汞伏火便云固濟生人
張果先生云昔有二人契爲兄弟人各將水
銀一斤入陽城山中焼燒三年水銀㐲火如
紅玻瓈色光彩可愛呼為大丹各服二兩行
履之間須人扶持不逾百日而死又何以益
於身命又今人多將金公以汞投中接其金

花取精氣修之經年黄輕黃轝者其鉛花如
紫磨金色呼爲大丹服之未過累月令人面
目痿黄而成勞疾顔色轉青張果先生云鉛
有大毒善能殺人搜人血脉淺學之流未審
其義将世上鉛汞修鍊且如世上鉛汞秪有
變化五金之功豈能延於生命之理鉛汞深
妙難測世人豈知淺深且如汞有三種今人
只識一味水銀參同云及五相類金碧潜通
張君五篇諸仙經中有此箇汞汞澒世人彽
知用此前二汞水銀都不識縁學問不深但

以道聽途説枉惜青春之年竟無所見被鉛
汞所傷是以服食求長生多爲藥所誤且如
一隂一陽之謂道又云鉛汞二隂還丹之心
又五金之主隂爲主又云萬物負隂而抱陽
又云隂即為君君即爲主隂符云金丹之術
百数要在神水華池豈不明矣世人但將鉛
汞爲之神水華池故知未識深妙之理故參
同云據按託文妄以意爲玄妙之理不書於
竹帛故參同云寫情於竹帛恐泄天之符抱
朴子云北藥若使凡人知之即天上仙人成

群老君云知者不言言者不知左真人云知
者出於心源得者皆宿生積慶三世留恩向
下子孫不學而得今人淺志何以求之虛巳
勞神終無得理故知隂陽之道難成矣古者
勸人求道敎人㝷方䟽至問經術必洞暁古
人之言更若致意自思必眀大道老君云合
抱之木生於亳末九層之臺起於累土千里
之行始於足下夫學者且虛其心勤苦積行
方乃漸進而至通靈今人情躁何以求之空
生好事未見至人傳法而授輕浮者哉張果

先生傳云昔有二人契爲兄弟而不書姓字
業爲屠者欠負官債徒歩入山自求其斃此
人有志忽遇一仙者化爲凡徒負草而賣呼
屠曰此山幽絶人跡子何得到此屠曰吾欠
負官債父子離隔羞見閭巷今入此山自取
其斃吾聞山中多有仙者忽遇求其道终不
返人間仙者曰子欠官債入山求道夫人求
道須有其志余是仙人子能存志乎子之坐
石約厚一丈能命木鑚之得透吾付汝道屠
曰此試余志焉乃以山中木鑚盡已經二十

餘年方深七尺猶有三尺未透此人志不退
山中木盡而告於天仙者慜之遂使石透乃
付金丹大藥白日昇天如此之人甚衆左慈
禮洞三年晝夜不捨隂君受業二十餘年未
見得道之人端坐而得今人且貪名利輕義
重則世情终日雖即心存於道何以求之骨
敗氣衰難成反老數之欲盡無以救之豈知
靈丹而有延年之功納胎元氣延生之理今
總纂集先賢遺文以彰新學并歌以示同好
者故無惑焉












還丹金液歌註
和氣和太初初氣终歸一(和氣和者天地元/和之一氣也能生)
(萬物故天乾地/坤受元氣也)母子本相生相生又相失(母/者)
(水基水銀母也因母而生金金須史/變化歸毋容貌相變先生云子母)隂錬玄
隂精月旬嫁於日(嫁徃也初起大相今屯卦/起旬加一爻至於旣濟六)
(十四卦終/而更始也)日月旣相交還丹赩然出(依隂陽/爻卦得)
(之日月乾坤元氣/還丹赩然明顯也)九方取河車(河車者水基/中有姹女水)
(銀/也)南方朱雀一(南方者丙丁大中二/氣相合成其還丹)碧水生
妙花白花懷玉質(碧水者水基也生白花者/金花隨隂陽鍊出西方金)
(花如玉/花也)龍虬入相交刀圭須謹宻(龍虬者金/火也初入)

(爐制㐲未定恐有失走故須謹/宻不可漏泄刀圭器物牢宻也)獨弄在乾坤
能滋於萬物(唯金花水銀能成還丹生於萬/物制其死生與天地齊畢非八)
(石金銀之類今人之愚以水銀合諸金/焼之害人性命非一也舉上如然也)姹女
玄隂精二種皆歸一(姹女水銀玄隂水基二/氣相合一體而成運丹)
(故此/言之)河上無水銀(非人間朱/中水銀也)乃合著隂律(火/𠋫)
(隂律/足也)蕩蕩赤龍蟠(赤火也龍藥也二氣相合/千變萬化神聖如龍不可)
(知也/故然)火𠋫看容質(隨晦朔也見/其容質也)變作褭蹄金
(裹蹄金還/丹之名)黄芽無根衎(黄者金色也芽者萌/花也從天地氣而有)
(非烹石中水銀鉛中取花/故爲根術非滓穢之生)火記三百篇知之
萬不失(知水銀識金花解火/𠋫還丹萬不失也)如騾懷姙駒自
