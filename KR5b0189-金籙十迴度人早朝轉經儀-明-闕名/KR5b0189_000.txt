








三儀同卷軆十
金籙十迴度人早朝轉經儀
金籙十迴度人午朝轉經儀
金籙十迴度人晚朝轉經儀

金籙十迴度人早朝轉經儀
師堂序立
法事
高功跪啓
具位(臣)某重伸上啓

靈寳玄中大法師眞君靈寳經師君籍師君
度師君正一天師君女師嗣師系師君靈寳
監齋大法師眞君赤明開圖黍珠授受一派
宗師恭望師慈俯回洞鑒臣聞元始說經一
徧而終十徧衆眞監度東方而至下方無所
不辟無所不禳曰可以生曰可以化將宣經
法先叩師嚴臣今入意以今引領官衆升壇
轉誦太上洞玄靈寳无量度人上品妙經第
一迴至第四迴敬爲祝延
萬壽保天長存全賴師慈主盟壇席庶俾精

誠上徹玄貺孔昭一切有情同沾利益專俟
恩命宣演經科臣千冐師嚴下情不勝虔禱
之至領衆升壇恭行典式
唱道引至壇前序立
法事
降神王
具位(某)上啓
十方無極飛天神王長生大聖無量度人君
十方飛天使者十天玊女十天一切靈仙官
衆咸望聖慈洞回昭鑒恭以開函演奥將修

八緯以誦經監眞度生先叩十方而主教願
回靈駕俯降道場有開必先全賴提撕之力
無文不度庶成誦詠之功法衆虔誠修齋奉
請
修齋
雲輿
散花
具位(某)上啓
十方無極飛天神王長生大聖無量度人君
十方飛天使者十天玊女十方一切靈仙官

衆伏聞元始出書當赤明之初劫神王受命
㑹碧落之空歌同登寳黍之中親受玊音之
㫖承宣符命監度經功由是曲暢旁通祕藴
之精微發見遐盻極覽學人之功過難欺大
勲旣著於古初美利宜開於來者以今欽奉
綸音崇修金籙大齋端爲祝延
萬壽保天長存伏願來朱鳯玄龍於霄漢迴
丹輿綠輦於道場金玊爾音永賴綱維於十
轉絲綸其出願言張布於萬靈上弘蕩蕩之
皇風下副區區之丹禱具有啓䟽謹用敷宣

宣䟽
䟽文宣讀諒賜鑒觀伏願周迴十方宻契生
成之造過度三界允符保舉之功領衆升壇
修行經法
華夏引衆升壇上香
信禮
各禮師存念如法
九天上景化生華暉晃漾太空曜眞紫微
上致中皇百神降迴散根離苦八難豁開
七祖同升福慶巍巍使我神仙八景齊飛

鳴法鼓二十四通
無上玄元太上道君召出臣等身中三五功
曹左右官使者侍香金童傳言玉女五帝直
符直日香官各三十二人出關啓所言臣今
爲入意願得太上降賜十方正眞生炁流注
臣等身中令臣所啓速逹徑御
無上三十二天元始上帝至尊御前
請稱法位
具位臣某謹同誠上啓
太上無極大道虚無自然元始天尊妙無上

帝玄皇高聖太上玉晨大道君靈寳天尊妙
有上帝混沌萬變玄元老君道德天尊至眞
上帝昊天玉皇上帝元陽慈父大道君靈寳
玉母大道君南極天皇上帝北極紫微大帝
朱陵度命天尊后土皇地祇十方無極太上
靈寳天尊巳得道大聖衆至眞諸君丈人三
十二天帝君東華南極西靈北眞玄都玉京
金闕七寳瓊臺紫微上宮靈寳至眞明皇道
君上相上宰上保上傅玄中太皇上帝高眞
三十六部尊經玄中大法師五帝三官四司

九府日月五星南辰北斗二十八宿璇璣玉
衡列象星眞十方無極至眞大神飛天神王
長生無量度人君天眞皇人妙行眞人靈寳
三師監齋大法師侍經五帝玉童玉女典經
玉郎三洞侍經靈寳官屬三界五帝大勲魔
王三界官屬應感眞靈恭望洪慈俯回洞鑒
臣聞杳冥怳忽道不可以言傳潔淨精微經
蓋因於義顯探其妙則希夷微而莫測施之
用則周徧咸而可通臣某猥以肉人竊觀天
寳當清旦一時之行道宣玄經四徧以爲功

天地鬼神諒必鑒精虔之意東西南北庶皆
聞微妙之音稽首歸依無極大道
經心開悟解受持讀誦
至心歸依十方道寳當願衆生起心回向一切信禮
師普上法橋無有障礙
宿命讃
侍經開經科(另具)
敷座吟
靜念如法
叩齒三十二通思五色雲炁覆滿一室青

龍白虎朱雀玄武獅子白鶴鳳凰備守左
右前後金童玉女五帝神仙兵馬各九億
萬騎營衞齋堂然後誦經
開經玄藴呪
雲篆太虚浩劫之初乍遐乍邇或沈或浮
五方徘徊一丈之餘天眞皇人按筆乃書
以演洞章次書靈符元始下降眞文誕敷
昭昭其有冥冥其無沈痾能自痊塵勞溺可扶
幽冥將有賴由是升仙都
請轉法輪

師題經
道言昔於始青天中(云云)飛昇上清
目想三十二天各色雲氣交沓之中有宮
闕樓觀天帝冠冕衣服分明即存神自太
皇黄曾而始每天叩齒一通心拜一過共
三十二過訖即閉目靜思三丹田出三色
雲炁如𢇁漸漸離身雲炁濃厚先交絡一
身次纏繞所座及几案無不周徧然後蓊
鬱徧及壇外圍布一方良久冥合天地次
思青龍自肝出立左白虎自肺出立右朱

雀自心出立前玄式自腎出立後獅子自
脾下丹田出十二頭立左右白鶴自泥丸
九隻圍列四向又存眉間六合有日月出
自兩目各離面九尺化爲九色圖象洞徹
内外如此分明念宻呪勿令耳聞呪畢引
東方青炁八道入肝南方赤炁八道入心
西方白炁八道入肺北方黒炁八道入腎
須加誠行之次誦本章第二迴至第九迴
不復誦道君大序止從本章起第十迴如
第一迴誦序存思

誦經畢
解座吟
侍經回向(另具)
智惠頌
師同齋官旋至東方捻香再拜
臣恭以八陛旋行經筵初啓九重入奏帝座
親臨恭惟
東方無極太上靈寳天尊東方無極飛天神
王長生大聖無量度人君乘震司春體元育
物騫林𣗳下屢傳金口之微言黍米珠中親

受玉京之宻印伏願俯回靈鑒洞察齋忱上
帝錄功託㑹朝之聞奏東華主筭借化筆之
品題具有表文謹當宣吿
宣表關
焚化
侍經宣第二回開經科
敷座吟
請轉法輪
師題經
衆誦畢

解座吟
侍經回向
智恵頌旋至南方
臣恭以啓玉匱篇章旣演經功而再至對玉
階只天諒回天聽之有三恭惟
南方無極太上靈寳天尊南方無極飛天神
王長生大聖無量度人君得一以清嚮明而
治垂世立教委能盡弘道之心監眞度生諒
不負修齋之請伏願鑑觀誠意紀録經功
皇極尊安惟

一人之有慶
帝圖廣大垂萬世以無疆具有表文謹當宣
吿
宣表關
焚化
侍經宣第三迴開經科
節次二迴同
旋至西方上香再拜
臣恭以三復斯言粗諳道體一誠不息諒格
天心恭惟

西方無極太上靈寳天尊西方無極飛天神
王長生大聖無量度人君功在有秋位居麗
澤昔浮黎經㑹如細雨宻霧而來今靈寳齋
壇諒飛雲浮空而至伏願奏功於玄都之境
紀善於素靈之宮
聖德日新與乾坤而並久
皇圖天廣等嵩華以齊尊具有表文謹當宣
吿
宣表關
焚化

侍經宣第四回開經科
節次如二迴同
旋至北方上香再拜
臣恭以玉字龍文四徧旣周於妙義瓊輪羽
蓋一時同㑹於靈壇恭惟
北方無極太上靈寳天尊北方無極飛天神
王長生大聖無量度人君其仁如天曰勞乎
坎受黍珠之心印道貫三乘廣靈寳之宗風
恩沾羣有伏願注名金簡紀善玉書列宿煥
紫微茂介壽康之福六龍降黄道廣覃化育

之恩具有表文謹當宣吿
宣表關
焚化
三聞經
發願
復鑪如故
仙靈仙官金童玉女五帝五嶽神仙眞人三
炁正神左右龍虎君天仙地仙五靈香官當
令召致十方正炁自然生金液丹碧芝英百
靈衆眞交㑹在此香火鑪前當願十方仙童

玉女侍衞香煙傳臣向來所啓之言速逹徑
御
無上三十二天元始上帝至尊几前
存四靈各還五藏十方天眞騰雲而去次
以三色雲氣咽下三丹田叩齒三通咽液
三過
直壇引下壇詣幕謝師
師上香再拜
具位臣某虔誠上啓
靈寳玄中大法師眞君靈寳經師君籍師君

度師君正一天師君女師嗣師系師君靈寳
監齋大法師眞君赤明開圖黍珠授受一派
宗師恭望師慈俯觀謝悃臣向來引領官衆
升壇轉誦太上洞玄靈寳無量度人上品妙
經第一徧至第四徧幸以周圓徑爲祝延
萬壽保
天長存仰荷師恩冥扶黙相謹伸謁謝尚冀
成終俟琅函卷軸之時至玉輅回鸞之日還
功報德鏤骨銘心上弘靈寳之科以廣慈悲
之化臣等干冐師嚴下情無任不勝戰慄之

至
向來
念善

金籙十迴度人早朝轉經儀
















