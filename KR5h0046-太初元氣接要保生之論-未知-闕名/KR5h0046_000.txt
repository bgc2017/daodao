








太初元氣接要保生之論冠一
天地未判混沌包藏元氣聚而生水也蓋水
者氣之始也丹之祖也五行之主也萬物之
根也修煉還丹必得真一之水入於華池然
後隂陽交感結成聖胎知是水者明道之源
黑鉛是也故黑鉛乃非常之物玄天神水生
於天地之先化於萬物之母爲眞一之精天
地之根也能於是精氣中產生天地五行萬
物豈天地之後所生雜物呼爲眞鉛哉緣此
眞精上應星辰號眞鉛長與太陽流珠和合

長養萬物是以水中生金名曰白金還丹根
基於斯盡矣王道曰白金自水而生是真水
銀也此眞水銀自從未分判一物生太太極
先包藏五四三二一陽清隂濁分鉛汞本是
隂陽顛倒術用之萬物皆回旋夫水者天地
之元氣隂陽之始精而能生銀名曰白金乃
是無中生有還丹造化之基也王鼎真人曰
還丹本是無形物除此銀真更没眞聖人知
此此白金自水而生採爲丹基進道工夫要
知春夏秋冬四季八節二十四氣七十二候

晝夜百刻俱在導引之說究此氣候常無災
纏延年長乆如遇
立春正月節後每日子丑二時將手按兩内
腎轉身聳引各三十五度吐納嗽咽如意堂
能盡其功夫雖不足以成大道亦可以發散
眉背脛項積滯風之疾身輕體徤
一正月中每日子丑時手按䏶轉左右三五
度取先天氣上入華池中吐納潄咽九數如
意下丹田合會苟能盡其功夫而不忽畧可
以發三焦經絡留滯之迍身輕旡難

二月節後每日丑寅時坐定清氣一刻握固
轉頸五六度靜工氣封固挕上納喇咽二三
如意復歸原祖官合和徐氣呼身康去腎肺
藴積如是身徤行輕
二月中每日丑寅時坐定調氣一刻左右手
挽各六七度引祖氣上華池慢納三三度如
意降火散除胷肚脹滿日乆延壽
三月清明節後丑寅時正坐定左右手硬前
引祖氣七八度清液濁吐三二其工功夫三
五次如此却腰腎胃虛積滯壽命何不增孚

三月中每日丑寅時平坐换左右手舉托移
腎各三五度華池水下嚥中丹田或二三次
可去脾胃淤血工夫長久身安輕徤
立夏四月節每日寅卯時閉息瞑目反换兩
手五七度又息氣半刻將祖氣引上華池唤
水咽液依法用功日无休息發散背膊風濕
功夫常行一身輕徤
四月中每日寅卯時坐定一刻左手朝天右
手按住胷前取氣上昇入十二重樓三五度
咽液常流下降隂陽相和癸散肺臍之乆積

用工不昧疾除身徤
五月節每日寅卯時正立仰身兩手朝上换
氣於背上來舉五七度定息還宫咽液如意
除去腰腎藴積身體輕康
五月中每日寅卯坐定一脚搐後右脚直前
納清咽液數次盡其隨意功夫消諸風寒身
清氣爽也
六月節每日丑寅時坐息定半刻兩手運下
丹田雙足直伸製三五度先天上攻會合華
池真水命根之祖咽液七次消除積滯身康

力徤
六月中每日丑寅時雙拳䏶膝引作龍虎肝
肺之說氣提上心各三五度華池水下降三
次其肝肺龍虎合交盡其功夫背疾不作效
應旡二
七月節每日丑寅時正坐兩手將根祖縮住
氣閉息聳上湧華水下來三五口想兩應交
泰手放下三五次如此凡勞積聚亦皆除之
七月中丑寅正坐片時轉頭左右揺二十四
遍舉引祖氣口中呵出痰火去惡不生病矣

八月節後每日丑寅時清坐兩手按膝磨磨
心想祖氣運用推引上來到池咽液三次亦
可除腰背之患一身旡澗
八月中丑時盤足而坐兩手掩耳身左右揺
提祖氣上華池三五度又咽液可除脇腰之
厄目明精爽
九月節丑寅正坐舉兩臂踴身上托閉氣上
昇池中咽液七口心火皆除痰淹化散乆而
行之與道合真
九月中丑寅時靜坐兩手抱定下丹田祖氣

清清不上不下運轉調水和合隂陽徐徐行
百病不生也
十月節丑寅時兩手叉腰定氣元神提壼灌
鼎水火既濟氣運週天爭仰面朝天入氣三
吸滅火消痰之厄常常行之何不去痰延壽
獲清
十月中丑寅時正坐養氣隨氣不呼不陞靜
而能清明心見性一咽液納五次皆興身安
體徤
十一月節子丑時起身兩手徃上努力兩足

臍並吸氣五度周而復始七次氣爽精神乆
行者仙道不遠也
十一月中子丑時平坐伸足兩手交交調上
祖氣到水池中會合又咽液二次自寬中一
陽貫滿節節行持身安康益
十二月節後子丑時正坐靜工一手抱祖根
一手運臍中運氣榮榮不放不收順順安相
根祖發生之後三五度依法旡違養命遠乆
十二月中子丑時睡面朝外兩膝𢬑胷順氣
呼吸三唤咽液一口三九之數能盡其功經

絡淳淳不足以成大功亦可除病安然乆而
行之壽命百年玄中大妙亦可以接命之方
增壽延年助道俗稱爲添油之法學者可以
玩味詳察深思决明出世超凡百日間參知
造化之奧與天地同長乆者也此是授受相
傳非丹術旁門之小道夙有仙骨獲而得之
者寳而藏之非人勿示篇中誓願深重請細
察焉秘之愼之

太初元氣接要保生之論終











