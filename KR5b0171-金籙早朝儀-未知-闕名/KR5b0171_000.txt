








三儀同卷軆三
　金籙早朝儀
　金籙午朝儀
　金籙晚朝儀
金籙早朝儀
　　　各禮師存念如法
金眞緑霞煥映三天飛雲丹霄諸天控軿
晨暉啓旦隂翳俱捐九微震空五星囘旋
萬仙感應自然妙玄杳冥散體分形百千


玄珠光耀瑞降壇乾迎祥集慶灌鍊金泉
魔王敬奉合景三田
　　　鳴法鼓二十四通
無上三天玄元始三炁太上老君召出臣身
三五功曹左右官使者左右捧香金童傳言
散花玊女五帝直符直日香官各三十六人
出出者嚴裝顯服冠帶垂纓關啓玄壇土地
方域神眞臣今早朝陞壇行道朝謁帝眞欽
奉其諸誠意具載緘謄願得
太上至眞道炁靈寳瑞光下降流入臣等身

中令臣所啓之誠速逹徑御
至眞無極大道三清上聖昊天至尊金闕玊
皇上帝御前
　　　請稱法位
具位臣姓某與臨壇官衆等謹同誠上啓
虚無自然至眞無極大道玊清聖境大羅元
始天尊太上道君太上老君昊天至尊玊皇
上帝紫微上宮天皇上帝紫微中宮北極大
帝后土皇地祇玄都玊京七寳層臺紫微上
宮靈寳至眞諸君丈人金闕諸天彌羅聖衆

上相上宰上保上傅少保少傅四師五帝十
二仙卿三十六部尊經玄中大法師三天大
法師日月星宮斗府周天宿度河漢星眞
皇帝本命星君
皇太子本命星君内廷五祀之神眞官主者
三界眞靈恭里洪慈俯垂昭鑒臣聞九乾敷
祐昭不言善應之私三景垂慈示有感必通
之理爰彰丕範式著明科臣等早以微塵依
棲眞域豈期庸謬遭遇皇恩服羽簮星屢受
師壇之訓飲丹分券參傳洞室之經誓當福

國立功禦災捍患深慮學踈道淺奉教戒而
或違日照月臨沐聖恩之隆重未效㳙埃之報
以酬覆載之仁伏積憂兢敢忘寅奉敬奉請
祈之愫必期通感之功齋意精純已行宣告
冀誠通於萬聖諒聲徹於十方省覽所陳允
俞大願希夷之象超三界以稱尊杳冥之精
妙萬物而常寂故能開闢高厚生育隂陽自
古以固存後天而安鎭齋心有感眞應無方
以今清旦行道請法衆等運茲初捻上香願
此香煙騰空徑上供養

至眞無上道寳大羅元始天尊金闕至尊玊
皇上帝無上大羅至尊衆聖臣等皈身皈神
皈命首體投地仰依
太上三尊十方衆聖願以是香功德上祝
皇帝陛下伏願永固南山之壽保天長存常
居北極之尊與道同乆三靈眷佑卜年卜世
以無窮四海乂寜同軌同文而共化野無遺
逸廟堂得周名之賢民復孝慈寰宇樂羲軒
之治干戈偃戢稼穡豐登政化所行天人欣
恱今故燒香自皈依

師尊大聖衆至眞之德得道之後保天長存
(和)與道合眞
大明生東小心事上燦光華而駕景極幽顯
以乘晨以今早朝陞壇行道請法衆等運兹
二捻上香願此香煙騰空徑上供養
至眞無上經寳玊宸靈寳天尊紫微天皇上
帝禹餘天宫眞仙聖衆臣等皈身皈神皈命
太上三尊十方衆聖願以是香功德敬祝
皇太子殿下伏願聰明天縱仁壽日躋春毓
青宮四海謳歌而朝覲風清紫禁三辰照耀

以居安羽翼多賢宗藩益順今故燒香自皈
依
師尊大聖衆至眞之德得道之後保天長存
(和)與道合眞
清明在旦對越于天晨腪煥燭於朝班陽景
光開於月殿以今清旦陞壇行道請法衆等
運兹三捻上香願此香煙騰空徑上供養
至眞無上師寳五靈玄老天尊紫微北極大
帝后土皇地祇太赤天宮無邊聖衆(臣)等皈
身皈神皈命首體投地仰依

太上三尊十方衆聖願以是香功德歸流
七廟先靈宗祧列聖伏願乘九清之法駕進
位虚皇登大有之妙庭怡神眞境慶延萬世
協佑本枝今故燒香自皈依
師尊大聖衆至眞之德得道之後昇入無形
(和)與道合眞
　　　禮方
　　　懴悔
　　　三啓
　　　三禮

　　　再稱法位
具位臣姓某與臨壇官衆等謹重誠上啓
三境至尊十方衆聖玊京金闕天帝天眞日
月星斗羣眞十方師尊聖衆三界官屬醮筵
設像一切威靈臣聞輔萬仙而鬱秀妙合淵
微作一善以降祥應同影響道化之昭垂赫
赫神靈之降鑒洋洋有感斯通無求不應臣
等俯揆夙心之素仰酬道力之扶若木大明
散朝班之旭日松花克享飄醮席之香風拳
拳祀上之誠翼翼由中之敬班聮帝陛妙演

仙科三業六塵未滌多生之咎九華十極徒
瞻列聖之光惟肆赦於愆尤庶旁流於惠澤
上願
皇圖永固聖壽綿長萬方歌有道之朝四海
樂無爲之治兵戈寢息年榖豐登次冀雨洗
災塵春融睿體善根益著仙道增修普願
七廟皇靈宗祧列聖臣等三師五友七祖九
玄了悟宿因開明本性泛景太霞之上登眞
寳黍之中以致動植飛潜洪纎高下均沐乾
坤之發育咸資造化以生成弁斗簮星喜遂

山林之修習耕田鑿井欣聞衢壤之歌謡宗
社晏安玄風益振則上明
天尊大慈之化下副臣等皈命之誠謹啓以
聞
　　　十二願
　　　存神燒香
香官使者左右龍虎君侍香諸靈官當令臣
向來清旦陞壇行道之所自然生金液丹碧
芝英百靈衆眞交㑹在此香火鑪前當願十
方仙童玊女接侍蘭煙傳臣向來所奏之詞

速逹徑上
至眞無極大道三清上聖昊天至尊金闕玊
皇上帝御前
　　　出堂頌向來
金籙早朝儀
















