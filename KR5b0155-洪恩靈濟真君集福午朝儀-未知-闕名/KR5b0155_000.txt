








洪恩靈濟眞君集福午朝儀壹五
　　　法事如式
　　　各禮師存念如法
　　　請宣神呪
丹華流映寳芝生光神精徹幽散靈八方
眞符攝炁嘯命朱童三光敷煥注我絳宫
赤神安鎭玉香溢𠑽洞映形外表裏發光
身生水火獨歩飛行和與道合眞
　　　鳴法鼓二十四通
太上玄元五靈老君召出(臣)身中三五功曹左

右香官使者侍香金童傳言玉女直日香官
功曹使者三炁正神速上關啓查邊魏趟刀
五大元帥岳許二元帥天丁力士左右神官
(臣)今陞壇法事欽奉
聖㫖崇修齋醮集福
邦家其諸丹悃巳録告聞願得正眞生炁下
降流入(臣)等身中令(臣)所啓之言速達
九天金闕洪恩眞君
九天玉闕洪恩眞君(聖前)
　　　請稱法位

具位(臣某)與臨壇官衆等謹同誠上啓
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟高明弘
靜沖湛妙應仁惠輔國佑民洪恩眞君
聖父齊王忠武翊亮眞君
聖母仁壽淑善仙妃
聖妃涇國夫人順助仁惠眞應仙妃
衞國夫人善助慈懿恭靜仙妃
聖兄唐王洪王鄂王廣陵王聖舅護國公奉

國公聖婿武安侯寜國侯聖子保大侯彰信
侯保信侯保寜侯武寜公聖姪昭德侯安定
侯太寧侯聖孫武昌侯南昌侯聖子聖孫聖
姪列位公侯唐王后明肅仙妃洪王后仁慈
仙妃鄂王后順懿仙妃廣陵王后善慶仙妃
聖女冲懿仙姬明懿仙姬聖婦善懿夫人仁
柔夫人惠順夫人昭懿夫人順恭夫人明哲
夫人恭懿夫人靖懿夫人昭穆夫人慈孝夫
人聖婦列位夫人上清大洞籙天機院雷霆
省天文院地府諸司承行官將驅邪捉祟傳

符勑法消災度厄逐凶辟怪監壇護法觀察
巡捕將軍太歳尊神十二月將本命元辰星
官風雷雨部仙衆左右丞相太宰少宰六部
尚侍内府公卿左右注生注壽上宰左右司
禄司福上宰左右侍從通事舍人百官庶司
所屬曹僚列位公卿左右福禄司所屬二十
四司曹官典左右引進仙官内侍順成夫人
昭華夫人容華夫人修容夫人修儀夫人昭
儀夫人内典婦功夫人絲枲夫人筦庫夫人
帳籍夫人度支夫人女府女史列位才人女

祝女御列位貴人内殿内侍内典列位聖眷
夫人燕喜堂内注生司天乙注生神后太乙
監生神后司禄司命上相夫人守胎衞房夫
人保胎護命夫人左右慈訓夫人保傅夫人
左右掌籍夫人掌印夫人諸宫乳哺夫人抱
送夫人撫育夫人托生化婆神永安留守查
元帥武安留守邊元帥節度使左監門魏元
帥都綂軍使右監門趙元帥都監軍使先鋒
刁元帥五帥部下精兵猛將左右岳許二元
帥左右行宫侍御從官司禄司勲司士司書

列位曹僚司農司稼典絲掌葛列位曹僚司
市掌貨考工飭材列位曹僚厨官優官伶官
天捷神捷人捷掌卜掌籖掌杯掌鸞傳夢童
子神局節級直殿直符香官使者靈濟宫土
地合屬威靈恭望
聖慈俯垂洞鑒(臣)聞洞陽赤炁光芒瑩發於
靈圖飛雲丹霄垂蔭仰瞻於羽蓋玄奥深窺
於藴妙至眞儼覩於光臨希陽景以融春彤
墀霧暖遵朝儀而接晝紫極風清感通造化
之機流演仙眞之敎瑞彩交飛於日表琅音

響徹於雲層拳拳演敎之誠耿耿對揚之志
顧瞻如在降鑒非遥具有丹誠巳伸敷告按
如詞㫖備切精䖍惟感恩答貺以兼顒致祝
國延禧而并切班催鷺序迢迢晝漏之聞香
暖螭頭穆穆光風之轉顧聖眞之鑒享極幽
顯以交孚以今午朝陞壇行道請法衆等運
兹初捻上香(和)香至靈濟宫徧九天金闕成
華蓋供養
九天金闕洪恩眞君
願此香煙供養

九天金闕洪恩眞君靈濟宫眞仙聖衆(臣)等
皈依
洪恩靈濟宫眞仙聖衆願以是捻香功德洪
惟
九天金闕洪恩眞君
九天玉闕洪恩眞君五嶽儲靈九天品位文
章錦繡燦然星斗之垂芒雨露恩光妙矣樞
機之斡運翊扶
皇極澤潤群生今故焼香自皈依
眞君大聖衆至眞之德得道之後保天長存

(和)與道合眞
晝刻傳呼天顔有喜揆宿心而寅事因朝謁
以申祈以今午朝陞壇行道請法衆等運兹
二捻上香(和)香至靈濟宫遍九天玉闕成寳
蓋供養
九天玉闕洪恩眞君
願此香煙供養
九天玉闕洪恩眞君靈濟宫眞仙聖衆(臣)等
皈依
洪恩靈濟宫眞仙聖衆願以是捻香功德上

祝
皇帝陛下恭願
尊居大寳永庇寰區地久天長躋萬年之
聖壽海涵春育啓兆姓之歡心邊陲無兵革
之塵田野遂耕桑之業賢良光輔海宇清寧
隆至治之嘉徴綿太平之景運今故焼香自
皈依
眞君大聖衆至眞之德得道之後保天長存
(和)與道合眞
萬聖同明一光溥及惠日弘開於丹景慈光

仰覩於靈宫以今午朝陞壇行道請法衆等
運慈三捻上香(和)香至靈濟宫徧九天宫闕
成雲蓋供養靈濟宫眞仙聖衆
願此香煙供養
九天金闕洪恩眞君
九天玉闕洪恩眞君靈濟宫眞仙聖衆(臣)等
皈依
洪恩靈濟宫眞仙聖衆願以是捻香功德歸
流
儲宫藩屏宰輔臣僚天下人民寰中庶𩔖伏

願茂隆三善恊輔萬機緝熈光明德業日新
於聖學體信達順修治上契於天心百福駢
蕃千祥咸集未兆之憂虞永息方來之喜慶
駢臻克躋仁壽之祺茂恊和平之福今故焼
香自皈依
眞君大聖衆至眞之德得道之後永保長生
(和)與道合眞
　　　唱方
　　　懴方
　　　三啓

　　　三禮
　　　重稱法位
具位(臣某)與臨壇官衆等謹重誠上啓
聖位(臣)聞大鈞播物溥生意以周流至誠感
神兾誠心之仰格當羲御正中之際肅鴛行
事上之朝象存九色之光十方交映響應八
鸞之唱萬範開張(臣)等欽奉
㫖命以皈酬奉醮科而敬事蘋藻有嚴於禮
意顧享非遥香花煥肅於壇儀對揚惟謹光
曕玉陛班列瑶階縱萬劫之無明業縁未洗

昧三乗之諦義道念徒勤首希寛貸之仁庶
竭懇祈之至上願
皇圖廣大
寳祚尊安萬年之
宗社靈長四海之車書永久
儲宫隆温文之德光輔萬機宗藩同夾輔之
勤延祥百世更兾五行順序六氣迎和人同
齊愛之慈物遂生成之性敎科光顯道化興
行一切含靈同圓種智則上明
眞君大慈之化下副(臣)等皈命之誠謹啓以

聞
　　　十二願
　　　存神焼香
香官使者左右龍虎君侍香諸靈官當令(臣)
向來午朝陞壇行道之所自然生金液丹碧
芝英百靈衆眞交㑹在此香火爐前當願精
誠孚感福禄來崇神明永賜於匡扶家國咸
臻於清淨十方仙童玉女接侍蘭煙傳(臣)向
來所啓之詞速達徑御
九天金闕洪恩眞君

九天玉闕洪恩眞君(聖前)
　　　出堂頌
　　　出戸

洪恩靈濟眞君集福午朝儀
















