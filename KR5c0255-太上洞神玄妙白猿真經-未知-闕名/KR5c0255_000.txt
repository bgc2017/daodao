








太上洞神玄妙白猿眞經眞經
　　　六甲神射式
射而命讎　射無不中　射工侵靈　射上利下
南射北入　六甲六丁　天弧星君　天矢尊宿
聞請降臨　助吾神箭　隨意如神　東射西中
南射北入　上射下應　下射侵害　射無不中
射時命傾　急急如律令
　此法於甲子日造式用鹿脯鹽茶酒及時
　果淨水好香六分金錢雲馬及黄牛血羊
　血猪血各一合許供養及用黄牛心黑猪

　肝白羊頭新鯉魚供養依混元式至三更
　子時左手執色袋右手執朱筆望逐方念
　呪四十九次取炁四十九口吹帛上筆上
　書式放壇供養至五更散以本色作袋盛
　之懸神室中逐方位依旬中取式望逐方
　左手執箭右手執式念呪七次取炁七口
　吹在箭竿式上揩拭了射之
　　　六甲符





　右甲寅旬中用青帛五寸書寅位呪取炁



　右甲辰旬中用黄帛五寸書辰位呪取炁




　右甲午旬中用緋帛七寸書午位呪取炁



　右甲申旬中用白帛四寸書申位呪取炁



　右甲戍旬中用黄帛五寸書戌位呪取炁




　右甲子旬中用皂帛六寸書子位呪取炁
己上件式於甲子日夜書了罷六甲式用白
薄紙方三寸三分闊六分百二十段用前呪
左手執紙右手執筆呪四十九次取炁四十
九口吹在紙筆上書了放壇中供養罷帛袋
盛神室中如要用依前用式
凡造箭日庚申日早令匠人六人造素清淨
不語各占六甲方位上造於三日內要造就
一百二十隻只易安箭頭直候受了於丁卯


日令六匠人各安依位安箭頭入式在箭簳
子中其庚申造了甲子日夜將箭在壇上供
養凡懸神室中造掉子一隻上排獻了
　　　鑄青龍劔并役使鬼神採五金鑄取
　　　八石煉大丹式
凡要見天上地下人間一切鬼神要欇在手
下驅使令入名山洞府採八石煉大丹取五
金擇金剛鑄六甲八神青龍劔
須是臘日取鴟鴉晴各一對及雄黃透明者
六錢墻壁朱砂一錢神室中不得令人見順

日硏不住念呪西南合日黙研之自卯時至
午時方位就丸作丸子當日稽首神前淨水
焚香上柱望西北念呪左手執丹右手執淨
水香上度過呪七遍取西北炁七口吹在丹
并水中望西北淨水吞下連九日食盡九光
丹第九日晚至三更焚香一炷左手執白紙
二寸四分闊一寸二分右手執筆望西北念
呪七次取炁七口吹在紙筆朱晝淨眼符放
在淨水中安在星月下露至來日早晨日未
出向天門洗左右目七遍洗足及目能視天

上地下人間一切鬼神可揀擇有力量神通
惺惺者一二三人使用入名山洞府採八石
大丹取五金㨂擇其金剛令匠人鑄劒大丹
服之一粒永得長生住世可以遠遊名山尋
訪神仙也
有一人披甲左手執丹右手執淨水臘日合
淨服丹時呪曰
靈鴟鴉神　帝賜吾晴　朱雄和就　淨服神丹
九粒服盡　慧眼通明　天上地下　人間鬼神
吾目一視　悉皆現形　攀拳合掌　聽吾處分

急急如律令
　　　服丹丸盡用淨眼符呪日
天目尊神　聞吾降臨　神光透入　淨眼符靈
天上地下　人間鬼神　吾若一覷　皆現真形
急急如律令




凡採大丹藥物朱砂雄黃硫黃雌黄陽起石

各六兩𥐼砂鵬砂汞磂各八兩用銀半斤造
作合子盛之八味更用好金一雨打作片子
二箇大如合子合子底下光焰硝四兩吹入
金子一片在硝上入八石次用金一片蓋次
用焰硝四兩蓋頭了以合子用銀索一兩十
字繫之封了合子次用金星石銀星石各一
兩白土四兩白石脂二兩赤石脂二兩黄土
一斤鹽四兩益母草四兩同和作泥固濟定
𥋧乾取一地穴深三尺六寸放藥在内自冬
至一日下手每用三十六兩炭火養之每日

早晨遠爐行左玉訣右乎執劔念呪四十九
次毎十五日一次呪用無灰酒一升二合遶
爐澆之至立春前一日用炭六十四兩焼春
日早晨開爐取出來又入土三尺六寸去火
毒三日外取研揭末丸當日用淨水念呪吞
之一丸要三百六十日服盡乃得住世長生
不死之道故萬物不能害也
　　　固濟藥呪(將雙手棒藥香上度/了玉訣呪七次澆酒)
八石大藥　吾鍊八神　佑護丹爐　勿令邪侵
吾禀勑命　輙莫縱情　若有違犯　斬首不停

急急如律令
　　遶爐呪
吾今鍊丹　吾遶爐廵　八神從吾　莫縱邪侵
精若盜丹　斬首滅形　護吾丹爐　帝勑鍊成
急急如律令
　　開爐呪
吾鍊成丹　奉請八神　同共開爐　勿令邪侵
鬼怪精魅　犯者滅形當吾爐者斬盜吾丹者迍
急急如律令
　　　開爐取丹呪

勑賜吾酒　吾今澆爐　八神尚饗　常守吾爐
一切精魅　犯者滅盡　一切厭怪　盡皆辟除
急急如律令
　　　出火毒法(七五訣/天炁)
八神看丹火毒散行離丹成就上儀祥雲火
毒焼丹莫令盜侵敗吾丹者死犯吾丹者亡
急急如律令
　　　服丹水呪
清淸靈靈　與道合真　天一真炁　昇降無停
造化丹成　大丹所化　保我長生　吾今服之

昇朝玉京　急急如律令
凡丹成都入合子一處去土硏末糯米飯丸
三百六十丸服丹首服之不得缺住一日如
缺一日其功不成左手掌丹右手水念七次
吹在丹水中服之造劒以戊午日令匠人造
模子并金汁處不澆模子及鍊金汁處行遶
看雙手玉訣念呪及汁成方住不念不遶
　　　呪曰
化錬五金　六申六丁　八神護助　青龍劔成
千里萬里　瞬息而臨　讎八萬里　取首主呈

急急如律令
金汁成住遶行念呪取青紙長八寸闊三寸
左手紙右手筆取天門炁七口吹紙筆書式
了左手式右手劒訣步斗了投在金汁中鑄
劔呪曰
青龍青龍　真炁降臨　帝有勑命　龍劒立成
青龍透入　大騁威靈　名山萬里　瞬息如風
急急如律令




凡鑄劒揀擇金剛金六十四兩鍊鑄長三尺
鐞長六寸共長三尺六寸靠鐞刃闊三寸四
分尖闊一寸二分鑄成取起掛神室中青袋
盛之至甲子日建爐鍊劔髙三尺六寸中心
用坯劒模挿劒匣中爐内四邊去劔匣三寸
六分自甲子日起首爐中鍊劒爐前排八分
素食茶酒時菓供養焚香毎日用炭二十四
兩錬之供養之物次不用添炭八兩熟火相
生十六兩去爐中四下攅定焚香遶爐行左

手玉訣右手子文呪四十九遍取天門炁四
十九口吹在爐中毎日如此行遶爐一次十
五日澆爐一次六十甲子一周至甲子開爐
取劒丁卯日造匣如用後式
　　遶爐呪
青龍速降　神道取靈　透入神劔　八神照明
奉帝勑命　衞護吾身　吾執神剱　同朝玉京
急急如律令
　　　澆爐呪
八神守護　六甲六丁　共衞吾劔　勿放邪侵

青龍神入　吾劒之中　滅除精怪　立誅讎人
急急如律令
凡澆爐時左手玉訣右手無灰酒一升二合
遶爐行念呪七遍取炁七口唯酒爐中澆爐
了甲子開
　　開爐呪
吾今開爐　八神降臨　辟除精怪　勿令來侵
青龍常守　固正同行　不得離吾　吾禀勑命
急急如律令
凡開爐左手玉訣右手子文念呪四十九遍

取天門炁四十九口吹在爐中然後開爐
凡造劒匣以丁卯日早晨令匠人造劒匣先
焚香度過念七次取炁七口吹在木上令匠
人造呪曰
青龍神劒　八神衞佑　青龍威靈　誅斬邪鬼
讎人取頭　千里萬里　吾目瞬息　急急如律
令
凡遊名山洞府或入萬軍之中且執劒去處
合眼念呪七次不過聞風雨之聲其聲不聞
開眼即到也呪曰

吾欲岀遊　青龍附行　八神扶佑　瞬息而臨
千里萬里　如彈指停　意去立至　龍神莫停
急急如律令
凡此劔無用常以青袋盛之懸於神室如有
朝廷喜事或有神仙過徃或來相見劒響一
聲親來二聲相識來三聲小灾官訟四聲邪
魅精怪五聲六七聲者大灾橫死急去劔左
手準備逃難避灾
　　五假式
　　　水假





　右符用皂帛六寸書符皂袋盛之布以北
　炁
　　　木假




　右符用青帛八寸書符青袋盛之布以東
　炁
　　　火假



　右符用緋帛八寸書符緋袋盛之布以南
　炁
　　　金假






　右符用白帛九寸書符白袋盛之布以西
　炁
　　　土假



　右符用黄帛五寸書符黃袋盛之布以中
　央炁

　　　五假呪

腎藏於精　太一之源　隂陽和合　萬化生焉
天象應水　口口相傳　帝賜吾㫖　應物化生
急急如律令
心藏於神　熒惑之精　內外咸應　千化萬形
吾今習之　水火不侵　八水入火　不壞吾身
急急如律令
肝藏於䰟　䰟化炁行　天象爲木　發生萬形
吾今習之　萬木假形　千顯萬隱　無不順成
急急如律令
肺藏於𩲸　𩲸曰純隂　天象金曜　萬假極形

應物而假　萬物化形　吾今遠遊　安永長生
急急如律令
脾藏於智　天象鎮星　一物物化　隨物化形
或隱吾體　吾現多身　吾意應化　身遊幽冥
急急如律令
如習水假壬子日火假戊午日木假辛卯日
金假癸酉日土假庚子日本日時習之焚香
一炷雙手捧淨水一盞香上度過念呪四十
九次取本方炁四十九口吹在水中飮之左
手罡訣右手子文歩斗如此習百日夜同混

元式至三更左手執本假物右手執筆念呪
四十九次取炁四十九口吹在帛上筆上書
式了壇上供養至五更散了隨色袋盛之懸
神室中要用取一假式頭上帶之呪七次本
方取炁吹渾身上步正棄一物去勿反顧以
物假下形其能言語應對人如事忙不及步
斗亦取一物可假下形






　　　　七元式
北斗七元　天心之星　上佐北極　調理乾坤
指書網紀　造化我青　貪巨禄文　廉武破軍
能除灾疫　能隱吾身　急急如律令
凡受七星式初七日夜如混元式供養之物
三更左手執帛七寸闊三寸六分七叚右手
執筀北方念呪四十九次取炁四十九口吹
在筆帛上書七元式列斗勢供養至五更散

次日夜焚香拜了將式香上度過左手執式
右手仗剱步罡先念呪七次取炁七口吹在
戌劍身上步罡如習百日大神通力不可測
也




　可小大如平地水不溺火不焚隱身匿形
　　　巨門






　驅摧山竭海移林聚塜乘空入地隨物化
　形日行萬里
　　　禄存



　可隱萬兵竭海平山林指物化形五行不

　能攘岀八幽冥
　　　文曲




　可改容貌易隂陽晝夜指草人成形隱身
　入山透水呼集鬼神
　　廉貞







　可集兇獸驅使神兵起風雲霧匿形藏體
　岀入幽冥
　　武曲



　藏百萬兵令賊軍自亂賊不見我軍人馬
　攝精怪鬼神萬里去如瞬息

　　　破軍



　可破金賊軍自亂自退藏兵馬出入軍中
　人不見我軍兵神鬼不聞聲也







乾尊曜靈坤順内營坎震巽離艮兊神君迤
還相成六十四卦神神威靈能伏萬兵賊軍
自亂東西皆亡吾軍出入无人藏吾隱吾出
入幽冥視吾兵者死窺吾兵者盲急急如律
令
　此法於冬至日夜同混元式至三更左手
　執卦式帛右手執筆里本方念呪四十九
　次取炁四十九口吹在帛筆上依位壇内
　供養至五更散各以本色袋盛於神室中
懸八方次日左手執式右手仗劒念呪七

　次取炁七口吹帛劔身上步罡了如此習
　之无不驗也(次日三更焚香拜/了香上度過念呪)
　　　乾



　右符用素帛四寸白袋盛之
　　　坎






　右符用皂帛六寸皂袋盛之
　　　艮



　右符用黄帛五寸黄袋盛之
　　　震



　右符用青帛八寸青袋盛之
　　　巽



　右符用青帛八寸青袋盛之
　　　離






　右符用緋帛七寸緋袋威之
　　坤



　右符用黃帛五寸黃袋盛之
　　　兊




　右符用白帛九寸白袋威之





太上洞神玄妙白猿眞經


