








慈尊昇度寳懴
　　　法事如式
具位(臣)某焚香奏啓
至真無上道寳太上三尊至真無上經寳三
十六部尊經至真無上師寳玄中大法師東
極宫中大慈仁者太一救苦天尊青玄上帝
九幽拔罪天尊十方救苦天尊大慈大悲救
苦真人大慈大悲大惠真人救苦㑹中無鞅
真宰傅奏香官功曹使者此間土地里域正
神悉仗真香普同供養(臣)今奏爲

(臣)聞三清上聖布三洞以垂慈十極天尊徧
十方而救苦恩覃宇宙惠及幽㝠六趣衆生
披雲霧而行瞻日月九幽諸地化沙塵而載
度天人而況黄籙垂科紫清設教普資普度
無量無邊今者奉爲亡過某靈䰟依九品之
真科禱十天之列聖祗嚴淨宇䖍露哀忱懴
塵劫之愆尤解多生之罪障今則蘭場式備
寳炷凝煙恭對至尊宣揚懴法稽首皈依無
極大道
　　　啓敬賛三皈依

三寳既皈十方洞鑒以今奉爲亡過某靈䰟
仰奉真科輒憑道侣用資㝠福超度往生嚴
潔香花䖍誠供養
　　　道場衆等
切以香者騫林奇木聚窟靈根發揚道德之
輝華固結乾坤之瑞氣寳奩纔出金鼎初梵
願慈一瓣之香徧御十華之境法衆䖍誠皈
依供養
　　　浮香遠覽天尊
沈壇百和藹祥雲一瓣心香表至誠救苦天

尊垂降格亡靈得度禮三清
切以花者閬苑傳根靈臺結蘂發五枝之仙
桂開十丈之芳蓮繽紛落座隅綽約縈空際
嚴持萬𠦄散漫十方法衆皈依䖍誠供養
　　　寳花嚴淨天尊
天香國色自長春燦爛盈盤表至誠三境天
尊垂證鑒亡靈得度禮慈尊
切以水者淵源甚摶利濟無窮挹從東井之
中酌向十方之境備雖簡易貴在䖍恭法衆
皈依䖍誠供養

　　　甘露流通天尊
沈沈玉海注靈波淼淼泓澄潤澤多十極天
尊垂證鑒恩霑亡者順離羅
伏聞救苦天尊徧滿十方界常以威神力救
抜諸衆生得離於迷途衆生不知覺如盲見
日月我本太無中拔領無邊際慶雲開生門
祥煙塞死户初發玄元始以通祥感機救一
切罪度一切厄渺渺超仙源蕩蕩自然清如
斯道力無量無邊今者仰對
寳光禮瞻玉相奉爲亡過某靈䰟懴生前之

罪咎除殁後之愆尤法衆䖍誠至心朝禮
　　至心朝禮大羅元始天尊
　　至心朝禮玉宸靈寳天尊
　　至心朝禮混元道德天尊
　　至心朝禮太一救苦天尊
　　至心朝禮九幽拔罪天尊
　　至心朝禮玉寳皇上天尊
　　至心朝禮玄真萬福天尊
　　至心朝禮太妙至極天尊
　　至心朝禮玄上玉宸天尊

　　至心朝禮度仙上聖天尊
　　至心朝禮好生度命天尊
　　至心朝禮太靈虚皇天尊
　　至心朝禮無量太華天尊
　　至心朝禮玉虚明皇天尊
　　至心朝禮真皇洞神天尊
　　至心朝禮大慈大悲救苦真人
　　至心朝禮大慈大悲大惠真人
　　　禮足各長跪皈命懴悔
(臣)法衆等至心皈身皈神皈命三清上聖十

方救苦天尊恭望大慈洞垂巨澤俯降洪恩
以今行道朝元焚香謝過懴悔所薦亡過某
靈䰟自從生誕乃至淪亡舉止去來滯染六
根之塵垢虚華逸樂滋生萬種之愆喜捨身
受身無邊無量一切身業重罪願賜赦除伏
願三寳垂慈十方救苦頒金書而赦罪承惠
澤以遷神(臣)等至心稽首禮謝無上虚皇至
真三寳
　　　歩虚
(臣)等又慮亡過某靈䰟身業巳斷心業未消

更爲重啓十方告盟衆聖懴生前之罪咎證
今日之良因法衆皈依再伸朝禮
　　至心朝禮大羅元始天尊
　　至心朝禮玉宸靈寳天尊
　　至心朝禮混元道德天尊
　　至心朝禮太一救苦天尊
　　至心朝禮九幽拔罪天尊
　　至心朝禮玉寳皇上天尊
　　至心朝禮玄真萬福天尊
　　至心朝禮太妙至極天尊

　　至心朝禮玄上玉宸天尊
　　至心朝禮度仙上聖天尊
　　至心朝禮好生度命天尊
　　至心朝禮太靈虚皇天尊
　　至心朝禮無量太華天尊
　　至心朝禮玉虚明皇天尊
　　至心朝禮真皇洞神天尊
　　至心朝禮大慈大悲救苦真人
　　至心朝禮大慈大悲大惠真人
　　　禮足各長跪皈命懴悔

(臣)法衆等至心皈身皈神皈命三清上聖十
方救苦天尊恭望大慈洞垂巨澤俯降洪恩
以今行道朝元焚香謝過懴悔所薦亡過某
靈䰟自從生誕乃至淪亡嗔喜愛憎種禮悉
從於心起貪欲虚妄念念皆屬於意萌故犯
悮爲無邊無量一切心業諸罪願賜赦除伏
願慈恩廣布於十方罪根消滅淨䰟早離於
九地福境逍遥(臣)等至心稽首禮謝無上正
真三寳
　　　歩虚

(臣)等又慮亡過某心業既得以消除頓回正
念口業不經於懴悔難斷惡根更爲重啓十
方併除三業俾所薦亡過某靈䰟悟身心口
業之幻妄罪垢冰消禮道經師寳之真乗善
芽増長法衆皈依三伸朝禮
　　至心朝禮大羅元始天尊
　　至心朝禮玉宸靈寳天尊
　　至心朝禮混元道德天尊
　　至心朝禮太一救苦天尊
　　至心朝禮九幽拔罪天尊

　　至心朝禮玉寳皇上天尊
　　至心朝禮玄真萬福天尊
　　至心朝禮太妙至極天尊
　　至心朝禮玄上玉宸天尊
　　至心朝禮度仙上聖天尊
　　至心朝禮好生度命天尊
　　至心朝禮太靈虚皇天尊
　　至心朝禮無量太華天尊
　　至心朝禮玉虚明皇天尊
　　至心朝禮真皇洞神天尊

　　至心朝禮大慈大悲救苦真人
　　至心朝禮大慈大悲大惠真人
　　　禮足各長跪皈命懴悔
(臣)法衆等至心皈身皈神皈命三清上聖十
方救苦天尊恭望大慈洞垂巨澤俯降洪恩
以今行道朝元焚香謝過懴悔所薦亡過某
靈䰟自從生誕乃至淪亡口是心非恣啖傷
於物命華言綺語騁巧侫於舌根自作教他
無邊無量一切口業大罪願賜赦除伏願三
業蠲消六根清淨悉仗十天之聖力永離九

夜之昏途(臣)等至心稽首禮謝無上正真三
寳
　　　歩虚三啓三禮
仰惟十方救苦天尊化形十方界普濟度天
人委氣聚功德同聲救罪䰟過此境界東極
天中長樂舍内大慈仁者救苦天尊發弘誓
願普救衆生億億劫中度人無量若能稱揚
寳號注想慈容皈心不暫停念誦無休息即
得離諸苦趣證此勝縁享大福於天堂無苦
聲於地獄火翳成清署劔樹化騫林上登朱

陵府徑朝元始尊更憑道侣同爲稱揚
　　　舉青華寳號
己聞寳號注想尊容功德巍巍除殃滅罪更
憑道力經力資㝠福以超昇惟仗妙音法音
覺魂儀而解悟真經有妙祕典重宣法衆皈
依至心持誦
　　　救苦妙經
今者瓊札琅書聲聞十極玉音寳號響徹諸
天當願侍香金童結香篆於天中典經玉郎
進經文於簡上即使罪消億劫福降今辰存

亡承開泰之恩動植感生成之德如斯勝力
徧悉裝嚴三途罷楚毒之勞九夜絶辛酸之
苦洎乎愆悠庶品蠢蠢含生俱登六度之舟
並上三清之界(臣)等至心稽首禮謝
無上虚皇正真三寳
　　　向來回向



慈尊昇度寳懴











