








上清佩符文黒劵訣
　　　髙上玉晨命魔靈旛
佩之者主制北方黒帝魔靈大王依本經按
日入室誦北方曲施旛於室内安北方黄筆
書黒繒上(右出曲/素上經)
　　　黒帝招靈致眞攝魔之符
以白書黒木板上令廣九寸長一尺二寸安
室北面修行誦經入室百日與神人共言三
年室生自然緑霞之雲欲致眞人天仙當書
如上法著符西面精思百日眞人降形仙人

詣房授子神眞之道(右出金眞/玉光經)
　　　白帝庚辛通靈玉符
白書皂繒佩身又以庚辛之日白書黒紙上
西向服之一枚三年庚辛太素玉女降見兆
身通靈知西方萬里之事致西嶽仙官送自
然之厨九年白帝降於寢房迎以素霞飛輪
上升上清宫(右出靈飛/六甲經)
　　　靈飛玉符
元氣之精升玄羽章佩之九年得乗飛雲登
修之日書右足蹠心即能躡玄而飛書皂繒

九寸佩之左統六甲十二神玉女十二人侍
後(右出九眞/升玄上經)
　　　玉清𨚧摩亶婁于翳天沓耀遊根隱
　　　書金玄内文
九天眞王所受行神仙之道當以黄書黒板
上置北方以滅北方大魔王官屬招致北方
仙官十五年則致北極玄上玉眞君授兆髙
上寳書役使仙官五十人又以黄書皂紋佩
身行之北方鬱單野清淨之世界則萬靈束
帶魔王稽首禮迎入北岳則致黒雲羽蓋飛

行玉清宫(右出玉清/隱書經)
　　　北帝丹靈滅魔殺鬼玉文(受之於髙/上三天衞)
　　　(以朱宫玉女六十四人一名/攝殺律髙上消魔王所佩)
欲殺丙丁日鬼當黄書黒素上長一尺二寸
廣三寸二分丙日安北方壬上丁日安癸上
閉氣五息叩左齒三十六通祝曰
髙上告命普攝萬靈伯吏授符禀按玉清
檢督北酆束送魔名上帝所須無虧時星
皇老監詔五仙部兵天一乗鉞斬滅無停
萬萬伏法千千戮形殺律所攝莫不悉清

　畢引氣五咽止行之五日鬼魔皆束形露
　影受事於眼前萬凶滅跡千精自喪黄書
　玄繒佩身遊行天下萬妖滅凶群靈莫敢
　干也五年自得役使黄素玉女十二人(右/符)
(出玉清隱/書經上)
上清所佩合符圖一百五章玉文九百四十
三字太玄左宫女青四極三十一卷獨立寳
經明科律文云
上眞寳符以解兆形宿愆結過消滅風刀水
火之考刀山火郷二十四獄三塗五苦負石

塡河之責得佩此符超出八難
凡有至學之士名參紫簡未備大經亦得單
御此符以解宿根禳厄度命預期神仙别受
之日聽得單盟信上金二兩紫紋四十尺以
誓九天告齋如具𧵥而奉傳
此盟亦可總度衆經共用以誓也餘經雖各
有盟故四極總統得包於萬宗也


上清佩符文黒劵訣
