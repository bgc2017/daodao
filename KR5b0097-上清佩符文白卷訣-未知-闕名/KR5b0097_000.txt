








上清佩符文白劵訣
　　　太上甲乙入木九氣班符
學者服其符以招其神存其氣以降其眞求
削水帝之簡上名玉札之篇依經存思誦祝
行之九年則能書符投山山降雲雨書於木
削之不滅其文轉明帶符抱木身成山林埋
符東嶽東嶽衛以仙官十二人一十八年則
能飛行上清輕泄此道罰以鬼兵殃延七祖
身没河源
　　　太上丙丁入火三氣班符

學者服其符以招其神存其氣以降其眞削
除水帝之簡上名玉札之篇依經存思誦祝
行之九年則能書符投林林自生火書符投
水水出蛟龍投山山降雲雨埋符南嶽仙官
侍衛形身一十八年則能飛行玉清輕泄此
道殃延七祖身没鬼官長閉地獄不得升仙
　　　太上庚辛入金七氣班符
學者服其符以招其神存其氣以降其眞削
除水帝之簡上名玉札之篇按經修念誦祝
行之九年則能書符於石錬石成金書符抱

石石隱兆形埋符西嶽仙官降致自然神竒
異物一十八年修行則能乗空飛升玉清輕
泄此道罰以神兵七祖負考
　　　太上壬癸入水五氣班符
學者服其符以招其神存其氣以降其眞按
本文修念誦祝行之九年則能書符投水水
上蛟龍停流止波入水如空埋符北嶽仙官
降致神藥不死之方一十八年坐在立亡乗
虚飛行上升玉清其道髙妙不傳非眞輕泄
靈文七祖負考身没鬼官長充幽徒不得上

仙
　　　太上戊己入土一氣班符
學者服其符以招其神存其氣以降其眞削
除水帝之簡上名玉札之篇按經修念誦祝
行之九年知三十六國之音知萬淵之下三
十六土皇形色書符投土形與土合埋符中
嶽仙官侍衛致自然之厨不死之藥行之十
八年則能飛行玄空上升玉京祕之神仙輕
泄九祖獲考身負三塗充責幽山
　　　太上九源青氣班符

立春春分日平旦朱書青𥿄東向服之依經
存思東海神王削我死簡注我仙籙依法祝
訖投符東流之淵行之十八年水帝注名玉
清降致龍軿飛行太空
　　　太上洞元赤氣班符
立夏夏至日正中朱書青𥿄南向服之按文
存念南海神王削我罪簡注我仙籙依法祝
訖投符南流之淵行之十八年神王列名於
玉皇降致雲龍丹輿飛行太空
　　　太上洞淵白氣班符

立秋秋分日晡時朱書青𥿄西向服之行事
存念西海神王削我罪簡註我仙籙列奏玉
帝之前依法祝訖投符西流之淵行之十八
年海神衛迎不拘水梁降致龍輿飛行太空
　　　太上洞川黒氣班符
立冬冬至日夜半時朱書青𥿄北向服之依
經存念北海神王削我罪簡註我玉篇依法
祝訖投符北流之淵行之十八年命召水神
集十二蛟龍運水興雨使白日闇冥飛行空
虚(右此九符出/九赤班符經)

　　　太上三舉方丈震靈之符
兆守雌一行大洞事者常帶此符於心前朱
書大小隨意常坐卧之亦可内著褥中帶者
令辟方四寸坐者辟方三尺帶此符使人長
生不死令人役使鬼神北帝大魔王不敢試
(右出大/洞眞經)
　　　太上寳章
經云佩之八年三一俱見矣朱書素佩之左
肘青童君授㳙子以封名山(右此出四宫/雌一眞經)
　　　金虎眞符

金虎眞符以制天地神靈便得摧斬千精而
降伏萬鬼佩之而進得以朝玉皇禮之於寢
則衆眞詣其房佩此符者威制天地呵叱群
靈控景駕龍位司髙仙瓊音旣震則玉華侍
側金眞衛兵千妖喪眸萬鬼滅形(右出太上/八術隱文)
(經)
　　　大劫度厄保命長存符
元始九玄之精經大陽九之㑹洪水淊天當
以青書白絹佩之頭上浮翔清波之上萬災
不能傷保身長存乆佩神仙

　　　小劫度厄保命長存符
九天太眞符經小陽九之周水災交横萬災
並興當以朱書白絹佩之左肘入淵不沉入
火不然萬災不能害保身長命與天同壽乆
佩神仙
　　　大百六度厄保命長存符
上皇玉天符經大百六之厄朱書白絹佩之
頭上流災暴厄所不能傷保身長命壽同三
光佩之九年白日飛仙上升太清
　　　小百六度厄保命長存符

髙上紫虚玉符經小百六之厄黄書白絹佩
之左肘千妖萬精疫癘横流災所不能傷保
身長命壽同天地佩之九年白日飛升
　　　隂陽度厄保命長存符
三天童子玉符經天地攺度萬癘交横水火
兵病千災並行黒書白絹佩之與天同年與
日同光九年飛行上升太清(右此上五符並/出紫書上經)
　　　黄帝戊己通靈玉符
黄書白繒佩身又以戊己日黄書白紙向太
歳服一枚三年戊已黄素玉女降見兆身通

靈知中央萬里之事𦤺中嶽仙官送自然之
厨九年黄帝降於寢房迎以黄霞飛輪上升
上清宫
　　　甲子素奏丹符
朱書白繒佩之以甲子日平旦朱書白紙東
向服之願祝悉目存直甲玉女執符在前
　　　甲午素奏丹符
朱書白繒佩之甲午日平旦朱書白紙東向
服之願祝悉目存直甲玉女執符在前
　　　甲辰素奏丹符

朱書白繒佩之甲辰日平旦朱書白紙東向
服之願祝悉目存直甲玉女執符在前
　　　甲戍素奏丹符
朱書白繒佩之甲戌日平旦朱書白紙東向
服之願祝悉目存直甲玉女執符在前
　　　甲寅素奏丹符
朱書白繒佩之甲寅日平旦朱書白紙東向
服之願祝悉目存直甲玉女執符在前
　　　甲申素奏丹符
朱書白繒佩之甲申日平旦朱書白紙東向

服之願祝悉目存直甲玉女執符在前丹書
符文依甲子日醮受而佩身命神召靈攝海
封山遊行五嶽萬神敬迎役使六甲上天入
淵分形散影七十四方所願立得所向立成
修之九年降致三元乗空飛行上造瓊宫(右)
(靈飛六/甲經)
　　　髙上玉晨命魔靈旛
佩之主制西方白帝靈魔大王依法日入室
誦西方曲施旛於室内安西方朱書白繒
　　　玄丘太眞書隱文

召群靈制萬精佩之九年得見三元君迎聖
君於上清金闕朱書白繒(右出曲/素上經)
　　　四元豁落太白星精符
欲致西嶽眞人仙官以黄書白紙西向服之
精思百日仙官立到眞人詣房賜兆眞書與
兆共言欲制白帝之魔以朱書白木九寸版
上向西面百日天魔束形萬精自喪帝皇之
章行之七年神仙度世白日升天(右出七/元經)
　　　白帝招靈致眞攝魔之符
佩之八年帝降玄景緑輿下迎兆身上升太

清九天祕信兆當寳宻修行其道道無不降
仙無不成以黄書白板上令廣九寸長一尺
二寸安室西面修行誦經(右出金眞/玉光經)
　　　三天眞書
佩者入水蛟龍開道萬里大劫交則能騰身
玄虚奉翊聖尊於上清宫(右出三天/正法經)
　　　下靈飛玉符
元始之精羽玄玉章佩之九年乗空飛行上
登五星飛歩升玄之道氣无此符則不得乗
空而行也受者素錦六十尺盟誓登修之日

書右手掌中即能握素靈飛行丹書白素九
寸佩之左統六甲十二神玉女十二人侍右
(右出太上迴元/九道飛行羽經)
　　　玉清髙挑厲沖龍羅天觀靈元晨隱
　　　書金玄内文
九老仙都所佩行神仙之道當以赤書白板
上置西方以滅西方白帝大魔王官屬招致
西方仙官行之十二年仙官景素靈七聖金
靈君降形兆身役使仙官取自然靈藥又以
朱書白繒佩身行來西方福堂洲盛行之世

界大魔王束帶稽首禮迎仙官侍衛入西嶽
則致素雲羽蓋十二年飛行玉清宫(右出玉/清隱書)
(經)
　　　北帝寒靈滅魔殺鬼玉文(受之於髙/上三天衛)
　　　(以玉女三十六人一名九天/命魔文髙上神霄王所佩之)
欲殺甲乙日鬼朱書文白素上長一尺二寸
廣三寸二分甲日置西方庚上乙日辛上閉
氣七息叩齒三十六通祝曰
乗天履氣奉行威章髙上玉文普攝萬凶
寒靈受制聲如天鐘明告伯史檢制北酆

先戮鬼爽後剪魔王大小滅蹤髙下摧崩
如天之命絶氣火宫太一監詔五老役翁
天清地朗萬津開通甲乙所執靡不敬從
　畢引氣七咽止行之七日天魔束形見景
　受事於眼前鬼爽滅種萬精自亡朱書白
　素佩身可遊行天下群妖不試萬鬼不敢
　干也七年自得役使太丹玉女八人(右出/上清)
　(神慧/隱書)
　　　金闕之内有隱書玉名(玉字十/赤書)
佩之者則金闕刻玉簡註仙名四瀆五嶽靈

仙營衛送迎知者飛升金闕騰景上清
　　　上清金書玉籙上文(玉字十/青書)
佩之者則上清刻書金簡註名神仙告下五
嶽仙官扶迎知者飛升上清位齊四眞
　　　太極白簡文(玉字十/青書)
佩之者太極刻名書於簡文註於神府四極
營衛知者飛升太極宫騰景金闕之中
　　　方諸玄素紫名隱文(玉字十/青書)
佩之者方諸刻書玄紫青名九年飛行神仙
衛迎五嶽記名知者飛升方諸宫

　　　太清玉籍絳名隱文(玉字十/赤書)
佩之者太清刻書絳名於玉籍九年通神飛
行給玉童十二人知者飛升太清騰景瓊宫
　　　太素瓊簡金名隱文(玉字十/黄書)
佩之者太素刻書瓊簡九年致飛雲白日升
天知者飛升太素之宫上朝三元君
　　　南極有丹文紫籙上文(玉字十/赤書)
佩之者則南極註名於紫籙九年三元下降
授子眞書白日升天知者白日飛升上謁太
極元君

　　　玄宫上元青金赤書隱文(玉字十/青書)
佩之者目見上元眞形九年降兆之房授兆
眞書即得神仙知者飛升玄宫騰景上清
　　　玄都丹臺白玉金字隱文(玉字十/黄書)
佩之者刻書丹臺之名九年乗空景而行乆
乆神仙知者白日飛升玄都
　　　三元宫琳札青書隱文(玉字十/青書)
佩之者刻名於瓊琳之劄九年三元詣房授
兆眞文神仙飛行知者白日升天上拜三元
君

　　　玄斗之中玄名録籍隱文(玉字十/黒書)
佩之者刻書玄斗之名九年神人下降授兆
眞書行之神仙知者得升玄斗之中飛行上
清之宫
　　　五嶽有丹書瓊簡紫籙之名(玉字十/青書)
佩之者五嶽靈官防衛兆身五帝刻名於五
嶽之簡九年乗空飛行上升玄宫此一百二
十玉字佩文遊渉山嶽十界稽首萬仙來朝
知者白日升天飛行五嶽(右出七聖/玄紀經)
上清佩符文白劵訣
