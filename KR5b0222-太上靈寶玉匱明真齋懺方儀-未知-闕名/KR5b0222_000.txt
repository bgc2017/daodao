








二儀同卷化三
太上靈寳玉匱明眞齋懴方儀
太上靈寳玉匱明眞大齋懴方儀


太上靈寳玉匱明眞齋懴方儀
廣成先生杜光庭修
都懴
臣衆等至心歸命
十方無極太上靈寳天尊十極天君巳得道

大聖衆至眞諸君聖人十郷神仙諸靈官禮
足各虔誠懴謝
懴悔
臣等伏聞元尊布化開十極以臨人大聖宣
慈觀八門而濟苦由是上智問因縁之品飛
天陳報對之科旣彰罪福之文遂著懴祈之
㫖佇弘勝福以拯幽關臣今欽奉
聖㫖謹依科式齎備信儀十方紋繒香花油
燭奉爲某修九幽玉匱明眞大齋幾日夜披
九光玄韞請八㑹眞文歸命

十方無極太上靈寳天尊十極天君十郷神
仙諸靈官懴悔某億劫以來至于今日有諸
故誤無量無邊以今立齋懴謝並乞蕩除伏
冀錬魄朱陵瑩神丹霍昇洞陽之府登太極
之庭景侍虚皇永階眞品宗祧先聖社稷尊
靈備霞裳雲冕之儀遊少廣太微之域克昌
洪祚以固皇基
皇帝日月齊華嵩衡等夀六宫丹禁太子諸
王常履福庭永承天禄公卿臣佐億兆黎元
俱躋仁壽之郷克致昇平之化三光調理五

氣均和動植幽明同登福界得道之後昇入
無形與道合眞
東方
臣衆等今故燒香歸身歸神歸命欽奉
聖㫖依玉匱九幽明眞科品修㧞度大齋燒
香行道懴謝某億劫以來至于今日所行故
誤無量無邊謹依女青上宮齎青紋之繒一
疋歸命
東方無極太上靈寳天尊巳得道大聖衆至
眞諸君聖人東郷神仙諸靈官㧞度某億劫

罪根三界司算女青上宫削除罪録開度幽
關身入光明上昇天堂躋登道果永列眞仙
聖圖悠久天壽遐長萬方同福四海太平得
道之後昇入無形與道合眞
南方
臣衆等今故燒香歸身歸神歸命欽奉
聖㫖依玉匱九幽明眞科品修抜度大齋燒
香行道懴謝某億劫以來至于今日所行故
誤無量無邊謹依女青陽宫齎絳紋之繒一
疋歸命

南方無極太上靈寳天尊巳得道大聖衆至
眞諸君聖人南鄉神仙諸靈官㧞度某億劫
罪根三界司算女青陽宫削除罪録開度幽
關身入光明上昇天堂錬神丹霍證品朱宫
帝王萬夀祚曆遐長四海安鎭普天太平得
道之後昇入無形與道合眞
西方
臣衆等今故燒香歸身歸神歸命欽奉
聖旨依玉匱九幽明眞科品修㧞度大齋燒
香行道懴謝某億劫以來至于今日所行故

誤無量無邊謹依女青右宫隂官齎白紋之
繒一疋歸命西方無極太上靈寳天尊巳得
道大聖衆至眞諸君聖人西鄉神仙諸靈官
㧞度某億劫罪根三界司筭女青右宫隂官
削除罪録開度幽關身入光明上昇天堂登
西靈寳闕鬰察瓊宮龍圗延永
聖夀無疆萬方受福幽顯蒙恩得道之後昇
入無形與道合眞
北方
臣衆等今故燒香歸身歸神歸命欽奉

聖㫖依玉匱九幽明眞科品修㧞度大齋燒
香行道懴謝某億劫以來至于今日所行故
誤無量無邊謹依女青太陽宫火官齎玄紋
之繒一疋歸命北方無極太上靈寳天尊巳
得道大聖衆至眞諸君聖人北鄉神仙諸靈
官㧞度某億劫罪根三界司筭女青太陽宫
火官削除罪録開度幽關身入光明上昇天
堂灈玉池之液登金闕之宫國祚緜逺
聖夀延洪萬方順化普洽大同得道之後昇
入無形與道合眞

東北方
臣衆等今故燒香歸身歸神歸命欽奉
聖旨依玉匱九幽明眞科品修㧞度大齋燒
香行道懴謝某億劫以來至于今日所行故
誤無量無邊謹依女青左宫禁官齎黄紋之
繒一疋歸命東北方無極太上靈寳天尊己
得道大聖衆至眞諸君聖人東北鄉神仙諸
靈官㧞度某億劫罪根三界司算女青左宮
禁官削除罪録開度幽關身入光明上昇天
堂永登眞品遊宴九清福流

聖祚帝夀天長九圍一統書軌同文得道之
後昇入無形與道合眞
東南方
臣衆等今故燒香歸身歸神歸命欽奉
聖㫖依玉匱九幽明眞科品修㧞度大齋燒
香行道懴謝某億劫以來至千今日所行故
誤無量無邊謹依女青中宫齎黄紋之繒一
疋歸命
東南方無極太上靈寳天尊已得道大聖衆
至眞諸君聖人東南鄉神仙諸靈官㧞度某

億劫罪根三界司算女青中官削除罪録開
度幽關身入光明上昇天堂遊石闕銅階之
域登太陽曰御之宫福資景運
聖壽延長三光昭朗萬國和平得道之後昇
入無形與道合眞
西南方
臣衆等今故燒香歸身歸神歸命欽奉
聖㫖依玉匱九幽明眞科品修㧞度大齋燒
香行道懴謝某億劫以來至于今日所行故
誤無量無邊謹依女青下宫右官齎黄紋之

繒一疋歸命
西南方無極太上靈寳天尊巳得道大聖衆
至眞諸君聖人西南鄉神仙諸靈官㧞度某
億劫罪根三界司算女青下宫右官削除罪
録開度幽關身入光明上生天堂永登眞果
遊宴九清延休大寳
聖夀遐長乾坤澄朗萬國太平得道之後昇
入無形與道合眞
西北方
臣衆等今故燒香歸身歸神歸命欽奉

聖旨依玉匱九幽明眞科品修㧞度大齋燒
香行道懴謝某億劫以來至于今曰所行故
誤無量無邊謹依女青太隂宫水官齎黄紋
之繒一疋歸命
西北方無極太上靈寳天尊巳得道大聖衆
至眞諸君聖人西北鄉神仙諸靈官㧞度某
億劫罪根三界司算女青太隂宫水官削除
罪録開度幽關身入光明上昇天堂超登眞
品景侍玉晨福流寳胤
聖壽遐長普天蒙福萬國咸寜得道之後昇

入無形與道合眞
上方
臣衆等今故燒香歸身歸神歸命欽奉
聖㫖依玉匱九幽明眞科品修㧞度大齋燒
香行道懴謝某億劫以來至于今曰所行故
誤無量無邊謹依女青上宫都禁官齎碧紋
之繒一疋歸命
上方無極太上靈寳天尊巳得道大聖衆至
眞諸君聖人曰月星宿諸天帝君無極世界
上方神仙諸靈官㧞度某億劫罪根三界司

算女青上宫都禁官削除罪録開度幽關身
入光明上昇天堂霞纓羽珮證品登眞超凌
三界逍遥上清二儀朗宴三景著明風雲應
序六炁無愆國祚隆永
聖夀廷長普天率土咸沐玄功得道之後昇
入無形與道合眞
下方
臣衆等今故燒香歸身歸神歸命欽奉
聖㫖依玉匱九幽明眞科品修㧞度大齋燒
香行道懴謝某億劫以來至于今日所行故

誤無量無邊謹依女青下宫四司官齎黄紋
之繒一疋歸命
下方無極太上靈寳天尊巳得道大聖衆至
眞諸君聖人九土髙皇四司五帝十二仙君
九宫眞人名山洞府嶽瀆神仙諸靈官㧞度
某億劫罪根三界司算女青下宫四司官削
除罪録開度幽關身生光景昇入福庭逍遥
金闕遊宴諸天祚流
帝業聖夀無窮山川等固海嶽咸寧萬國歸
化普天太平得道之後昇入無形與道合眞



太上靈寳玉匱明眞齋懴方儀


















