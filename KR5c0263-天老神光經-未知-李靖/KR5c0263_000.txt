








天老神光經表薄四
臣聞人不見形憑諸水鑑事不可預明其箝
兆蓍灼是虚尚假精意水鑑雖徹資其目成
故形以目窺而見微兆以識察而觀妙斯事
畢舉孰可倣之如有一闕則難依據臣性識
愚劣藝術淺薄覽於異書頗知至要只如目
前者定近遠察是非辯青黄知善惡上觀乾
象中測人情下鑒坤維斯等莫不皆由目中
光也若能見之戰鬥出軍涉水陸即目下炁
黑若光去目患難立至則上不能見輔星中

不能辯親疏下不能觀萬物此神光去矣其
不睹斯妙臨患之時夫何悮哉頗有云爲兼
以昏晦若能存神光於目眥察輔星於武曲
則不勞蓍灼休咎預分未接兵戈前知勝負
其文省而易教其理精而易通固可以去危
就安轉禍爲福是知高祖心動卒免迫人之
謀趙襄馬驚懸知刺客之狀古來賢哲皆宗
師曠晋平張良受黄石之要此乃傳行世代
歷載既深文字或謬語有其繁臣竊不自揆
輒次之以此成一軸號曰天老神光謹進於

闕庭臣熟知陛下聖慮明暢妙理精通然臣
令敢聞以繁聽覽臣恐陛下以此微細不納
宸衷臣之愚直實以爲保護聖躬莫不至斯
道危難之代實以保身臨事便知吉凶固詳
察不鄙蒭蕘無任忠懃之誠謹冒死奉表謹
獻以聞臣誠惶誠恐死罪死罪謹言
　貞觀七年月右僕射衛國公臣李靖
　上表













　

天老神光經
　　　右僕射衛國公李靖修
晋平公問師曠曰凡人出行將兵攻擊勝負
命之存亡可預知乎對曰須察北斗之星傍
輔也若欲克戰將兵暮不見此輔星不可行
也大凶若有疾不見限期將至平公曰天陰
不見將何以明休咎對曰不見當視神光不
見神光不可妄動平公曰神光若何對曰常
居目中於陰闇處以指刺之目眥頭揺指可
見其輔星者衆共視之獨不見者是輔已去

必大凶夫人身疾病目不見者只在七日内
死此道微密可謂獨見之明平公曰善哉乃
刻玉版藏之於函常披覽之黄帝曰心動目
瞬懸知性命吉凶天之明以日月斗爲候人
之明以目爲候以心爲主若能知之全身保
命夫鼻目神合於心故先知察之心動目瞬
鼻酸神光去者大凶或要知賊人奸人須存
神光光青白者奸人黑者賊人凡行心動目
瞬鼻酸者即存神光神光去者有賊在前一
瞬一里前必有賊可備之凡行至他邑欲止

住者先存神光無光者勿入其舍必有憂傷
師曠曰光黄及赤而圓有德有喜白者有伏
兵於人有喪青缺者有憂黑者有賊及病兵
矣若居坐卧不安且存神光不見須急去凡
夜卧要知吉凶可存神光將欲征伐者上觀
星象中别神光矣若欲渡水宜可存之不見
者不可渡也若出行不見者不可行也若臨
食不見不可食若欲飲食時心動鼻酸目瞬
光去同伴欲害己愼之若舌動脣瞬光去子
欲殺父奴婢殺主心動臍瞬光去子欲害父

心動光去肘瞬妾人爲賊心動掌瞬光去者
賊是親戚心動惕然光去弟欲害兄心動右
足下瞬利行左足下瞬公中有事心動頰瞬
光去賊是交友心動目瞬光去妻妾與外人
私通欲來相害心動光去急離住處又存神
光左目有光左路通右目有光右路通兩目
皆有可往心動不樂避上下兵有相爭事若
目無光耳無故鳴坐者急起行者急走有人
欲來相害是爲精魄藏耳左目瞬己身事右
目瞬他人事鼻酸耳鳴怪憂立至夫上士死

前五日光去魄亦去凡人魂藏於鼻魄藏於
口故合於身神光出於目精氣合於神所去
之處須謹占之昔軒轅欲崩光去十日周孔
皆先五日近代烈士三日而已光藏於目聲
藏於耳精藏於陰者而限期將至何爲不在
耳無聲目無光陰不起其賊主來隨明避之
大吉
岐伯曰於陰闇處以手掩目存神光青者憂
白者兵赤者德黄者喜黑者凶劉根曰光白
者亦有德甲乙日主目丙丁日主心戊己日

主腹庚辛日主背壬癸日主踵以此日其有
心動目瞬存光無者賊欲謀人可備禦之甲
乙日心動者賊爲人身小而長蒼色好言語
丙丁日心動者賊爲人壯赤色蓬頭廣頰戊
己日心動者賊爲人鼠肥肚大不言語髮黄
庚辛日心動者賊爲人廣眉大鼻能喜言語
壬癸日心動者賊爲人身長頭小黑色好漁
獵若能備之則萬事必成避兵除害天自與
之利矣光眉間五日一存命之長遠獨聞之
聲爲之耳鳴精神不調赤子大驚悲思不樂

欲歸於天以手摶耳赤子還返耳鳴之時即
存神光黄帝要祕專行全身保命凡人耳鳴
聞叫唤啼呼及雷鼔聲若鼻中聞臭氣腥而
並凶可齋誡沐浴暮向本星禹步三呼曰
巨門神子　輕門神子　禄存子　户錯子
衡不云子　霸治子　大櫃子
常以此法言無殃矣若有難便呼其所屬星
名云來救我三呼止第一午屬破軍二巳未
屬武曲三申辰屬廉貞四卯酉屬文曲五寅
戌屬禄存六丑亥屬巨門七子屬貪狼

禹步法




老氏云凡人住處宜存光察輔星武曲傍小
星也見之則吉不見則凶亦内保百日見之
則百目内無官灾口舌患疾死亡故曰保百
目若天陰不見輔星者於闇處存光若不見
細推求四方尋之每辰及夜常能存之長生

矣




天神覆斗神呪用保身護命百年之榮壽非
人勿傳呪曰團團吿報四方天地日月此處
行岡火急捉取鬼王人人縛勒攝取强邪吾
今未覺不得分張騏驎萬隊盡散五方
謹請二十八宿星官三十五星頭上立速速

下來在臣傍年逆人符鬼專在此攔截作妖

祥星官唯覆斗反縛叛逆人形口云急急急
急便覆斗一步一星乾元亨利貞
魁𩲃𩵄䰢魓𩳐魒
　　　告玄圖
丕哉天道垂範顯乎然不可智知自古人知
者其道昌不知者其道亡而況於常倫而己
敢不量力度德銘心忘形窮索幽微編爲圖
籍如列諸掌依此行之至誠必應分位置席
一一備載將來君子寳而祕之以貽後代勿
示凡愚之人得之者固不在於外求修之者

亦不在於他人陰符云宇宙在乎手萬化生
乎身凡八萬三千一百晝三千一百星夜八
萬星見以四斗星官每夜抽三斗在北斗下
當直
乾星求謁至尊宜用月初二目衙宿
　紙錢一貼　狀紙七張　鹿脯三楪
　酒三盞　燈七盞　香一炷(面北/方一)
　(行/排)
右奉請乾星官降赴領受薄禮以應虔誠謹
狀

離星救危扶傾宜用成目亥時
　燈九盞　香一炷　餺飫五椀
　乳五盞三行排
右奉請離星官降臨俯納丹誠以救顛躓謹
狀
丙星祈福宜用酉日申時飯兩椀并匙筯
　酒兩盞　雜肉兩楪　狀紙五張
　筆一管　燈一盞
右奉請丙星官降臨受納單獻特施福祐謹
狀

平星夷敵宜用危目丑時
　酒七盞　香一炷　紙錢三貼
　燈兩盞　飯七椀
右奉請平星官降止領受奠禮令遇敵必平
逢危返安謹狀
寅星官攻擊勝負宜用定目子時
　酒三盞　香三炷　紙錢一貼
　羊肉三　楪燈九盞
右奉請冥星官降赴俯賜領納使攻必剋擊
必勝捷謹狀

出星道途通達宜用定日辰時
　酒二盞　肉飯食二分　狀紙三張
　錢財一貼　燈兩盞　香一炷
右奉請出星官降臨就座伏願無所滯礙道
途通達謹狀
定星安家保宅宜用平日戌時
　羊肉炙五串　酒五盞　狀紙五張
　紙錢一貼　燈一盞　香一炷
右奉請定星官降臨受納伏願宅舍安寧禄
祐延生謹狀

瑞星應夢用天赦日亥時
　酒七盞　鹿脯七楪　狀紙七張
　紅綵二尺　紙錢七貼　燈二盞
　香一炷
右奉請瑞星官應夢賢聖以將福禄謹狀
元星求大官宜用己巳日巳時
　乳三楪　雜綵(各少/許)　紙錢一貼
　紙三張　筆三枝　香一炷
　燈兩盞
右奉請元星官降臨領納伏願仕宦清吉言

發皆中謹狀
正星攝心愜意用壬午日丑時
　乳粥四椀　雜果子四楪　酒四盞
　香燈各四
右奉請正星官降臨領受伏願所求稱意謹
狀
顯星官祈官求名宜用丙子日亥時
　内飯一分　紙錢一束　狀紙一張香
　燈各一　筆一枝
右奉請顯星官降臨領受伏願祈官必應求

名必遂謹狀
月星祈陰德宜用寅日子時
　酒三盞　狀紙四張　白練素三尺
　素飯三分　香一炷　錢財十五貼
　燈一盞
右奉請月星官降赴領受伏願所祈必應謹
狀
輔星安賤口宜用辰日戌時
　乳七盞　燈一盞　紙錢十三貼
　香一炷

右奉請輔星官降赴領受伏願賤類福壽謹
狀
大白星祈方面主不揀日大凡申酉日爲妙
　汗衫半臂一　衫一　袴一　
　𥘯肚一　襪一　視一
　已上並須三歲孩子樣造
右奉請大白星官降臨領受前件物并食酒
乳等伏乞令祈官職必克所請謹狀
　　　燈　席　燈　燈　燈
　　　燈酒一滿椀乳一椀

　　　燈乳粥一椀飯一椀
　　　燈乳餅一錢財隨意
　　　燈狀紙二十張香三炷
　　　燈　席　燈　燈　燈
以前件鋪設但依所畫字處著祭物直須嚴
潔勿令前有猪狗及腥等物所排比尤宜在
意所求必剋伏慮未慣者更備録立成奏狀
儀範如後
召啓十方一切得道應感神明某年某月某
日州縣鄉里弟子某甲就某處奏納某星官

君錢求某福令正爾燒香啓吿願靈聖降下
令臣所啓上達某星官前便執刀解穢云
謹請東方青龍眞氣入吾水中
謹請南方赤龍眞氣入吾水中
謹請西方白龍眞氣入吾水中
謹請北方黑龍眞氣入吾水中
謹請中央黄龍眞氣入吾水中
謹請東方木官解穢吏九人
謹請南方火官解穢吏三人
謹請西方金官解穢吏七人

謹請北方水官解穢吏五人
謹請中央土官解穢吏十二人
謹請天上地下解穢吏各十二人
謹請解穢玉童洗浣玉女香湯使者請解天
穢地穢人穢鬼穢沉屍白骨等穢但眼之所
視耳之所聞速令大穢歸海小穢歸江不得
遲遲當吾神氣者死背吾神氣者亡一穢不
去者斬付魁魍急急如律令捻香三遍(上香/訖云)
第一上香供養南斗星官第二上香供養北
斗星官第三上香供養十方一切得道

奉請某星官慈悲降臨領受微禮上香上酒
再拜
臣聞至理幽冥啓必應感謹有文狀理宜申
奏宣讀文狀如此三遍訖燒錢及雜果子撒
了再拜祝
右隨官並請沾賴以同懽悦某以卑微菲薄
仰蒙降臨不勝忻悚臣向來所請情狀伏願
采納記録詞誠臣以愚昧不閑儀範啓言煩
雜忓忤
威靈並乞矜恕克如所願再拜奉送

諸神祝文
第一上香供養南斗星官第二上香供養北
斗星官第三上香供養一切得道
玉華散景金鑪起烟香雲密羅上衝九天侍
香玉女上聞帝前令臣長生永爲眞仙所啓
所請咸乞如言
又云隔居小人好道求靈常見尊儀願賜長
生百二十年無諸灾瘴敗中得成危中得安
死中得生應住宅吉家眷安平如願之日即
不勝虔懇之至稽首歡喜

次宣狀三通
次念北斗呪七遍
奉請某星官慈悲降臨領受微禮臣聞至理
幽冥啓必應感謹有文狀理宜申奏次燒錢
及狀灑酒撒菓
右隨官並請沾賴以同歡悦臣以卑微輒申
菲薄仰蒙降臨不勝忻悚臣某向來所請情
狀伏願採納記録詞誠臣愚昧不閑儀範啓
言煩雜忓忤
威靈並乞矜恕克如所願再拜送

背建向破覆斗
大月拇大指在前腰上及先進左足步之動
岡
小月拇小指在前腰上及先進右足步之動
岡
大月禹步先左






小月禹步先右





天老神光經


