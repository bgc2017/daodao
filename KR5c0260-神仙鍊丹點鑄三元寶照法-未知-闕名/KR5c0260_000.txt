








二篇同卷薄二
神仙錬丹㸃鑄三元寳照法
元陽子五假論


神仙錬丹㸃鑄三元寳照法序
歸耕子者士之不遇所稱也余㓜習文武之
藝好竒異之術洎乎立身之年過粱適鄭逰
嵩少之間憩於大樹下遇一老叟年八十許
眉目踈朗神氣閑靜因揖坐石上移時與語

多話虚无出世之言謂余曰叟居不遠可一
徃焉余唯唯同之見所居皆古木脩竹門逕
閴寂室無人矣余因徵黄帝昇天及戰蚩尤
使風后鑄鐵照法叟曰子聞神仙錬丹點鑄
三元天地人寳照否曰未曾聞也遂稽顙再
拜願先生指陳幽瞔以去麈惑曰觀子骨氣
異常人也可以教授乃於囊中出其文皆古
篆也曰此非子之身之事乃太平天子之所
爲也若遇道德淳素合天地心四海晏如民
有謳謡之詠可依法鑄之余禀是誡叩首再

拜俟來旦叟曰此非子久處冝去也後三紀
復相見余告辭再拜之洛秘之肘腋之間未
敢輕傳其非人也時唐天復二年仲春月歸
耕子述


















神仙鍊丹㸃鑄三元寳照法
錬丹鑄天照法
神仙文曰天元甲子之紀六六之首陽火大
盛取其眞精錬五金靈丹之氣鑄成天照威
服鬼神袪斷祅祲置鑪玄鍳之位取歳旬六
戊句陳陽土伐青龍六甲陽木然朱雀六丙
陽火焼成無烟之燼用白虎六庚陽金決玄
武六壬陽水後以陽土築壇髙三尺立三層
上圓下方壇四出陛壇上埿鑪髙八尺一寸
下開八門門廣六寸四分鑪上用鐵作天輪

立六甲六丁之神日君月后九曜眞君發火
當火之中點錬以火龍之丹其天照厚三寸
重七十二斤面廣三十六寸背上内象紫微
星君所居外列二十八宿鑄成若遇五星失
度彗孛出天霜雹霖旱開此照齋潔䖍誠助
威揚德其灾自殄
鑄地照法
地照亦厚三寸重七十二斤面廣三十六寸
背上鑄山川五嶽四瀆八卦九州十六神發
火鑄時當太隂望中鑄成若遇地動山川崩

裂蟲蝗稼穡不登津粱阻塞開地照䖍誠嚴
潔修德助威其灾自滅
鑄人照法
人照亦厚三寸重七十二斤面廣三十六寸
背上鑄璇璣之星六十甲子神名天子帝號
本命神君左龍右虎國號星辰分野所屬郡
邑鑄用丙午日太陽中時鑄成若遇干戈未
偃兆民疫癘開此照潔誠祈祭灾癘自息每
遇二氣昇降之日於正殿㑹羣品庶老開人
照臨軒揚威赫奕姦臣賊子皆懷懼心若人

照非時有光突輝出匣隨其所指之方必有
祅叛之孽可禦之無能動作四夷來賔寰宇
廓清也
錬丹㸃五金法
神仙文曰五金者自然之質未能變化爲寳
須用火龍丹點之方得通天地之靈也火龍
丹者本乎南方朱雀火位襲化北方壬癸之
中歷涉五行包含五彩功齊天地其氣騰而
爲天其質降而爲地所以至藥之本謂見火
即飛故有火龍之稱也乃有三一之數雄雌

混而未分清濁浮沉不定故君子固窮候時
知白守黑神明自來聖人秘之不形文字口
口相傳
金鼎養丹法
神仙文曰金鼎者上符天下法地中應民民
昌國泰天清地靜萬物生焉故曰先天而天
弗違後天而奉天時此可明矣其鼎髙下錙
銖厚薄一一依法鼎髙一尺二寸重七十二
斤其數有九內圍一尺五寸底厚一寸半脚
去地二寸半身厚一寸牟内受物可三升半

深六寸蓋厚一寸耳髙一寸半次有十病不
在用限一金不精二鑄不及時三厚薄不匀
四模素不乾五懸胎鑄六砂孔七唐膈八夹
横九金皺十髙下大小厚薄不依尺寸若遇
有此十病並不在修至藥之限
鑪養丹法
神仙文曰鑪者鼎之造化包容戊巳隔截外
邪髙像蓮臺横像五嶽壇有三層上圓下方
鑪有八門上以鐵作天輪立九星二十八宿
時行六甲運轉正一建隨岡宿金鑄其像然

後以火伏硫黄火伏雄黄火伏雌黄火伏砒
黄各一斤此四黄爲至藥之城郭其四黄并
丹並在口訣火伏丹砂一斤有十六兩每兩
有二十四銖周天三百六十五度二十五分
半夭元甲子七百二十是丙丁之大數也有
使者日行一度是純陽之大數有使者月一
日夜行一十三度一月行三百六十五度二
十五分半是純隂之大數也陽以外掩陽自
中結
歌曰

六十時中運丙丁每用隨時辨五行陽氣進
時順天轉隂氣減候逐星征常以加臨須正
午岡宿周來至藥成
火候法
神仙文曰火候起自陽生之日周其七十二
候循環加減也每日合一兩一銖半
冬至蚯蚓結(天元甲子一添火五兩七銖半)麋角解(人元甲子七一)
(十兩一十五銖)水泉動(地元甲子四一十五兩二十二銖半)小寒鴈北
鄕(天元甲子二二十一兩六銖)鵲始巢(人元甲子八二十六兩一十三銖)
野鷄始雊(地元甲子五三十一兩二十一銖)大寒鷄始乳(天元)

(甲子三三十七兩四銖半)鷙鳥厲疾(人二)元(甲子九四十兩一十二銖)水
澤復堅(地元甲子六四十七肉一十九銖半)立春東風解凍(天元)
(甲子八五十三兩三銖)蟄蟲始振(人元甲子五五十八兩一十銖半)魚
上氷(地元甲子二六十三兩一十八銖)雨水獺祭魚(天元甲子九六)
(十九兩一銖牟)鴻鴈來(人元甲子六七十四兩九銖)草木萌動(地元)
(甲子三七十九兩一十六銖半)驚蟄桃始華(天元甲子一八十五兩)鶬
鷓鳴(人元甲子七九十兩七銖半)鷹化爲鳩(地元甲子四九十五兩一)
(十五銖)春分玄鳥至(天元甲子三一百兩二十二銖半)雷乃發
聲(人元甲子九一百六兩六銖)雷始電(地元甲子六一百十一兩一十三銖)
(半)清明桐始華(天元甲子四一百一十六兩二十一銖)田䑕化

爲鴽(人元甲子一一百二十二兩四銖半)虹始見(地元甲子七一百二十七)
(兩一十二銖)榖雨萍始生(天元甲子五一百三鳴十二兩一十九銖半)
鳩拂其羽(人元甲子二一百三十八兩三銖)戴勝降于桑(地元)
(甲子八一百四十三兩一十銖半)立夏螻蟈鳴(天元甲子四一百四十八)
(兩一十八銖)蚯蚓岀(人元甲子一一百五十四兩一銖半)王瓜生(地元)
(甲子六一百五十九兩九銖)小滿苦菜秀(天元甲子五一百六十四兩一)
(十六銖半)靡草死(人元甲子二一百六十九兩二十三銖)麥秋至(地元)
(甲子八一百七十五兩七銖半)芒種螳螂生(天元甲子六一百八十兩一十)
(四銖)鵙始鳴(人元甲子三一百八十五兩二十一銖半)反舌無聲(地元)
(甲子九一百九十一兩五銖)夏至鹿角解(天元甲子九一百八十五兩二)

(十一銖半)蜩始鳴(人元甲子三一百八十兩一十四銖)半夏生(地元甲子)
(六一百七十五兩七銖半)小暑温風至(天元甲子八一百六十九兩二十三)
(銖)蟋蟀居壁(人元甲子二一百六十四兩一十六銖半)鷹乃學習
(地元甲子五一百五十九兩九銖)大暑腐草化爲螢(天元甲子七一)
(百五十四兩一銖半)土潤溽暑(人元甲子一一百四十八兩一十八銖)大
雨時行(地元甲子四一百四十三兩一十銖半)立秋涼風至(天元)
(甲子二一百三十八兩三銖)白露降(人元甲子五一百三十二兩一十九銖半)
寒蟬鳴(地元甲子八一百二十七兩一十二銖)處暑鷹乃祭鳥
(天元甲子一一百二十二兩四銖半)天地始肅(人元甲子四一百一十六兩二)
(十一銖)禾乃登(地元甲子七一百一十一兩一十三銖半)白露鴻鴈

來(天元甲子几百六兩六銖)一玄鳥歸(人元甲子三一百兩二十二銖半)
羣鳥養羞(地元甲子六九十五兩一十五銖)秋分雷乃收聲
(天元甲子七九十兩七銖半)蟄蟲坯户(人元甲子一八十五兩)水始
涸(地元甲子四七十九兩一十六銖半)寒露鴻鴈來賔(天元甲子六七)
(十四兩九銖)雀入大水化爲蛤(人元甲子九六十九兩一銖)菊
有黄華(地元甲子三六十三兩十八銖)霜降豺祭獸(天元甲子五五)
(十八兩一十銖半)草木黃落(人元甲子八五十三兩三銖)蟄蟲咸
俯(地元甲子二六十七兩一十九銖半)立冬水始氷(天元甲子六四十二)
(兩一十二銖)地始凍(人元甲子九三十七兩四銖半)野雉化爲蜃
(地元甲子三三十一兩二十一銖)小雪虹藏不見(天元甲子五二十六)

(兩一十三銖坐)天氣上騰地氣下降(人甲子□二十元一兩六銖)
閉塞而成冬(地元甲子二一十五兩二十二銖半)大雪鶡鳥不
鳴(天元甲子四一十兩一十五銖)虎始交(人元甲子七五兩七銖半)茘挺
出(地元甲子一減盡)
祭法
神仙文曰功成先天而後泉洞四分之三一
分㸃天照一分點地照一分點人照餘一分
小四分之三一分告謝天地泉洞所授神仙
靈跡鑄金爲函刻
帝紀投之餘一分可餌使神氣沖靜延齡也



神仙錬丹㸃鑄三元寳照法







