








龍虎手鑑圖調入








參同契參合易象立成大道之術易中備設

天地之象極變化之要觀其成形之始即一
隂一陽交感之所生太陽萬物之父太隂萬
物之毋還丹不依天道必無成理火爲少陽
陽即太隂之子子依父行靈器潜育於藥中
故前徐魏以易象篇次爲候具於契中金釋
道章兼太一玉訣如後玉訣云丹砂與汞鉛
成一水成還丹之道乾坤者易之門户衆卦
之父母乾爲天爲父坤爲地爲母萬類生於
乾坤故稱門戸隂陽二爻窮變成卦父母也
坎离匡郭坎在北方离居南位陽生於坎隂

生於离故云匡郭也運轂正軸動釋坎离二
卦离卦中虚虚中爲轂坎卦中實實中爲軸
於虛轂之中天廻斗移輪轉無窮一隂生於
五月陽盛之中一陽生於十一月大隂之中
終而復始轂如軸徧尅旣定日辰無差則大
道隂陽之動息可移於掌握之執也四卦爲
橐籥覆冐隂陽之道四卦乾坤坎离二卦上
文中釋橐爲陽虛屈鼓動而發生籥爲隂律
靜以時陽而成變化也覆冒者範圍天地之
間無不周也轡龍軌轍依之道行太陽之事

如驅馬執繩馳務轍行有錯也曆紀月節有
五六坎卦中陽外隂一陽於盛隂中生陽道
漸長隂炁潜消陽生爲内隂消爲外云依次
六日火候終始
龍虎
流轉金精養萬神自然不死長生身莫學世
人貪慾樂役役終成一聚塵
靈藥
無名無狀强而名一身精神炁最靈靈藥不
干他外物隂歸相制必當成

還丹
天地爲鑪藥在身隂陽不測謂之神元炁飛
霜成九轉還丹本是太和津
文武
春夏秋冬自一移龍虎參同運坎离乾坤畫
夜施交泰子午中分十二時
神運
鍊丹須知神運火莫將世間薪炭燒三花猛
焰君身有徒自驅馳日月銷
黃芽

黃芽黃芽應鍾律天地藏之號眞一但向華
池禦得春萬物全胎始花實
白汞
三日庚生兌户開黑金坏岀白銀胎九六春
夏施三五七八秋冬徃復來
金虎
木中隱火甲青龍水底藏金庚白虎天地造
化在二神測得隂陽方可睹
玄曜
三足圓形一寸分隂陽脫出象乾坤鼎鼎不

用金銀鑄初九潜龍變作門
眞旨
道言有之以爲利又說無之以爲用無形之
形一氣中但還本生歸本種
流珠
太和周身名曰流元陽炁圓象之珠三田上
下乾坤位橐籥興風轉户樞
住世
子欲長生炁爲母流轉三元清藏府世間金
石皆隂質朽骸須錬陽丹補

成眞
元炁飛昇化萬神子自有之莫問隣呼吸華
池流上景天道開通不死身
出世
寳丹九轉錬精根纒上泥丸使命全神仙空
寂超三界蛻身解化脫蛇蟬
河車
坤象車兮寄北方坎水爲河玄武鄉天地須
測經輪處五行飛伏運隂陽
龍虎相逢在母胎二氣和合乳花開留心但

逐初陽起至乆方知道似梅
神水從來汞是神東方木德發陽春南來便
是火中主學者尋之方契眞
砂産於金汞是鉛神仙不許俗人傳不辭便
說還丹術只恐天符責夙愆




龍虎手鑑圖











