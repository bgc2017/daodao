










无量度人上品妙經旁通圖卷下
　　　　(大清儲慶宫守天師賜紫遣士劉/元道編次)
　　　誦二章正經訣
凡遇誦經之日於淨室中東向設經案坐具
次入室昔席靣東三禮禮畢退身靣北就席
坐炁定即漸漸左轉靣東平坐呪曰
　寂寂至无宗虛峙劫刃阿豁落洞玄文誰
　測此幽遐一入大乗路孰計年劫多不生
　亦不滅欲生因蓮花超凌三界途慈心解
　世羅眞人无上德世世爲仙家

呪畢即接手於膝上叩齒三十二通閉目存
三十二天天中各見一帝君思念一天名心
拜一天帝從皇曽天爲始隨日而轉周回四
方漸漸向上至賈奕天總三十二拜形雖不
動隨心屈伏拜畢即思身在青黃白三色雲
炁之中須叟滿室鬱鬰藹藹左有青龍右有
白虎前有朱雀後有玄武獅子二八在前兩
行相望而坐白鶴之數亦同又在獅子之外
日在前月在後明耀室内項生九色圓象照
徹諸天更覽所存森然在目黙呪曰

　无上玄元太上道君召出臣身中三五功
　曹左右官使者侍香玉童傳言王女五帝
　直符直日香官各三十二人關啓所言(所/言)
　(者謂天地日月星宿國主師友祖先自身/兆民所祈之事呪至關啓字下當稱之也)
　今日吉慶長齋清堂修行至經无量度人
　臣及甲乙(甲乙當稱所願同上即/云臣及某人或某事)轉經受
　生願所啓上徹逕御无上三十二天元始
　上帝至尊几前
呪畢徐徐於三十二天之中一五引炁一口
咽之依前法止則開目誦二章誦經畢南向

下席再禮而退(愚以陳景元義合/張萬福訣定此章)
　　　靜室圗(大槩如此明室内之/事不必西南啓户也)









　　　誦内音訣
誦東方六十四字(自亶婁阿薈至四象吁貟)
平坐叩齒九通思九色之龍導引前後青雲
九重覆帀身形黙呪曰
　赤明開圗八炁廻眞總統玄門青帝大神
　流化九外纒綿我身靈音八書六十四篇
　洞明天地與我合仙運致龍駕上升帝轅
　(畢引炁九咽誦之)
誦南方六十四字(自南閻洞浮至神纓自宮)
平坐叩齒三通思朱鳯翺翔其前絳雲三重

覆匝身形黙呪曰
　三炁徘徊靈鳯來飛玉音八字爛煥紫微
　吉日大慶我道洞開朱丹哺飴仰吸靈暉
　身生水火絳帔羽衣登空玄歩足踐鳯梯
　周旋八天七祖相隨(畢引氣三咽誦之)
誦西方六十四字(自刀利禪猷至柏空度仙)
平坐叩齒七通思白虎獅子衛護前後素雲
七重覆匝身形黙呪曰
　七炁金靈八天尊神白虎策輦獅子捧轅
　七炁纒綿錬我成仙身登金光映照素雲

　内外變化升入洞門七祖出夜九幽旋魂
　億劫開度隨運長存(畢引炁咽誦之)
誦北方六十四字(自玃无自育至幽寂度人)
平坐叩齒五通思飛龍玄武羽蓋蓊鬰神童
玉女羽衣飛裳黑雲五重覆帀身形黙呪曰
　玄天徘徊流景上清大有啓運八字髙明
　飛玄澄空洞隂自生五炁緾綿灌我身形
　冠帶北單受錬洞靈腎府北出内外光精
　飛行三界遊宴紫庭七祖同福歡樂劫齡
　七寳林中返胎更生長夜出離南宫記名

　黃籙白簡世世生仙(畢引炁五咽誦之)
　　　誦二章正經驗
正月長齋誦詠是經爲上世亡魂斷地逮役
度上南宫七月長齋誦詠是經身得神仙諸
天書名黃籙白簡削死上生十月長齋誦詠
是經爲
國王帝主君臣父子安鎮國祚保天長存世
世不絶長爲人君安鎮其方民稱太平八節
之日誦詠是經得爲九宫眞人本命之日誦
詠是經魂神澄正萬炁長存不經苦惱身有

光明三界侍衛五帝司迎萬神朝禮名書上
天功滿德就飛升上清誦之十遍諸天記功
誦之百遍名度南宫誦之千遍魔王保迎誦
之萬遍道旣備矣飛升太空
若能遇斯辰依訣持誦上消天災保鎮
帝王下禳毒害以度兆民中抜祖先已身得
道可謂巍巍大梵獨歩玉京者矣
　　　誦内音驗
東方大梵之音誦之九年八天各以青腰玉
女青華玉童各八人侍衛身形降致青牙之

精身生光明徹見虛无萬遍道成飛行上清
七祖同福皆升南宫也
南方大梵之音誦之三年八天各以太丹玉
女太陽玉童各八人侍衞身形降致朱丹三
炁之精返白留容萬劫不傾七祖超升上入
福堂返胎仙家即得更生也
西方大梵之音誦之七年八天各以素靈玉
童八人侍衞身形降致太素七炁之精停年
留貌萬劫童顏慶及七祖升度南宫返胎更
生世世神仙

北方大梵之音誦之五年八天各以太元玉
童八人侍衛身形降致元滋五炁之精還年
留景保命三清福及九玄世世飛升
四方内音若能依訣持誦元所不辟无所不
禳无所不度无所不成飛天下觀上帝遥唱
萬神朝禮三界侍軒振伏群靈粛清十方道
備功成臣事三境矣(愚以張萬福訣定此章)
　　　明寳經緘藏降世
天尊於始青天中敷說此經以授道君又於
太丹天中賜大梵之音道君序成之後上天

爲寳秘於玄都玉京紫微上宫緘藏至重非
聖不傳後西王母上請於天帝降保甲申之
災以付修眞之士因此遂流於人間此經並
是諸天上帝及至靈魔王隱祕歌音内說天
地劫運萬神名諱交會隂陽元炁生化其義
不可得而盡通其理不可得而盡解得悟道
者白能洞明上天四萬劫一傳人間四十年
一授輕泄漏慢殃及九祖長役幽隂可不慎
歟可不慎歟(愚以李少微注定此章)
　　　明内音所因

五尊於赤明世界栢陵舍座是時雲霧鬱勃
三日三夜㝠隂不解五老上帝上奏天尊曰
今日侍座所未曽見天尊敷教則致山海靜
黙天地粛清今白日隂暝天人惶懼臣等有
疑不審何故天尊告曰今日諸天發瑞靈應
自然玉字煥爛障蔽天光咸令四座暝目以
俟俄頃天炁頓啓冥暗豁消五色光明洞照
十方各有靈書字方一丈現於空虛之中文
彩煥赫八角垂芒精光晃目不可得看天尊
普告衆靈曰此靈書八㑹字无正形其趣宛

奥爾等難可尋詳乃命天眞皇人註書其字
解釋其音以賜道君總二百五十六字道君
撰次成文(是謂大/梵隱語)因序而附二章之後皇人
者嘗於黃帝時下降峨嵋山授帝以三一五
牙之法復升於天也(愚以内音經合列仙傳)
(定此章)
　　　引證
太上玉京山經靈寳赤書五篇眞文經
九天生神章經太上開天龍蹻經
空洞靈章經諸天内音自然玉字經

青童内文經眞一勸戒法輪妙經
太上三元品戒經天寳金鑑靈樞經
太眞科司馬遷史記天官書
消災懴劉向列仙傳
杜光庭混元圗北斗聖位傍通圗
張宋臣列宿圗舒禀尚書治要圗
陳景元普天聖位圗李思聦洞淵集
張萬福靈寳經訣重修靈寳經訣
嚴束靈寳經註薛幽棲靈寳經註
李少微靈寳經註成玄英度人經䟽

陳景元寳珠妙義


无量度人上品妙經旁通圖卷下(終)






