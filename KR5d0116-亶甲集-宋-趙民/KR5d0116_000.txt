








亶甲集
　　　　西秦降眞子趙民述
志人若覓長生理子細窮尋大道源既曉赤
龍盤黑海須交白虎卧朱軒五行備入黄金
域九轉終歸紫府門見得此中仙境趣也宜
早早度兒孫
勤心久慕希夷道果遇眞人指道芽認得坎
离栖玉樹從他禽獸駕河車虎龍交媾安神
室時日循環作寳花七反九迴功畢後秪餐
一粒向仙家

遁跡爲儒且混塵周遊到處樂天眞虔心幸
遇超凡果養道明知住世因一炁胎中收鳳
髓兩弦閫内育仙賔隂陽數足成丹餌便是
長生洞裏人
性靈孤僻藝孤高行盡天涯少道交能使日
魂居月魄會分隂數應陽爻調和鼎内庸凡
火宻固爐中養聖胞九九非愆時候足犬庬
得餌化虬蛟
若更塵骨亦非難金木交並理最淵抱得金
烏來北海隨將玉兔過秋天三才有備离恩

助百日無差藥力全頻服自然延甲子任他
滄海變成田
無功功裏用無功功外無功合聖功識得坎
离居上下任從烏兔走西東丹霑瓦礫爲珍
寳老餌刀圭反幼童此道幽微人少會字中
隱義義居中
得道來來離却秦狂謌自詠爲淘人隂陽發
用興他業鉛汞收藏濟己身莫訝忠言頻誘
引等閑光景失逡巡但能鍊服仙家藥不礙
清朝作大臣

若覓長生不死鄉甲庚修作藥中王會驅隂
鬼隨蟲化能佐陽神益命長非畏海傾山潰
爛何愁體朽鬢蒼浪孜孜早願同人悟莫遣
延遲恐受殃
得悟虚無信有哉能交智識辯難猜龍披甲
木居离化虎踞庚金隱北胎八卦爻中分四
象九霄宫裏契三台從凡入聖皆因此爲採
寒宫翠玉瑰
萬卷仙經細意窮不逢眞訣謾勞功龍飛碧
落离金洞虎走玄胎向坎宫問盡世人難會

得傷嗟志士未能通回心早識無中有免使
流年疾似風
丹砂一粒有何殊能點衰軀作壯夫奪得乾
坤初造化吞來臟腑脫榮枯隂衰反朴凡人
訝陽盛還淳聖者呼上古神仙服此藥更無
别法顯虚無
世人不識水中金看盡丹經理最深窮取坎
离知否泰方教卯酉自浮沈若歸紫府先由
丙要採瓊花出在壬詩句直言言妙訣更於
别處莫留心

壺中一景少人知知者無迷達者稀莫指仙
經圖自悟須憑口訣泯他非延年必籍玄珠
力熬藥深窮造化機頻餌一丸隂鬼去極陽
輕體向空飛
祖宗隂德嗣承仙爲遇還丹力驗篇金水互
並歸戊己寅申數足運時年開爐五彩輝神
室入腹三魂反洞天認取詩中幽隱意莫於
别處問眞詮
隂採陽收應卦爻合和入鼎虎龍交龍逢虎
似豺當犬虎遇龍如雀見猫七度推遷居聖

域一回沐浴動神胞靈丹善易凡夫體鷄餌
爲鸞宿鳳巢
會鍊仙丹别有由古今眞訣理相投盡言壬
子馭金虎皆說青童探火牛朝去暮還巡蓋
載日來月往運春秋方知此法門難入悮殺
人間好道流
不遇眞詮理不精謾勞神思若相縈既教赤
子離玄室須遣黄婆戀紫英一炁若差神易
散六爻雖備藥難成勸君最好勤修餌餌了
神全體自輕

离宫坎位少人知知者非云達道基癸母常
騎白馬子丁翁愛養黑龜兒一千日内朝黄
主十二樓邊卧紫帷莫訝此言多顯焕等閑
年限有傾時
負琴柸酒道相和細筭人生得幾何逢快樂
時須快樂任蹉跎處且蹉跎水中若見嬰兒
貌火裏應聞姹女謌調制但能延壽數從他
日月疾如梭
北溟深處隱魴魚釣得將來配月蜍引入黄
宫朝聖闕種於紫府作仙蔬骨堅似玉顔無

易腸化爲筋性反初隂部自然除字號陽神
不肯逐三車
採得天池玉蘂寒若教离女兒應歡相將便
入春君帳次第須登赤帝壇一百刻中巡甲
子萬千日内造神丹群氓遇著爲仙客燕雀
餐之化鳳鸞
日修修德遇眞翁說盡虚無理盡同既曉仙
家鉛汞訣定知塵世利名空堆金聚玉應難
比度子延孫爲累功豈在瞻星兼禮月道成
方表宿縁通

迷徒不識水中金謾向天涯海畔尋知得黑
鉛成至寳自然朱汞作寒林青童善唱宫聲
曲坎母能彈徵調琴請入壺中同宴會晝宵
歡似玉龍吟
隂符道德露玄機句句篇篇說盡詞母長成
兒堪愛惜白猶存黑莫施爲火生巽木還迍
果水入离鄉反善基窮盡世間無限法除非
丹藥殺三尸
道可道兮玄復玄志人遭際契天然混成物
象俱生坎發化根基盡在乾每鍊丹砂神坦

坦因餐紫蘂體緜緜八千一百三年數不向
塵寰作地仙
眞人善會採瓊花與汞爲親合破苽四象足
歸黄世界五方全號紫河車能圖朽殻成堅
體善溉枯根發嫩芽便是淮南王法度載將
雞犬向仙家
鍊就仙丹混世間不逢眞訣謾居山誰知萬
物皆同道豈信三峰合二關一炁嬰兒揚玉
貌九宫姹女戴金顔吾因昔日飡些小直至
如今鬢不斑

入口金丹有甚工薰蒸四體氣和通改形换
骨爲眞子却老停顔作少童爲採陽中紅女
子匹歸隂裏白頭翁因兹永保無窮壽流俗
焉知有此功
域中四大道居先福鮮焉能了汞鉛不信抽
鉛爲大藥秪言燒汞補丹田迷徒往往迷亡
世悟者頻頻悟得仙自古軒轅黄帝法修成
九鼎去昇天
碌碌尋人未得人幾回沈想可傷神盡知漸
漸成塵土猶自孜孜戀寳珍一法包含千萬

事數丸能住百餘春詩中早願同人悟莫信
來生再有因


亶甲集
















