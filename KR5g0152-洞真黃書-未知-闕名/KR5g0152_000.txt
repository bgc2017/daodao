








洞眞黄書廣十
師曰願分别天地大度八生之法天地六合
人六合男乘甲子甲辰甲寅男歸癸亥三合
成德更相配以八生爲大度黄書八炁有二
十四神人三神人三神尊以三一炁應其炁
夫妻結精成神月生一日得癸丑癸卯隂家
生炁兩半成一可共度厄消病所求與老子
生炁并但行九一旡妄施二日得甲辰天地
生炁陽合三日乙巳隂陽大度四日丙午老
子白日昇雲開施四炁男女三合女乘甲午

甲申甲戌女歸癸巳三合以應十二時各乘
十二二十四炁男炁白女炁黄男一女二左
三右六先甲寅癸丑還癸酉日男三先癸卯
還甲辰乙巳出天門入地户地持天柱爲眞
過戊己度元元堅自守子欲求生活歷度三
五勿過七九癸亥五五二十五炁癸巳八八
六十四炁癸卯九九八十一炁癸酉六六三
十六炁癸丑三五炁癸未三五炁甲子五炁
施甲午八炁施甲寅九炁施甲辰九炁施甲
申六炁施甲戌六炁施道出三五七九天師

以漢安元年壬午二年癸未從老子稽首受
黄書八卷赤炁三炁九符七符各一玄籙一
混成一中章三神籙一口受二十四日乙巳
日中歷度二十四卷上下通到二十四己巳
日口授升長稚英等宣天地大度皆明知擇
其人擇其骨擇其德要死爲效爾乃傳二卷
神宜不妄施六甲五行二十四炁九宫八卦
隂陽度世消灾保命服食三微虚旡祕經第
八勿妄傳
東方甲乙木西方庚辛金木畏金甲以女弟

乙配西方庚庚乙爲夫妻南方丙丁火北方
壬癸水火畏水丙以女弟丁配北方壬壬丁
爲夫妻北方壬癸水中央戊己土水畏土壬
以女弟癸配中央戊戊癸爲夫妻中央戊己
土東方甲乙木土畏木戊以女弟己配東方
甲甲己爲夫妻西方庚辛金南方丙丁火金
畏火庚以女弟辛配南方丙丙辛爲夫妻春
三月東方木王甲女弟乙爲庚妻見家王持
西方金還東方生金剋木故榆莢拆是微隂
殺夏三月南方火王丙以女弟丁爲壬妻見

家王持北方水還南方生水好滅火故殺薺
麥秋三月西方金王庚以女弟辛爲丙妻見
家王持南方火還西方金生火消金如成器
故可穫禾報社冬三月北方水王壬以女弟
癸爲中央戊妻見家王持中央土還北方生
土好生萬物故冬至之時萬物動於黄泉之
中故易言潜龍勿用孝經授神契曰溟涬始
互濛澒滋萌此之謂也
八卦在天乾爲天一坤爲攝提震爲豐隆巽
爲招揺坎爲咸池离爲軒轅艮爲形時兊爲

呈時八卦在地乾爲金石坤爲土震爲木巽
爲草坎爲水离爲火艮爲山兊爲澤八卦在
人乾爲頭坤爲腹震爲足离爲目巽爲鼻亦
爲股艮爲手坎爲耳兊爲口八卦初生從九
宫起當持四十五籌置子午卯酉中央各九
次呼之曰水流歸末分八至丑木落歸本分
六至亥金剛火彊分二至未土王四季分四
至巳位成二四爲肩六八爲足左三右七戴
九履一五在中宫主爲藏腹實巽呼天門從
乾得一艮八高舉散三從坤震雷動澤從兊

得二坎水不獨六從离得四位成三五齊等
若一震陽坎艮各自成位巽隂离兊餘各有
位一乾當成坤一復來八九五居中宫卦各
居位




月生一日一九二日二九三日三九四日四


九五日五九六日六九七日七九八日八九
九日九九八十一中雨




從十日行三五七九十一日行三五七九十
二日行三五七九十三日行三五七九十四
日行三五七九十五日行三五七九此爲六
合部成日月此中不得妄雨雨則别有災愼

之慎之







從十六日行八八十七日行七八十八日行


六八十九日行五八二十日行四八二十一
日行三八二十二日行二八二十三日行一
八此旬中可一雨天地夫妻隂陽之行其餘
七八屬戊己不可妄行各自啓自守結氣兩
相含生擇其骨慎勿犯之
師曰八卦九宫月生六甲隂陽相配六合八
生大度八風二十四雨三五施行
七九災厄三五子如施
七五災如施
三一前二後三

八風八炁相配
上元一中元二下元三
九一生其中
八風二十四雨亘一施
十日但風炁下
胎息千二百炁
十六日三炁下如雨
天地大度三元炁合
二十四日但風炁
甲子五炁三五

甲申六炁三五
甲午八炁三五
甲戌六炁三五
癸酉隂炁多
癸卯陽炁多
癸巳隂炁多
癸亥陽炁多
甲辰九炁三五
癸丑陽炁多
甲寅九炁三五

癸丑陽炁多
癸酉癸卯天地大度以隂陽相配合子能明
知隂陽六合轉相配偶禁忌三五六合七九
六合左三炁右六炁三五七九與二十四神
人相應三五者但行左旡上右玄老中太上
災疾千二百炁小疾二五七九欲養性保命
旡疾病三五大要五炁最爲真七炁九炁疾
病災子自三思勿違犯
師曰八卦九宫月生六甲隂陽相配六合八
生大度八風二十四雨三五施行七九災厄

五行男女生禁忌子能施行如玄籙炁混混
沌沌黄白之炁能相殺能相生修身念善但
共貪生樂活有急爾乃施行恐子不明故下
三炁行法從壬午癸未始漢安元年正月十
日日中時出八卷玄籙混成圖書宣勑男女
莫妄施符契辟除故炁尸注鬼言災病欲度
世以赤炁過度戊己白日昇雲龍倒絶去雨
卧兩手過頭□三從故玉室出去復還八幽
解十六結思八炁令炁解生炁者乃施父生
泰玄府母生泰微府父生丙寅母生丙申天

地未立分别黄白共施九九八十一炁炁如
二兩半成一左炁上一右玄老三中太上三
九九八十一故令男女先二後三即是三五
子共三思中章腹目眀三生三起爲三生三
卧爲三死人之明以以炁爲保勿違犯



師曰三五位成七九灾除三一先行二四九


一生炁炁如三合成德思之勿妄施





道以月生一日至九日各共思玄元始炁在
頭目頭念八卦在人身二十四神與三五七
九知之身可度矣





道以月旬之後其數三五七九從十日盡十
五日日行三五七九日此爲天地人之六合
日月當明不得妄雨可消灾雨則傷敗枯根
糜子不明三五之法七九之施爲欲妄施恐
子如魚之失水人之失炁雨有害愼之愼之





道以月十六日施八八至一八此旬中可一
雨下弦屬戊己七八可風不雨二十八日當
止子不能共施三五但行三五七九與二十
四神相應不與左旡上右玄老中太上相應
三一者三官正炁前一後二者上元中元也

兩共却卧兩足相距出入極望元元三訖過
度戊己嬰兒胎息千二百炁身被灾疾不復
除爾乃思上下丹田中神二十四炁亦共思
之三五之神亦共思之男左思女右思勿妄
傳擇其人愼之愼之






道以十二月相配隂陽大度八生之法玄炁
來下始炁來上神炁男女各名其神可共歷
度疾病之災受眞四字名號八字配炁道出
㝠㝠入窈窈三五炁當正身得神仙帝王安
寧萬不失一命可得全男三炁女五炁男十
二炁女十二炁十二時相配各自堅其神男
神王文卿周左右松女神衛上卿周史公來
如此心自明勿違犯







道生六合當欲過五厄歷度諸灾消去疫炁
口舌疾病不止先思甲子諸君之神道隨日
名其神神爲厄者上天曹除三官考逮不念
其神章上言誓歷年日月不解出入行來男
官乘六十神加令得隂神日可質使之加令


得陽神日亦可質使陽神五日在隂家隂神
五日在陽家以故兩相含今日甲子日思神
還六戎十神爲人走使今日甲午日思其神
還九夷十神爲人走使故置子午將六癸神
之所歸人能明六癸舉事可過度男女各自
保其神施炁不得妄行中有不死道帝自三思










日道生未然先具甲子諸神次具二十四神
正月一日隨日名號至十二月男女神炁同
其一失一者其命不全故置神位隨月施行
不可失之錯互他呼召不爲人使出入若治
病疫氣皆宜自啓天地水三官與日神併力

佐助道人王甲施行三五七九子能以受吾
眞言要語當共明師口訣㫖語上下九宫八
卦符契圖書籙籍以漢安元年七月七日日
中時太上老君授與張陵口要長生度世尸
解白日昇天子孫係世過度諸災道陵以二
年歲在癸未正月七日日中時授與趙升王
長王稚王英等施行黄書契令九宫禁忌知
男女官神所治第八卷要言出其中升等授
三夫人於莊山北望治分别卷契先授赤炁
口訣天地六合三五正行七九配炁男女生

各隨其神長短衣服皆共思之令神各自守
旡令錯互人始生先念精神如念腦髓生骨
完堅彊羅綱解十六結其神散手過頭上止
勿妄傳愼之愼之







師曰天地九夷八蠻六戎五狄天地水三官
考召六質二十四官君天師女師係師三師
君將三天正炁大赤天一清微天一禹餘天
一子能明三炁三五者可共度厄脫年命除
去疫病要言口傳勿文按男官二十四炁女
官二十四炁神籙玄籙混成中章不可不擇
其人爾乃傳















子能明此九九可共消災散禍中有服食三
微不知老歷度三炁甲辰癸卯始此爲真甲
午乙未丙申六十之歲恐子左驅除惡逆不
復乆事可守一不可三更甲午道正月七
日日中時下



















































洞真黄書


















