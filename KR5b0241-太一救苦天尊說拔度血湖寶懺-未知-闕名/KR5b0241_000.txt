








太一救苦天尊說拔度血湖寳懴被六
爾時救苦天尊坐九色蓮臺威光遍滿十方
諸大天尊救苦真人一切仙衆說諸血湖産
亡血殂罪業因縁時有妙行真人出班長跪
告天尊曰臣今下觀慾界酆都羅山諸獄異
名九幽之獄次有二十四獄三十六獄一百
八獄阿鼻地獄岱岳鋒刃十八地獄大小鐵
圍無間地獄五湖四海九江泉曲地獄孟津
黄波流砂地獄應化牢檻八萬四千幽獄凡
遇赦恩皆準仁慈普霑大澤殊不知有血湖

一獄在大鐵圍山之南别有大獄其獄名曰
無間之獄獄之有獄號曰硤石之獄獄之東
北地號血湖長一萬二千里周回八萬四千
里下有一門名曰伏波乃血湖大神主之其
獄有五一曰血▲之獄二曰血冷之獄三曰
血汙之獄四曰血資之獄五曰血湖之獄獨
此一獄又列爲五有硤石無間之號大小鐵
圍之山皆分拘帶血之䰟腥穢無邊之衆以
至食胎黄球之鬼興訟三官青姑黒齒之神
拘䰟九地天狼天狗競施呑啗之威六甲六

丁莫賜護持之力動經億劫無有出期乃是
世間産死之䰟血傷之䰟墜墮斯獄縁此等
罪報蓋生前多有狼毒損物傷人不孝不忠
不仁不義躭淫五濁靈識沈迷淪滯三塗形
神散亂汝等罪䰟以夙生𡨚對受報兹身厄
難血屍命絶産死或懷六甲命屬三元墮子
落胎因而悶絶或母存子喪或母喪子存或
母子俱喪男女未分而俱死或胚胎方成而
遽死或染患而將臨産月或懷娠而失墜髙
低或藥餌誤毒而中傷或癰疽痢疾而身殞

或崩漏至死或淋瀝而亡或懷胞胎而竟不
分娩或生男女而月内傾亡或因血病至死
或被刀刃所傷未盡天年乃爲夭喪或身殁
干戈之下䰟飛矢石之場或抱惡病而告終
或犯王法而受戮形軀混濁神氣昏濛一切
血死之衆遍體腥膻形骸臭穢千生萬劫無
有出期況幽隂至苦業報最深硤石之獄不
可聞見鐵圍萬帀劒刃千重巨頂顛危中開
一穴山漫黒霧隂霾自然惡毒之汁交流沈
浸罪人煎煑身心骨肉潰爛苦楚難禁動經

億劫不覩光明天恩符命未甞能到隂官拷
掠晝夜無停啖髓食心翻屍擲體諸獄之苦
最重血湖一入此扄何時解脫
爾時救苦天尊爲諸衆生宣說太上真符流
光寳符丹臺玉冊飛玄靈章頒行諸獄幽扄
徑到硤石血湖普放光明照燭幽闇鐵城摧
毁血湖枯乾灰河化碧玉之池硤石變清涼
之座凡民積衅報對莫逃以宿世之𡨚仇作
今生之子母豈謂熊羆入夢之始常懷鴟梟
食母之思甫臨十月之期竟作九泉之鬼呱

呱孩提之在悠悠䰟𩲸何歸或巳分娩而兩
殂或未離析而全喪形骸穢濁神性昏㝠血
湖之中産死女䰟惟願巳生未生悉遂生成
之快樂前化後化俱蒙化育之深仁更有血
氣之屬必各有之民物之胞悉本同體傷胎
破卵茹苦銜𡨚前世惡因今生業報不待日
月滿足巳覺娠孕動揺蓄鬼氣於無形毒流
臟腑遭黄球之暗食痛徹肝腸或飲藥以自
戕或抱疾而隨喪沈埋待替痛苦誰憐惟願
血氣和平早脫幽隂之界䰟神澄正上升福

慶之堂及有爭地爭城自昔有殺人之禍圖
王圖覇不幸逢戰陣之時方當披甲以從戎
所願執俘而獻凱勢孤援寡氣盡力疲身膏
血刃之場骨埋青荒之野望郷閭而甚逺求
祭享以何從雪積冰堅漠漠湖沙之上天隂
雨濕啾啾哭夜之聲雖報國以輸忠實無罪
而就死或難逃於劫數亦不免於傷殘似此
沉淪實堪怜憫血湖獄中戰亡陣死男䰟等
衆惟願慶雲開生門不墜昏迷之境神功攝
遊氣託生忠義之家再有竒疾縈纏豈災迍

之適至宿縁幸報宜善惡以無差不因訾毀
三寳而來則是毒害衆生所至抱風癩則皮
膚潰爛苦癰疽則血脉淋漓吁吁枕上之聲
淹淹泉下之鬼見之可惡死亦誰憐或因吐
痢淋漓而殂各有臭汙腥穢之氣不因救拔
曷遂超昇血湖獄中一切癰疽瀉痢死亡風
癩瘡痰等衆惟願痼疾復形早使六根清淨
慧光燭下同瞻三寳提攜又有王法昭明儼
條章之具在人心邪僻䧟刑辟而不知豈不
畏三尺之嚴終不忍一朝之忿狠闘殺傷之

衆强梁劫掠之徒䰟飛伏鎖之時身首異處
命斷登場之後血肉淋漓身雖棄於屍林䰟
實拘於泉曲業縁未盡忿氣猶存血湖獄中
一切冒犯王法死亡等衆惟願聽生神章使
形神而復體持元始籙俾惡業以頓除是以
太乙救苦天尊放九色祥光遍照諸獄赦宥
罪䰟普使一切産厄血湖罪䰟脫離苦趣得
覩陽光是故燒香歸身歸命五體投地志心
朝禮三清聖衆
按人各恭敬

志心朝禮玉清元始天尊
志心朝禮上清靈寳天尊
志心朝禮太清道德天尊
志心朝禮昊天玉皇大帝
志心朝禮紫微北極大帝
志心朝禮紫微天皇大帝
志心朝禮后土皇地祇
志心朝禮太一救苦天尊
志心朝禮玉寳皇上天尊
志心朝禮玄真萬福天尊

志心朝禮太妙至極天尊
志心朝禮玄上玉晨天尊
志心朝禮度仙上聖天尊
志心朝禮好生度命天尊
志心朝禮太靈虚皇天尊
志心朝禮無量太華天尊
志心朝禮玉虚明皇天尊
志心朝禮真皇洞神天尊
志心朝禮流光救苦天尊
志心朝禮玉符赦罪天尊

志心朝禮大慈接引天尊
志心朝禮金闕化身天尊
志心朝禮九幽拔罪天尊
志心朝禮朱陵度命天尊
志心朝禮九炁生神天尊
志心朝禮慈航苦海天尊
志心朝禮法橋大度天尊
志心朝禮慈光拔度天尊
志心朝禮燈光普照天尊
志心朝禮日月普明天尊

志心朝禮流光梵現天尊
志心朝禮符光洞照天尊
志心朝禮轉輪聖王天尊
志心朝禮九光錬度天尊
志心朝禮火錬丹界天尊
志心朝禮蕩除昏翳天尊
志心朝禮清水度䰟天尊
志心朝禮火錬丹簡天尊
志心朝禮靈源普潤天尊
志心朝禮玉眸錬質天尊

志心朝禮火錬血屍天尊
志心朝禮蕩除血湖天尊
志心朝禮靈寳蕩穢天尊
志心朝禮清淨真意天尊
志心朝禮神功妙濟天尊
志心朝禮水錬血屍天尊
志心朝禮金暎護䰟天尊
志心朝禮解除𡨚業天尊
志心朝禮法雲流潤天尊
志心朝禮引䰟光明天尊

志心朝禮髙真妙果天尊
志心朝禮神光廣被天尊
志心朝禮逍遥快樂天尊
志心朝禮開光丹景天尊
志心朝禮丹天煥明天尊
志心朝禮湛寂法雲天尊
志心朝禮惠道照明天尊
志心朝禮慈暎度苦天尊
志心朝禮妙玄朱光天尊
志心朝禮拔苦慈恩天尊

志心朝禮度厄應變天尊
志心朝禮妙道光明天尊
志心朝禮惠炬大真天尊
志心朝禮開拔苦䰟天尊
志心朝禮嚴淨無等天尊
志心朝禮救苦真聖天尊
志心朝禮萬靜真元天尊
志心朝禮普慈難賜天尊
志心朝禮上靈慧日天尊
志心朝禮拔苦真階天尊

志心朝禮賛輝法境天尊
志心朝禮雲華見相天尊
志心朝禮把真鋉妙天尊
志心朝禮慈雲法雨天尊
志心朝禮陽光朗照天尊
志心朝禮陶䰟有𩲸天尊
志心朝禮全形變化天尊
志心朝禮廣度沈淪天尊
志心朝禮十方應化天尊
志心朝禮慈雲䕃禮天尊

志心朝禮常沾法雨天尊
志心朝禮解𡨚釋結天尊
志心朝禮斷除業障天尊
志心朝禮體神清靜天尊
志心朝禮天河灌沐天尊
志心朝禮黄華蕩形天尊
志心朝禮三界流通天尊
志心朝禮謢䰟無滯天尊
志心朝禮迴骸起死天尊
志心朝禮虚黄演教天尊

志心朝禮盪除血穢天尊
志心朝禮青帝蔎䰟天尊
志心朝禮白帝蔎䰟天尊
志心朝禮赤帝養炁天尊
志心朝禮黒帝通血天尊
志心朝禮黄帝中主天尊
志心朝禮五帝生神天尊
志心朝禮五帝全形天尊
志心朝禮大慈至廣天尊
志心朝禮昭彰妙道天尊

志心朝禮開通業道天尊
志心朝禮光明普照天尊
志心朝禮法橋濟惠天尊
志心朝禮聖力無邊天尊
志心朝禮升入無形天尊
志心朝禮三光洞照天尊
志心朝禮甘露流通天尊
志心朝禮回光啓曜天尊
志心朝禮寕聲救苦天尊
志心朝禮寳座圓滿天尊

志心朝禮隨願往生天尊
志心朝禮大慈大悲救苦真人
志心朝禮大慈大悲救度真人
志心朝禮大慈大悲大惠真人
志心朝禮萬福真人
志心朝禮萬道真人
志心朝禮鬱羅真人
志心朝禮真定真人
志心朝禮觀妙真人
志心朝禮妙行真人

志心朝禮慈悲真人
志心朝禮太極真人
志心朝禮九華真人
志心朝禮拔度真人
志心朝禮普慈真人
志心朝禮太素真人
志心朝禮慈䕃真人
志心朝禮太妙真人
志心朝禮慈惠真人
志心朝禮正一天師

志心朝禮演教天師
志心朝禮啓玄天師
志心朝禮開化天師
志心朝禮進仙天師
志心朝禮化身天師
志心朝禮普攝天師
志心朝禮普救天師
志心朝禮抜難天師
志心朝禮救死天師
爾時救苦真人曰再行懴悔壇下善男信女

及所薦亡䰟自從前世廼至今生受身女流
過多罪咎婚姻之後聚守成家處事營生故
犯誤爲之罪或不淨手漱口念經之罪破齋
犯戒不信隂陽之罪飲酒醉亂心神之罪已
是他非說人長短之罪重秤大斗入已之罪
輕秤小斗與人之罪不忌三光節届婬慾之
罪生男育女墮子落胎之罪憎嫌男女太多
用水渰浸棄撇之罪擅用水漿汙濁江河之
罪呵風罵雨惡寒猒暑之罪洗米澄泔淘沙
落粒之罪猒賤榖米菜蔬之罪剪截幣帛任

意衣著之罪故殺誤殺教殺自殺之罪熱湯
潑地損害一切蟲蟻之罪輕凌翁姑父母伯
叔兄弟之罪無辜呌喚鬼神呪詛誣盟之罪
孤貧乞求不與之罪冨貴貪婪不知止足之
罪耕田種作穿坑掘土損害合靈之罪養育
鵝蠶不節之罪畜養犠牲貪財之罪今對
三清御前一一懴悔之後即俾生生雪淨世
世氷清永消積罪之愆尚納平康之慶誓堅
歸向仰答生成各各䖍誠志心信禮
志心朝禮酆都府主玄天上帝㝠官

志心朝禮酆都左府太陽宫注生㝠官
志心朝禮酆都右府太隂官注死㝠官
志心朝禮酆都鑊湯獄定罪考鬼靈官
志心朝禮酆都風雷獄定罪考鬼靈官
志心朝禮酆都銅柱獄定罪考鬼靈官
志心朝禮酆都火翳獄定罪考鬼靈官
志心朝禮酆都屠割獄定罪考鬼靈官
志心朝禮酆都金剛獄定罪考鬼靈官
志心朝禮酆都火車獄定罪考鬼靈官
志心朝禮酆都溟泠獄定罪考鬼靈官

志心朝禮酆都普掠獄定罪考鬼靈官
志心朝禮酆都火坑獄定罪考鬼靈官
志心朝禮酆都糞穢獄定罪考鬼靈官
志心朝禮酆都硤石獄定罪考鬼靈官
志心朝禮酆都血湖獄定罪考鬼靈官
志心朝禮酆都太鐵圍山定罪考鬼靈官
志心朝禮酆都小鐵圍山定罪考鬼靈官
志心朝禮酆都有間獄定罪考鬼靈官
志心朝禮酆都無間獄定罪考鬼靈官
志心朝禮酆都諸大地獄定罪考鬼靈官

爾時救苦天尊再諭妙行真人曰吾今以此
經懴散布萬國九州十方世界若有奉道之
民世間男女或遇三元八節五臘直日三伏
齋日生辰忌日發無上道意遇諸産難及一
切厄難說諸因縁普得超度燒香朝禮諸大
天尊真人天師名位者䰟生天堂逍遥自在
於是救苦天尊而說頌曰
運真合靈㑹寳勑召諸神六天壘重隂
酆都九幽獄典吏部㝠洞三官執九府
主典神吏衆一切主録罪拔度産血難

出離三塗苦流光玉元符照破血湖獄
爐炭生青蓮刀劒生▲林火池化温泉
鑊湯爲春圃超度長夜䰟往生極樂國

太一救苦天尊說拔度血湖寳懴















