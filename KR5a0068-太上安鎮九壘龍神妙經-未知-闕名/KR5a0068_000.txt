








太上安鎮九壘龍神妙經
太上元始天尊昔在洞陽天中召集十方聖
衆俱來集㑹講說妙法時有真人端簡上告
天尊曰爲見閻浮衆生修造宅舍之後頻遭
厄難作何方便以救凡愚
天尊曰善哉汝當諦聽於是
天尊乃作空洞之音
元始結炁　混洞之中　下成形兮
盤礡㝠空　地網直根　内有靈真
號曰土皇君　受位於帝宸　宫府三十六

綱維統萬神　金石相纒固　機㑹緫崑崙
虚涵溟渤津　風澤常彌綸　妙理宗靈寳
厚徳堅无傾　劫化周大數　蛟龍俱負乗
正道順自然　妖奸何以興　二儀通至用
玄㑹保黃寧
天尊告矣人曰若有善男子善女人起造宅
舍驚動龍神屋宇鳴喚地華土裂南堂北屋
東廊西戸井竈碓磨庫藏船車寓止六畜攔
圈莊舍寺觀但是屋宇房廊窟穴觸犯天煞
地煞年煞月煞日煞時煞四方諸煞五方地

祗青龍白虎朱雀玄武將軍太歳黄旛豹尾
十二時神六甲禁忌土公土母土府伏龍一
切惡煞宜轉此經禳謝所犯神煞悉皆隱藏
逺還四方各鎮方隅不敢爲害念誦此經是
諸惡鬼皆自消滅疾病驅除身強體輕念誦
此經功德无量若有善男善女匡保𧖟桑念
誦此經福徳報應或起造屋宇掘鑿動土轉
誦此經三遍至百遍令土府相生隂陽和合
向坐宜良龍神匡賛百福咸臻眷屬和平悉
无障礙所求皆得所願皆成於是

真人聖衆聞說此經皆大歡喜作禮而退敬
奉傳行


太上安鎮九壘龍神妙經(終)





