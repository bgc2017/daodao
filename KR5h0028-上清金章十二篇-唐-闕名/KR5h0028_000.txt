








上清金章十二篇
宴盻太霞宫金闕曜紫清仙房宴太素四軒
皆朱瓊擲輪空洞律控轡舞縁軿玉華飛雲
盖四妃運錦旌翻然塵濁外鯈歘佳人庭宿
感應期来所得已在冥乗風想九霄共酣丹
華安顧謝世中物安知無中靈北登玄𡨋闕
𢹂手經髙羅香烟散八景玄風鼓絳波仰超
琅琅津俯眄曲嶽阿嘯歌雲上唱鳳鳴九洞
霞乗炁浮太空曷為躡山阿金節命羽靈徴
兵摧萬魔漱汲圎晨暉積春方嬰牙紛紛趣

競中不觧可柰何北龍欝霄藹絳𣗳結紫華
青蘂落鳳林碧㮏秀巖阿靈閣陵太霞瓊房
參太霞雲興曲室内八風飛𡨋沙九彌弹帝
墉龍嘯唱節和扇飊五嶽嶺握節徴萬顧盻
須㬰頃忽然椿已過哀㢤朝生者安和齡紀
多隅景希宫運軸冲漠幽至觀映六庭大小
盡逍遥龍吹纒盖雲虎吟駭萬條三素啓髙
圖丹霞蔚晨霄羽旂横靈津紫軿飛華翹控
轡九天外俯仰自寥寥塵誅結囂穢神䘮炁
亦凋奚不尋逺御八千乃一朝朝濟碧海波

飛輪辭縁房髙唱儔友篇盖越滄浪中三契
玉霄賔五期東華童羽飊昇帝晨宴此廣寒
宫八音虚中弹紫鳳唱靈風絳霞遏明曜八
景飛太空咀嚼瓊泉津浩秀還嬰蒙至樂歸
五神年積刼刃崇脫屣將何難勞憂䘮天冲
朝駕晨景暉逸轡發紫清浮雲騁太霞揚盖
廣寒庭髙真禁帝室宫墉引西靈十絶五空
洞飛烟繞錦屏虎扇神風慶紫雲迴龍軿倐
歘窮八方一顧椿已頃簫遥玄競子奚不㝷
太生神圃秀𨼆芝昆池灌眄田仰觀玉清闕

嵳峩臨絳津紫霞映曲席五雲曜九玄八風
起絶宇幽藹縁軒間三元舎西宫東華有隹
人北𡨋唱七嘯明姬歌南真撫璈參朱津玉
節揚六絃合契安非運俱嚮廣鳳巔同期命
萬魔宅此群黒千超然来何難乃啓不窮年
駕炁眄空洞乗景愬九天動欝廣暉羽玄盖
生旡間八烟飊寥輪軌滯不許年撫璈八空
響我馬亦無津握節入東華夕宴玄圃巔束
帶携五靈觧衿翹良人𡨋感自適運汎然亦
有縁俱載陵厲翮一扇動億千降景浮玄景

紫軒乗雲征仰超金闕内俯眄西華成東華
啓五暉神光煥七靈翳映三汜燭流任自齊
𡨋風鼓空洞宇香烟散玉庭手𢹂織女儛雙
衿落錦青元徊交羽旗華盖随雲傾宴寝九
度外是非不我營抱空汍丸内天姿愈日嬰
豈況洞愆穢中惨無𦕅生扶桑翠空峯朱雲
葩㣲明浪䑓宥虚上四觀映髙清飛景控紫
輪三素轡丹軿寢偃太帝舘崚𡾓何母庭濯
足碧瀬波提契玉醴甖曲晨乗風扇飄飄時
下傾暫適地藹中廻駕汜良真玄㑹自相要

流浪任幽𡨋始知榮辱幸方悟憂促齡曲室
可清靜願神待日成何為講當𡍼百痾從是
生天庭生金華内以彰隂邪玉谷參玄卿瓊
炁互扶羅天真立遐日飛蘂吐靈沙清晨案
天馬廻駕神玄家仙人来入室又以㓕百邪
道以齋為先勤行登金闕故設大法橋普度
諸人物宿世恩徳報道心超然發六齋禮空
洞十直神感徹五老刋仙名雲輿相迎謁身
飛昇玄都七祖咸觧脫
上清金章(終)
