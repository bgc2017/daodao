








三經同卷人十
　太上洞玄靈寳觀妙經
　太上洞玄靈寳天尊說大通經
　太上洞玄靈寳護諸童子經

太上洞玄靈寶觀妙經
夫欲觀妙成眞先去邪僻之行外事都絕然
後澄静其心所思次束次滅習之既久其心
漸閑唯滅動心不滅靜心但凝空心不凝有
心静心之上豁然無覆靜心之下寂然無載

有事無事常若無心處靜處謹其志唯一若
東心太急又却成疾發乎狂癡是其候也心
若不動又須放任恒自調適勿令結滯處誼
無惡涉事無惱者此是眞静也不以涉事無
惱故求多鑒乎靜久神凝天光自發勿舉急
求致以乖自然於静境中見無所取若有所
取則偽亂眞久而行之自然得道夫得道者
心有五時身有七候一時心動多靜少二時
心動靜相半三時心靜多動少四時心無事
則靜有事還動五時心常與道㝠觸亦不動

七候一者心得奠定不雜嚻塵二者賔疾蠲
消身心清爽三者填補虧損復命還年四者
延齡慶世名曰仙人五者鋉形爲氣名曰眞
人六者鋉氣成神名曰神人七者鋉神含道
名曰至人其於鑒力隨候益明夫久學静心
都無一候但今穢質爼謝方空欲成眞道未
之聞也

太上洞玄靈寳觀妙經












