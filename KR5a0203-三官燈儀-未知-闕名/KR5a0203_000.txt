








五燈儀同卷爲三
三官燈儀玄帝燈儀
九天三茅司命仙燈儀
萬靈燈儀五顯靈觀大帝燈儀

三官燈儀
法事如式
伏聞玄元妙道運一炁而肇乾坤清濁殊分
備三才而明日月顯晦分於晝夜寒暑布於
四時人本沖和爲萬𩔖之最靈性本清虚因

五行而受賦列尊卑於貴賤應罪福於因緑
是以三官考校賞功過以無私五帝紀明著
愆非而有在切以人生下境命係上天星辰
運轉值流逆而照臨運限推遷遇刑剋而衝
併或動止悮違於五典或命運值罹於三災
殺生縱意於貪婪益巳損彼而不善惡言呪
咀或違犯於天基營造興工或冐干於地府
至於六根三業種種過愆非憑道力無以蠲
除今辰某慶逢吉旦節屇(上中下)元當三官考校
之辰乃九天賜福之㑹所以齋戒身心精崇

淨供華燈遍照於層霄銀燭交輝於星漢紅
蓮萬朶齊開於三五之期醁酒三斟供獻於
百千之聖沉檀芬馥遥達於金闕之天僊範
吟哦速徹於玉清之界輒伸丹悃仰叩洪禧
法衆虔誠讃揚功德
信禮無上大羅天長生保命護身天
尊
臣衆等志心歸命上元一品九炁賜福天
官紫微大帝一切神仙諸靈官
伏聞自然大聖降九天太極之權緫主上眞

御七寳紫微之闕降鳯輦於舉遷之㑹迴雲
軿於(上中下)元之辰校録天人標提功過屇三陽
而賜福合九炁以流輝今辰某注想髙明傾
心酌獻仰玄都而設像建淨宇之陳儀志心
歸命上元一品九炁賜福天官紫微帝君伏
願沖鑒融明純禧錫善北都幽籍永詮不朽
之名南昌上宫克注長生之字生生道備世
世心清稽首皈依虔誠讃詠
信禮髙上紫微宫九炁賜福天官
眞都元陽紫微宫主自然大聖賜福天官

統攝天界役使鬼神鳴鐘擊皷乘車駕雲
隊仗千萬統攝天兵滌除凶穢去濁流清
上帝有勑普濟含靈祛邪輔正保天長存
臣衆等志心歸命中元二品七炁赦罪地
官清虚大帝一切神仙諸靈官
伏聞太陽殿上仰大道之清虛洞隂闕中瞻
元君而洞耀五岳八紘之𩔖㑹校録於慶生
九幽三府之流願關宣而赦罪矧兹下土實
仰元恩今辰某澡滌塵襟虔遵聖範仰洞靈
而設像建淨宇以陳儀志心歸命中元二品

赦罪地官清虚大帝伏願啓耀流光歆誠矚
懇削愆尤於動植得遂生成施善利於飛潜
咸臻寧晏至仁廣度品物蒙庥稽首皈依虔
誠讃詠
信禮髙上洞空宫七炁赦罪地官
中兄赦罪主帝元君靈眞大聖社稷之神
滋生萬物長養下民祛除妖怪掃蕩邪氛
乘雲跨虎遊行乾坤保安家國内外咸寧
蠲消九横馘滅五瘟流祥賜福與道合眞
臣衆等志心歸命五炁解厄水官暘谷神

王一切神仙諸靈官
伏聞金靈炳景水官理暘谷之宫寳曆分權
大帝主洞隂之道定川源之品彚考江海之
威靈㑹五炁於建生無幽不燭遵群倫之解
厄有願皆從今長某夙幸崇眞無生奉教仰
扶桑之設像建淨宇以陳儀志心歸命下元
三品解厄水官暘谷神王伏願飈馭俯回精
崇仰達長生大聖願延海宇之生度厄尊神
以解存亡之厄福祥至止禍患潜消稽首皈
依虔誠讃詠

信禮髙上洞源宫五炁解厄水官
下元解厄金闕洞隂大帝水君清泠之神
乘雲御炁搜捉邪精驅雷逐電海晏河清
平波伏浪役使風雲敢有小鬼輒惱生靈
寸屍萬斷永不留形兇穢消蕩道炁長存
諷經宣䟽回向



三官燈儀(終)
