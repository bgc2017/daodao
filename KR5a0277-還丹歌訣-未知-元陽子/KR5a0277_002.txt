










還丹歌訣卷下
元陽子集
歌日
真陰真陽是真道(真陰陽者是真水火非世間水火也)只在目
前何遠討(世人日見其道不自悟也)凡流歳歳燒神丹忽
見青黃自云好(時人不知正道悞用鉛汞也)志士應須求
法則(須知䂓矩則而行之)莫損神心虛見老(不得真訣皓首無益)
但知求得真黃芽人得服之壽無考(若得真黃芽服)
(之自成道)青龍逐虎虎尋龍(龍汞也虎鉛也汞愛飛動被鉛制之不起)
(也)赤禽交會聲嗈嗈(汞被朱雀吞之自作嬰兒之聲)調氣候

(運火不失節候也)運離宮(離宮者火神也)靈藥入腸身自沖
(靈丹入囗爲真人也)黃芽不與世鉛同(黃芽是大藥根基非俗人所解)
徒以勞神不見功虛室自兹生白首何處悠
悠訪赤松(赤松子者仙人號也)神水華池世所稀(神水華池)
(大藥根本非世間凡鉛汞也)流傳不許俗人知(抱朴子云此薬若使)
(尸人知之天下仙人成群也)還將世上凡鉛汞相似令教
緫不疑(諸仙共秘但說世上凡鉛汞而巳)五行深妙義難知
龍藏虎隱元坎離還丹之術數過百最要須
得金華池(陰陽之道難究根源若信古方終難成也參云黃帝美金華故鉛外)
(黑內懷金華也)丹砂之位元非赤四季排來在南宅

(丹砂非赤位居南方所以世人不可得源也)流朱本性無定居要
識其源是秋石(大丹須得秋石故淮南王錬秋石也)日魂月魄
二炁真(此二炁日月之精非世間所解也)含胎育子身最神
變轉欲終君自見分明化作明䆫塵(參云狀若明䆫)
(塵也)鉛汞一門不可依金丹秘說聖無知(此秘聖道)
(無人知之世人呼鹽爲聖無知也)莫將世上凡金石論年運
火競相持(若將世上凡鉛汞修錬無益也)天生此物應虛無
(此物應微妙之炁結成非造作結而成也)爲妻爲子復爲夫(此藥如君)
(如臣如母如子如夫如妻如魚如水也)三五之門唯日月分明
卵酉坐爲初(若人知三五終身無憂若卯酉是長生之位也陽炁所生陰炁)

(坐位也)乾坤不得相違避至事元歸在天地(天地)
(是大道也世人日用不知也)十月懷胎母子分賢者何曾
更連棄(言其轉數終錬靈藥迥然棄母而子獨居故賢者何曾連棄)含養
天然禀至真沖和之炁結成身(參云天生玄女地産黃男)
富貴緫緣懷五彩豈將鉛汞共相親(此物含受五行)
(正炁令人呼胡鉛是也)玄黃冥漠不可辯(世人不識鉛汞也)鉛
汞之門義難顯(言世人不識陰陽也)世人不曉定其元
細視五行君自見(言五行者金木水火土是也)嬰兒遑遑
不可悟徒自勞神虛見苦(世人不識靈妙之要虛勞神思不見)
(其効也)但知會取聖人言分明即是上天路三

五同居共一室(龍虎號三五也)一夫二妻爲偶匹(一二)
(者水火數土五也)要假良媒方得親遂使交遊情意
密(陰陽之道須得良媒良媒者神水也若得良媒夫妻自然和合也)陰陽冥
漢不可知青龍白虎自相持(龍虎入室而不可解也)年
終變轉相吞噉白虎制龍龍漸稀(年終轉數畢矣似能)
(別汞漸乾成寶也)乾天爲陽坤老母(言一陰一陽謂之道也)南
方朱雀北玄武(南方火神北方水神)年終歳久俱作土
時人何處尋龍虎(水火俱成土也)三人義合共爲宗
(三人者鼎三足)常欽日月照其中(日月二炁入於鼎中死也)已遇
三花今再液九轉能終歳月功(九轉者陽數極盡三花者)

(火也)青龍本質時言東(東方甲乙木汞也震象青龍也)巳合乾
坤借位中白虎自茲相見後(白虎者鉛黃芽爲之)流朱
那肯不相從(流朱者汞也性好飛走得鉛制之不可走也)欲識丹
砂是木精移來西位共金并(丹砂是木精合鉛金成大道)
凡人何處尋蹤跡恍惚之間在杳冥(老子云杳杳冥)
(冥其中有精恍恍惚惚其中有物)龍虎修來五轉强鑪中漸
覺菊花香(言藥鼎中如菊花香)如今修錬正當節莫恨
悠悠日月長(修錬運轉須看火候)悟者由如返其路迷
徒不易尋蹤苦(悟者非難迷人不易)三人運合同一源
本性何曾離宗祖(三人者三物也是水火金也)一人本有

一人無(西方白虎爲有凍方青龍爲無)金鄉爲婦木爲夫(金陰)
(爲婦也木陽爲夫也)玄冥深奧不可度(大道深玄不可制度)至事
何曾肯畫圖(保祕大道不可畫圖明也)天玄汪汪配地黃
(天玄地黃)兩精和合歸洞房(二炁俱入鼎中也)白液鑪中
隨月化(隨日月變化也)時人服者瑩心涼(時人服之能除萬病)
金木相傷誰定源乾坤運合自相連(金剋木木生火)
(火能消金相生相剋世人不了其根源也)世上共藏陰大白何人
能解黃芽鉛(黃芽非世間所有故人不測也十一月壬癸水位以一陽生反)
(爲陰大白)至事元歸在坎離(言真水真火是即黃芽非世間水火)世
間鉛汞莫相依(若使世間凡鉛汞悞殺人)賢者共藏人不

見(賢者能行持故凡人不可得見也)淮王修錬金華池(淮南王錬)
(三十六水能變化五金盡爲寶也)九轉鉛精數欲終開鑪忽
見藥花紅(言大丹數終九轉其色紅蓮花也)水火變來俱作
土(水火相持自成灰土)時人何處覓金公(錬至九轉俱死成灰土非)
(正色也)鉛汞相傳世所稀(若遇靈丹不可妄示非人太上科罰七祖)
(受罪)丹砂玉質雪爲衣(丹砂色白至士呼爲秋石是也)朝朝秖
在君家舍日日君看君不知(世人日日見之不知道源也)
還丹入囗身自輕(大丹入囗令人羽化身輕)能除乆病去
妖精(大丹入囗法三尸九蟲安和五臟六腑無病所入也)貪愛自茲無
染著能攺愚人性與情(大丹入囗令人不染惡疾愚者變成賢人)

(與古仙齊名並駆矣)沈浮恍惚性難辯悞取迷神年月
逺欲知靈藥何日成陰陽應須終九轉誰料
靈砂岀世塵三花合會虎龍𧡿君看前後錬
丹者悞殺千人與萬人
還丹歌訣卷下

















