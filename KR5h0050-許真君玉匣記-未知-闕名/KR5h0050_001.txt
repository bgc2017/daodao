








許真君玉匣記序
玉匣記者旌陽許真君之所著也真君昔
以道濟人化瓦爲金以輸民之逋負置符
於水愈人之疾誅巨蟒於上遼馘毒蜃於
江西功德溥博未可具述及其拔宅上仙
而救世之心惓惓不已見人之祈禳者觸
犯天地禁忌致生灾殃連錦不寧若曰
太上以好生爲德而下民建齋設醮本以謝
過徼福惟不知禁忌反受殃咎乃惻然憐
之躬攷

天曹簿籍日辰甲子福禍灾祥毫分縷析流
傳於世俾億兆有縁或祈或禳庶知避凶
趍吉同躋壽域眞君是心蓋亦
太上之心也近姑蘇道友倪守眞得之於異
人受而敬信之猶慮見聞者少欲授諸梓
以廣其傳禮予爲之序惟夫人之福禍災
祥固本於天非深知造化之理者不能細
究而明之惟
聖人能安之賢人能知之其餘衆人不得知而安
也則有蹈禍機觸禁網雖欲懺悔首謝而

復誤罹天忌業又甚焉此玉匣記之所繇以作
也守真得之不以自秘而又傳之人人知吉
焉而用凶焉而避免戾於斯世其功行不
亦溥乎慕道之士誠能禮信而用之於以
禳灾謝過于以請福延生其福慶必有所歸
矣
宣德八年龍集癸丑夏四月朔旦
耕筆齋吴子謹書序
記内以戊子戊辰爲可用謹按
神霄玉訣及女青天律載六戊日不可燒香

况祝祈禱乎意眞君必有所授知者宜愼擇
之可也









許真君玉匣記
真君見世人作福𨠩願拜表上章建齋設醮
或㐫或吉作福作禍有人家作福重生灾禍
破散子孫者此事不知如何
真君攷於
天曹案内檢簿看之蓋緣片師只取五福利
者超先祖六甲在日不知六甲旬中天曜或
在地府或在人間致令受生殃禍
真君遂乃録之名曰玉匣記付
國師道士奏

聞見其禍福其法不問天隔地隔神隔鬼隔
看此六甲旬中並知吉㐫也
甲子乙丑日諸神在地若人求福設醮還願
求男乞女收福十倍皆得計都星在天上受
福若人作福大吉之兆也
丙寅日諸神在天若人求福還願祭祀山川
召魂代命返受其殃如用此日作福大㐫
丁卯戊辰已巳日諸神在地若人求福拜表
祭祀召魂代命設醮求男乞女度厄拜章收
福十倍用此三日大吉利

庚午辛未日諸神在天禱輦石下在地府若
人求福祭祀還願奏章拜表主人疾病大㐫
壬申日諸神在天止於地府若人求福祭祀
上表拜表求男乞女收福十倍大吉利
癸酉日祭祀河泊水官用之大吉其餘求福
者㐫也
甲戌乙亥日諸神在天不在人間地府若人
小求福門首立願即得神下却受其殃其門
首用辰時則吉利
丙子丁丑戊寅日諸神破天曹追上門西河

輦石運砂直岸若人求福返諸横禍及殺人
三日大㐫也
己卯庚辰日諸神下地府若人求福利益子
孫榮華富貴此日天擇生日得四十四日生
大吉
辛巳日諸神在天間作河運石土塔二三日
在彼不歇辛苦若人求福即死三代子孫窮
之迯散主官事大函
壬午癸未日諸神在天若人求福先持二年
後主人死田蚕不收又口舌官事不可祭祀

令人落水主風火之難大㐫
甲申乙酉日諸神在天降下地府人間若人
求福祭祀還願上表拜章答
天地祈禳灾禍收福十倍大吉利
丙戌丁亥日諸神在天降下地府人間若人
求福祭祀還願拜表上章此二日大吉
戊子己丑日諸神在天間地府若人求福祭
祀了願酬恩大吉若呪咀天地大凶解釋不
得
庚寅日諸神在天會筭簿案若人求福箋奏

祭祀了願令人落水死損師人大㐫
辛卯日諸神在地府若人小小立願召魂代
命設賽先亡飲食小可用之平吉利也
壬辰癸巳日諸神在天係使元時勘會生死
文簿若人求福祭祀主疾病損鄰舍殺師人
大㐫
甲子日諸神普降人間若人求福上章進詞
表補謝五土社官許福表懺注生真君其日
收福大利十倍利益子孫吉利
乙未日諸神在天若人作福不得小吉

丙申丁酉戊戌日諸神在天玉
帝殿前造合死文簿註天上天下萬民罪
福善惡因縁若人求福祭祀大㐫
己亥日諸神在天從
玉皇差降人間地府若祭祀求福上章拜表
召魂代命主人壽長大吉利
庚子辛丑日諸神在天若人求福祭祀主見
疾病瘟疫之灾後殺人十年見禍大㐫
壬寅癸卯日記會之簿若人求福許願謝
天地人間六畜用之百事大吉

甲辰日諸神在天宫求福大㐫
乙巳日諸神在人間地府若人求福祭祀了
願河泊水官收福十倍大吉
丙午日諸神在天不在人間求福大㐫也
丁未日諸神在地府若人求福了願拜章大
吉
戊申日諸神在天不在人間地府求福了願
者損家長殺師人大㐫
己酉日上界
天赦若人求福進田蚕大吉

庚戌辛亥日諸神在天上作福河泊道使小
小祈福半吉如上章拜表大凶返受其殃主
禳禍也
壬子癸丑日諸神在天宫若人求福了願拜
章上表主殺人口損田蚕用此日大㐫
甲寅乙卯日諸神在人間地府求福上章拜
表酬恩了願答謝延生度厄大吉
丙辰丁巳戊午己未日諸神在天若人求福
祭祀人家招禍損六畜四日大㐫
庚申日是五福開道天下一應祀神降道皆

相
玉帝此日開天門作福祭祀二年神人預修
水陸上章拜表大吉
辛酉日諸神從
玉帝差降人間地府若人求福大凶
壬戌癸亥日乃六神窮日人間祈福了願主
孤寡貧窮大凶
右前項纂策六甲旬中吉凶日子已竟眞
君重吿
玉帝曰右乃玉匣記中或值赤口白舌執破

日者四殺神隔受死日者此言如何
玉皇上帝曰不問如此只要
天上天下及三界衆眞降人間地府五福
通日不問值隔大吉利之兆也
真君再拜而授之流傳于世俾慕道之士依
教奉
行
許眞君玉匣記終













