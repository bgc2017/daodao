








經篇同卷明五
上清逥耀飛光日月精華上經
上清素靈上篇


上清廽耀飛光日月精華上經
大哉七寳宫自然生蓮華
煒燁開夜光恍惚暉神家
仰觀玄真臺雲樓鬱差峩
流煥曜玄空微丘摧萬魔

㧞苦罪難中積却芳嬰牙
讃誦度七祖積福德所和
太妙出神輝无形寂无影
邉蕩无界外豁然普濟徃
舉度七玄苦寥寥豁長静
㧞渉五苦津應感乘雲上
燈王徹十方冥勝无不明
赫赫玄真臺煌煌映十方
寥寥寒關釋難衆身潜通
七祖三途解无復憂惱中

稽首禮燈王度名東英宫
我爲海舩師故能度三歸
夜光通幽谷身心洗蕩開
虛煙散八極朗照入太微
禮誦无上教福慶何巍巍
飆飆結落通寂寂滿八丘
三素生影雲虛光照太无
洞觀極十方逍遥散苦憂
飛輪藹太空无形亦无跡
蹤落任飛輪蕭蕭入冥寂

披褐詠夜光諸天來降鍚
罪福无定起近自由人身
積功苦不多晨夕建福田
歸命无爲道終當體至真
煥爛明光暉朗徹无幽邉
▲耀絶冥外福降積禍遷
庠序觀十方普濟一切人
嚴我玄真轡携手擎玉符
明燈叩瓊鍾應響巳入无
一觀洞三寳釋我積世幽

遷延七寳宫廽輪曲嶽阿
息加縁盖房豈知年𡻕多
口漱金液精積椿始嬰華
下者榮競中不解可如何
玄輝映曲谷豁朗徹淵泉
映流鬱交朗纒繞玉京山
七祖反胎生超昇入无間
蓊藹亭空曜鬱勃入太清
天狩左右夾逥輪歸南傾
恍惚九載外暫起不啓靈

七祖獲胎仙南宫更受生
飛輪藹空洞䀎觀千百仞
理悟齊一感五煙吸然散
身體輕无爲四朗應景判
地獄三惡道悉得脫籠難
嘯歌九玄臺崖嶺漱湍津
心醒六覺暢目弃塵濁紛
流霞耀金室虛堂散玄熏
精感致靈降形單道亦分
儵歘䀎萬劫豈覺周億椿

秀圃蔚神階朱瓊耀紫庭
流風鼓空洞玉角翳虛鳴
紫煙纒曲宇丹暉繞緑軿
飛精鬱玄盖羽節耀太清
澄景九齊際遨邁戯風城
逥浮五嶽嶺縱轡墉城阿
仰觀玄真門雲樓鬱嵯峨
香逥繞宫殿明燈讃靈歌
項生日月光歸命燈王經
豁落徹八極蓮華從是生

龍王含海水故能漱香瓶
梵志受是頌因得登天生
人王受是經夀同萬億齡
福延及七祖无復憂惱嬰
後生无量因世世尊賢貞
三條别頌(出南極紫元夫人歌)
玄波振滄濤洪津鼓萬流
駕景䀎六虛思與真人㳺
妙唱不我對清音无誰投
雲中騁瓊輪孰爲塵中儔

白雲合靈景鬱翳入太微
緑轡總羽輪翠盖逐風逥
金關開玉室飆臺瓊闕排
延我龍軒房上登虛皇階
身雖輪世化魂神无暫滅
宿福積重業昔願於今徹
妙哉虛无慧真人含真出
天龍瀬香津濯我錬胎質
妙言將誰信靈期玄召畢
道心超三界混成表元一

獨悟本无相放浪大乘逸


上清廽耀飛光日月精華上經






