








二經同卷位二
　上清紫微帝君南極元君玉經寶訣
　靈寳大鍊内㫖行持機要


上清紫微帝君南極元君玉經寶訣
太微帝君太一造形紫光內神二十四眞人
混氣變生主仙上精散解胞結釋滯開元二
十四結節須二十四神所命乃得除脫也兆
能脩存名字者則治鎮一身保守元精欲解

節結之日當先祝之乃得開關耳紫靈並是
結氣之玄宗成體之眞神運導雲霧帶生眞
煙各能致玉輦龍騎千萬列行同與一體白
日登晨此太上眞人二十四神存玄守元帝
君上生玉清乘飈之道
常當安身靜心正氣夷形閉目内視忘體念
神燒香𥃔漱存神守眞髣髴三入藹藹暉玄
行之十八年太上命太微帝君太一五神化
生混靈道君邀二十四眞人千乘萬騎風躡
雲行呼吸流霞白日造天

存神之道勿交非類深室避事棲精攝靈心
存目想微妙守沖靜䰟安形則萬害不傷百
鬼避竄千妖不行消殃散禍妙不可勝先叩
齒二十四道畢乃存思
髙上寳書神明科經說曰叩齒之法左左相
叩名曰折制天鐘右右相叩名曰震椎天磬
中央上下對相叩名曰鳴嚴天鼔若卒遇凶
惡不祥當折天鐘三十過若經山辟邪威神
大祝當椎天磬存思念道致眞招靈當鳴天
鼓叩齒雖一其寶有左右上下也故凶惡而

畏天鐘之響山神而攝天磬之洞招神而肅
天鼓之震矣玄商有節希微内感不可以一
槩而求不可偶然而占也千章萬章皆當如
此叩齒之道演矣鐘鼓之音别也是以道數
不可乖錯術法不可雜亂乖錯則有闇昧之
敗雜亂則有讟毁之禍非冥冥之無貫也行
冥貫之無序耳道之不成事之不驗良由求
真之徒不得法也履迹轍之造而多愆乎
折天鐘三十通謂無他祝孤行此以除不祥
耳若有所按行随本文叩齒之多少不必須

折三十通也
腦神名覺元子字道都(形長一寸一/分色正白)
髮神名玄文華字道衡(形長二寸/三分色玄)
皮膚神名道衆仲字道連(形長一寸/五分色黄)
目神名靈監生字道童(形長三寸五/分衣五色衣)
項髓神名靈謨蓋字道周(形長五寸/三分色白)
膂神名益歴輔字道柱(形長三寸五/分白玉素衣)
鼻神名仲龍玉字道微(形長二寸五分/青黃白色衣)
舌神名始梁峙字道岐(形長七寸/衣赤衣)
　右存一身上部八景神童名字先存之並

　嬰兒之形髣髴在身各安其所訖乃叩齒
　八通咽液八遇而微祝曰
上景八神　一合八身　帝君玄母　五神各陳
舉形遂化　流變適眞　千乘萬騎　俱昇帝晨
白元無英　導養太賔　八靈翼體　玉華䘖煙
恍惚十周　徑造日門
　初存思之始先三呼神名字祝訖又三呼
　神名字令聲纔出口三部同爾平旦日中
　夜半三時恒存二十四神以次念之祝呼
　如上法

喉神名百流放字道通(形長八寸/九分色赤)
肺神名素靈生字道平(形長八寸/一分純白)
心神名煥陽昌字道明(形長九/寸色赤)
肝神名開君童字道青(形長六/寸青色)
膽神名龍徳拘字道放(形長三寸六/分青黄緑色)
脾神名寳元全字道騫(形長七寸/三分黄色)
左腎神名春元直字道卿(形長三寸七分色/玄數變白赤五色)
(無/常)
右腎神名象他無字道玉(形長三寸/色白或黑)
　右存一身中部八景神童名字次存之並

　如嬰兒之形髣髴在身各安其所訖叩齒
　八通咽液八過而微祝曰
中景八神　四變九飛　鍊䰟保身　明景同暉
帝君解結　胎縛四歸　上通玄母　散靈出威
得與八神　合輦齊飛　千乘萬騎　上登太微
胃神名同來育字道展(形長七/寸色黄)
窮膓中神名兆滕康字道還(形長二寸四/分黃赤色)
大小膓中神名蓬送留字道厨(形長二寸一/分色赤黃)
胴中神名受厚勃字道虛(形長九寸一/分九色衣)
胸膈神名廣瑛宅字道沖(形長五/寸色白)

兩脇神名辟假馬字遺成(形長四寸一/分色赤白)
左隂左陽神名扶流起字道圭(形長二寸三/分色青黄白)
(在男存爲左陽/女存爲左隂)
右隂右陽神名苞表明字道生(形長二寸三/分色青黄白)
(在男存爲右陽/女存爲右隂)
　右存一身下部八景神童名字後存之並
　嬰兒之形髣髴在身各安其所訖乃叩齒
　八通咽液八過而微祝曰
下景八神　散形化靈　紫煙鬰生　含元守精
太一元父　帝君挺生　七華映籍　司命記靈

䰟魄以安　五華育明　千乘萬騎　與我同并
先造太素　次揖上清
道一內神名遯無馬字道極生(形長二寸二/分紫色男存)
(曰道一內神女/存曰眞元中靈)
　右一身極根之幽神守中之上靈也次又
　存之如嬰兒之狀安坐其所訖乃叩齒三
　十過咽液二十四通而微祝曰
玄上内眞　養形侍晨　總紐攝綱　九度八旋
外星布列　内舘九陳　帝君合昌　九道七咽
出液內精　和灌衆神　五臓生華　反老童顔

千乗萬騎與我昇天上朝太陛髙揖玉晨
　右一身寳名内字化生之精神也不知此
　名則仙道不成矣若解結之日不先祝此
　者則結節不解也必結節不解三䰟失適
　上元内喪五老失明帝君乖踈也男存爲
　男童子之神女存爲女童子之神俱同一
　名字也存二十四神常以夜半去枕平卧
　握固放體氣調而微者思具身神安念帝
　君令髣髴居位閉目内視之如有不具便
　當燒香平坐閉目握固兩膝上精存衆祝

　行如法其平旦中時存神自平坐而行之
　勿令有見之者矣皆内視臨閉而存也月
　一日夜半存神訖又存兩目中有白氣如
　鷄子大在面目前須史變成兩明鏡徑九
　寸以前後照我一體上二十四神使洞鑒
　分明良乆心祝曰
大明寳鏡　分形散化　鍳朗元神　制却萬魔
飛行上清　披雲巾羅　役使萬靈　封山召河
　畢五日一行之所謂覆挾內精撿歛五神
　者也常能行之災害不生而位登髙仙拂

　童之道使徹見帝君五神及二十四神之
　法常以甲子之旬庚午之日日中之時取
　清水一升以一銖眞丹投水中攪之左行
　三七過祝曰
玄流朱津生光八明身神衆列並來見形
徹視萬里中逹九靈帝君映童使我上精
　祝畢東向以水洗目二七過恒行之者徹
　見萬神祝當微言以水向月建
　　　太虚眞人神仙内記
太上眞人招五辰飛䰟洞房六合隱存寳訣

太上眞人招五屐於洞房籍飛䰟於六合隱
存祕道南極元君玉經寳訣
　夜半清靜坐卧任意安體清心寛氣調神
　臨目内視存西方太白星在面兩眉上名
　爲玉璫紫闕眉上一寸直入一寸爲玉璫
　紫闕陽日存星在左眉上隂日存星在右
　眉上次存北方辰星在天中帝郷玄宫帝
　郷玄宫從鼻直上而至髮際五分直入一
　寸次存東方木星在洞關朱臺洞關朱臺
　在目後一寸直入一寸陽日存星在左目

　後隂日存星在右目後次存南方熒惑星
　在玉門華房玉門華房在兩目內皆際五
　分直入五分陽日存星在左目眥際隂日
　存星在右目眥際次存中央鎭星在金匱
　黄室畏谷金匱黄室長谷在人中中央直
　入二分星如綴懸於上存思都訖髣髴令
　星處其位當覺使五星出光芒放五色煙
　貫我一身洞徹内外體中如有熏熏星精
　來入也乃叩齒五通咽液二十五過訖乃
　微祝曰

高上紫闕　内見帝君　太一混合　紫房之門
門內煥明　是爲三元　三元結精　乃有五神
寶曜敷暉　放光衛晨　精化積生　變爲老人
首建素冠　緑帔絳裙　右帶流鈴　左佩虎賁
手把天剛　散鋒飛辰　足躡華蓋　吐芒鍊身
三景保守今我得眞養魄制䰟乘飈飛仙
　畢又咽液三過叩齒三通常能行此道十
　五年者於是南極老人丹陵上眞迎以緑
　雲之與西極老人素雲子期迎以黃飈之
　車北極老人玄上仙皇迎以玄景之龍東

　極老人扶陽公子迎以青軿之輦中元老
　人中央上玄子迎以曲晨之蓋五老一合
　俱昇紫虛行之勿令不常也存之勿令不
　精也忌履穢禁雜處常熏香數沐浴違之
　者凋敗順之者飛仙也存星畢而欲有所
　願在意所祝後續言之也
　存五星共室止處直入項下二寸仍辟方
　一寸星如彈丸照洞面體月旦月望月七
　日月九日月十三日月十七日月二十日
　月二十五日鷄鳴時存日月之象在䰟房

　六合䰟房六合在兩目外之上角小仰髙
　空之中按之叩齒聞乎下有四㑹動在其
　下者是也直入一寸方九分名曰䰟房六
　合之府日左月右存使光明洞形令髣髴
　在位開目極念無得遺脫畢叩齒七通而
　微祝曰
大明靈晨九度鬱青招霞藏暉灌鍊五形
宫駕六合七神調平使我飛仙䰟登上清
　畢行之十五年玉皇遣三素軿來迎子當
　飬能鳴鷄使其司旦而有常節者也若隱

　章而作必失日月之交暉也南極夫人受
　此術太上髙眞名曰雙景翼形隱存幽道
　審是仙骨者乃得聞此經目也
　東向太清玄元上三天無極大道諸君丈
　人西向天師女師嗣師系師三師君
　北向太上老君太玄上一君太上丈人
　南向道徳君道徳丈人萬祿君萬福丈人
　萬生君萬生丈人

上清紫徵帝君南極元君玉經寳訣











