








洞真太上三元流珠經右八
三元流珠經司命之所行其道妙大五經之
尊受之用白真珠貟正明朗大如桐子者三
百六十五枚應星宿之度日月所㑹之期絳
黃二帛各二十四尺誓隂陽靈官延昌和之
道質二十四炁結盟清齋啓告而付三百年
一傳滿五授止不得復出此太極公卿司命
之道也
凡人兩眉之間近上却入一寸爲明堂二寸
爲洞房三寸爲丹田四寸爲流珠流珠宫内

有上太一君寳座光明冠於紫房司命徃還
諮禀命録有過則削生注死有功則除死上
生生生之人謹遵此法立功無過司命奏言
請上太一增筭益年雖未及四宫雌一之妙
實五宫雄一之髙矣
凡修太㣲黄書八卷精宻有效乃見流珠不
見流珠淪溺八生徃還勞苦無由昇玄玄昇
之要在乎流珠珠明上宫流光九府内外洞
徹旡礙旡拘逍遥九天之上遊宴三清之裏
九臺符


































上清真人馮先生口訣
夫學主之道當先治病不使體有虚邪及血
少腦減津液穢滯也此不先治雖服食行炁
無益於身昔有道士王仲甫者少乃有意好
事神仙常吸引三景飡霞之法四十餘年都
不覺益其子亦學服之足一十八年白日昇
天後南嶽真人忽降仲甫而教之曰子所以
不得昇度者以子身有大病腦宫虧減筋液
不注靈津未溢雖復接景飡霞故未爲身益
仲甫遂因服藥治病兼修其事又一十八年

亦白日昇天今在玄洲受書爲中嶽真人領
九玄之司于今在也夫學生之夫必愛炁養
神服食治病使腦宮塡滿玄精不傾然後可
以存神服靈咀吸三景耳若數行交接漏泄
施寫者則炁穢神亡精虚枯竭雖復玄挺玉
籙金書太極者將亦何解於非生乎在昔先
師常誡我於斯事云學生之人一接則傾一
年之藥勢二接則傾二年之藥勢過三徃則
所傾之藥都亡於身矣是以真仙之士常慎
如此以爲生生之大忌也

夫學道者惟欲愛炁養神閉炁使極吐炁使
㣲又不得多言語大呼喚令神勞炁損如此
以學皆非養生凡存神先行真仙之事者又
不得以衣物借人赤不得服非巳物諸是巾褐
履屐之具皆使鮮盛三魂七魄或栖其中亦
爲五神之炁常忌汙沾之薫故也又八節之
日皆當齋淨謀諸善事以營於道之方也慎
不可以其日忿爭喜怒及行威刑皆天人忌
爲重罪也凡研味至道及誦讀神經者十言
二十言中輒當一二過𦧇脣嚥液百言五十

言中輒兩三過叩齒以招神㑹靈充和血炁
使靈津液滿帝一欣宅所謂冲炁不勞啓而
不泄也學生之法不可泣淚及多唾泄此皆
爲損液漏津使腦大竭是以真人道士常吐
納嚥味以和六液
甲寅庚申之日是尸鬼競亂精神躁穢之日
也不可與夫妻同席及言語面㑹常當清齋
不寢警備其日遣諸可欲凡五卯之日常當
清齋入室東向心拜存神念炁期感神明亦
適意所陳矣常如此者玉女降侍常以本命

之日向其方面叩齒三通心存再拜而㣲呪
曰太一塡生三炁合真胎室上景母玄父元
生我五藏攝我精神下灌玉液上朝泥丸夕
練七魄朝和三魂右命玉華左嘯金晨令我
神仙役靈使真常保利津飛行十天呪畢又
心拜四方叩齒三通嚥液三過此名爲太上
呪生𨼆朝胎元之道也常能行之令人魂魄
保守長生神仙凡入室燒香皆當對席心拜
叩齒隂呪適意所陳唯使精專必獲靈感凡
人常當存思識巳之形容極使髣髴對在我

前使面上常有日月之光洞照一形使日在
左月在右去面前令九寸存畢乃啄齒三通
㣲呪曰
元胎上真𩀱景二玄右抱七魄左把三魂令
我神明與形常存呪畢又叩齒三七通嚥液
七過此名爲帝君録形抱魂制魄之道使人
聦明神仙長生不死若不得呪者亦可單存
之耳又學道之士當先檢制魂魄消滅尸鬼
常以月晦朔之日及庚申甲寅之日當清齋
入室沐浴塵垢正席而坐得不眠者益佳當

以真朱筆㸃左目眥下雄黄筆㸃右鼻孔下
令小半入谷裏也㸃畢先叩齒三通㣲呪曰
二景飛纒朱黃散烟炁攝虚邪尸穢沉泯和
魂錬魄合形大神令我不死萬夀永全聦明
徹視長亨利津呪畢又啄齒三通嚥液三過
并以右手第二指鑷左目眥下又以左手第
二指鑷右鼻孔下各七過當隂按之勿舉手
也於是都畢按此二䖏是七魄遊尸之門户
殘精賊邪之津矣故受朱黄之精塞尸鬼之
路二景之薫滅滛亂之炁也此太極上法常

能行之則魂和魄柔尸穢散絶長生神仙通
靈徹視行之三年色念都泯矣凡上清叩齒
嚥液法皆各有方先後有次不得亂雜使真
靈混錯也夫叩齒以命神嚥炁以和真納和
因六液以運入制神須鳴鼔而行列矣凡存
修上法禮呪之時皆先啄齒上下相叩勿左
右也一呼一吸令得三叩爲善須禮呪畢更
又叩齒乃得咽諸炁液耳此名爲呼神和真
以求昇仙者也吾屢見僞俗之人或誤定經
文先後雜亂无有次序用以無益良可悲也




洞真太上三元流珠經






