








醮三洞眞文五法正一盟威籙立成儀逐九
　　　　三洞弟子張萬福撰
凡醮者所以薦誠於天地祈福於𡨋靈若不
精專則不足以通感盡誠而福不應者未之
有也誠不極而望臻者亦未聞矣修佩之者
宜竭誠焉凡設座得名山洞穴是佳不然即
幽閑虚寂亦可施置其器物座具時果芳饌
必在豐新山洞間無席即藉草以木葉若淨
爲中預愼内外不得犬䑕畜産雜穢葷肥登
臨犯觸及呵叱大小盛饌一如齋法世人心

昧不覩精微即云酒脯但生不信且道法清
虚特忌殗穢星辰嶽瀆皆是眞仙主之不究
根㝷源直信邪說若斯之𩔖吁可痛哉知上
士之所勤下愚之大笑也
　　　設壇座位第一
　　　潔壇解穢第二
　　　入戸呪第三
　　　發鑪第四
　　　出靈官第五
　　　請官啓事第六

　　　送神眞第七
　　　勑小吏神第八
　　　内官第九
　　　復鑪第十
　　　送神頌第十一
　　　出戸呪第十二
　　　醮後諸忌第十三
設壇座位第一
夫神道非形至誠斯感眞靈無象啓必有方
修之者須立壇位以祈福應也其壇請依靈

寳招眞法開東西南北王上五門方二丈四
尺欄纂如法何者三洞經法洞玄居中故用
其事以通上下也立壇訖置上清位於壇中
稍近前南向施青絳紋巾以法籙開安座上
前設五尺盤三枚一盤九分一盤六分三盞
燈一盤一分都合十六分十六杯三鑪香
次北近西六甲位南向敷絳巾以符開安座
前設六盤每盤一分一鑪香六杯燈一
次東頭三皇位南向敷碧巾以符開安座上
從東天皇次地皇次人皇前設三盤盤一分

三香三杯三燈
次東面北頭五嶽眞形圖西向敷絳巾以圖
符安座上前三盤近北一盤五分五嶽君位
近南一盤二分佐命君位次南向二盤各一
分青城廬山使者位三盤九分九杯四燈四
鑪香也
次南五符位西向敷中以符安座上前三盤
一盤一分稍前或别席敷皂巾人鳥山位一
盤一杯一香一燈次後二盤眞文五符八景
内音位各五分合十分十杯一香一燈

次南設盟威位東向敷絳巾符安座上前設
三盤盤八分合二十四分二十四杯或十二
杯或八或三各有法象一香一爐
次北設東西二禁位東向敷青巾以符安座
上前設三盤近北一盤一分西嶽君位次近
南中黄太一位一盤一分次近西四神君位
一盤四分都三盤合十六分或六盤三分二
香二燈
若修七星即於壇中上清後六甲前南向敷
紫巾設七盤盤一分七杯一香一燈此位縱

不修亦宜設位夫醮法以斯爲首也
河圖附上清亦可於上清後三皇前敷青巾
南向設一盤九分一香九杯一燈醮餘鎭信
鹽豉米等於上清前小近東一席置之項見
師作如是設位非敢自專其所須香燈鎭信
並須如法或能每座設案更以淨巾以籙於
案上更佳各設版壇四面並須絳䋲欄之不
然即灰或麥麩圍之欲使眞靈有位想念可
以淨幕遮圍不使香燈散亂尤佳也
















潔壇解穢第二
夫所以潔壇者蕩滌故炁芳澤眞靈使内外
清通人神俱感凡啓醮悉皆如之非直此也
向王書解穢符於紙上其水桃皮竹葉沉香
雞舌香柏葉等剉絹袋沉湯中煑之以灑壇
及器物中并沐浴或以清泉新水亦得用也
依前章鋪訖具法服以劒水於地戸上先劒

後水相去各三歩啓奏作三才歩歩畢握固
瞑目存經籍度師在西面存唐將軍兵馬佩
劒執印在左葛將軍兵馬執㦸佩劒在右周
將軍兵馬執節在前眞人著朱衣乗九鳯歩
斗臨壇收穢七星覆已頭上柄指前不得遮
己目畢開目誦四靈呪呪曰
東方青龍角亢之精云常云並依畢以手撫
心丁字立呪曰
吾召百神旣集即當遊云云次三才歩
次勑水江河淮海非凡水云云乃噀水一下

唱攝三下
次稱名位訖謹請東方青龍降以眞氣入(臣)
身中云云
次作三才歩九跡或旣濟卦
次請五童君云云其他並常也
次作七星剛歩放水枕訖
入戸祝第三
四上功曹龍虎使者正一生炁侍靜素女夜
有所啓請得開明童子上玄少女與我俱入
黄宮之裏通達所啓皆使上聞畢便入遶壇

一周啓事人西北設位而立餘衆官男設位
向東先上諸座香次上啓告香也
次唱各禮師存念如法
次存三師如常
發鑪第四鳴法鼔三十六通
无上三天玄元始三炁太上老君召出(臣)某
身中三五功曹左右官使者左右捧香驛龍
騎吏侍香金童散花玉女五帝直符直日香
官各三十六人出關啓州縣土地里域眞官
正神(臣)某今正爾燒香設醮願得十方正眞

生炁降流(臣)等身中令所啓速達徑御
三清玉帝至眞(几前)
次上奏按香衆官再拜
出靈官第五長跪叩齒二十四通
謹出(臣)某身中五體眞官上仙上靈直使功
曹正一功曹左右官使者隂陽神決吏科車
赤符吏剛風騎置驛馬上章吏官各二人出
(臣)某身中虚元自然左右侍郎混沌玉帝太
眞左右領仙玉郎九玄上虚功曹三元功曹
各二十四人岀上清玉虚使者神仙使者太

山使者金晨玉童太華玉女左右靈飛玉虚
侍郎各二十四人出五帝元皇太眞各九千
人出檢天輔仙騎輔眞騎輔神騎輔帝騎輔
靈騎各九億萬衆出五帝飛輪䇿空騎五帝
飛仙騰空騎各九億萬衆出九天飛瓊羽蓋
騎飛轅緑駢騎制地龍騰騎各九億萬衆出
自然招眞生芝玉仙吏招神生芝玉仙吏神
丹生芝玉仙吏各九億萬衆岀金眞輝電騎
陽精興雲降雨騎隂精興雲降雨騎陽明照
曜逐電騎雲門執節金光騎各九億萬衆出

(臣)某身中靈寳洞玄三部八景諸天内音神
仙繡衣玉女五帝直符傳言奏事日月星宿
五帝官屬神龍騎飛龍騎驛龍騎雲龍騎乗
等一合嚴裝冠帶整其威儀對立(臣)某前吿
勑上下八方天官地官水官五嶽四瀆九江
八極名山大澤五帝眞官四司監察九部考
召玄元四始甲子諸官君無極無窮無髙無
下無幽無明無深無淺無鞅數衆眞官注氣
乾皇九宫八卦六甲直符虚无直事五嶽飛
仙神龍羽騎等並爲關啓

奏聞(臣)某去某年某月某日詣上清大洞法
師某君門下奉受仙靈畢法上清仙籙靈寳
眞文八景五法六甲祕符西嶽名山五嶽眞
仙圖籙三皇五帝神符九天鳯炁正法眞籙
金神虎符豁落七元靈飛六甲紫文交帶迴
車畢道佩服身形存修供養吉辰於某觀靈
壇之上旋設薄醮陳情獻欵以契眞靈三界
官屬與(臣)某身中五體三萬六千神吏分形
合影營護壇所馘滅妖氛咸令肅穆無使參
差聽(臣)某關奏啓請必蒙降赴

請官啓事第六從此巳後並須平聲低言讀
之每至再拜皆住良久不得髙厲也
上清玄都大洞三景弟子某嶽先生某帝小
兆眞人(臣)某再拜請官
謹奉請
上皇二十四髙眞玉清紫虚髙上元皇道君
等各神仙玉童玉女一合乗雲馭炁應景分
靈垂光降臨醮席再拜
謹奉請
三天正法三元大君太微靈都元皇眞君神

仙丈人玉童玉女六十三部靈官眞人一合
分靈應景馭炁乗雲騰空遍下垂光降臨醮
席再拜
謹奉請
太清髙仙景雲眞人太上丈人上皇君九華
太帝玄黄玉女一合流精散氣逐感隨機駕
景通神乗光降席再拜
謹奉請
瓊宫左右靈飛眞童玉女神仙等衆垂光降
席再拜

謹奉請
河圖太尉玉帝府九晨君眞皇夫人諸靈官
使者玉童玉女等一合馭景分暉垂光降席
再拜
謹奉請
太平下敎二十四髙眞人一合留神應感布
大慈悲念彼有心同塵接世分暉列照垂光
降席再拜
謹奉請
北斗七星眞君輔弼眞宰仙靈騎從一合馭

景分暉垂光降席再拜
謹奉請
六甲所領六旬眞神六丁玉女符吏從官直
日直符十二守士並臨降醮席再拜
謹奉請
西嶽君及飛天丈人太一中黄玄上玉童虎
王李君猛獸先生一合來下降臨醮席再拜
謹奉請
五嶽君佐命濳霍儲君青城丈人廬山使者
及當境山川眞靈並降臨醮席再拜

謹奉請
天皇天一君地皇太一君人皇玄一君眞靈
騎從並降臨醮席再拜
謹奉請
人鳥山形眞靈騎從一合來下降臨醮席再
拜
謹奉請
東方靈威仰蒼帝君青牙九炁天君太上眞
王青腰玉女東鄉諸靈官並臨醮席再拜
謹奉請

南方赤熛弩赤帝君朱丹三炁天君元炁丈
人朱宫太丹玉女南鄉諸靈官並臨醮席再
拜
謹奉請
中央舍樞紐黄帝君太帝眞人子丹黄庭戊
己天蒼玉女中央太帝靈官並臨醮席再拜
謹奉請
西方曜伯寳白帝君明石七炁天君元炁丈
人太上白素玉女西鄉諸靈官並臨醮席再
拜

謹奉請
北方隱侯局黒帝君玄滋五炁天君太上靈
君夜光玉女北郷諸靈官並臨醮席再拜
謹奉請
夏帝君五嶽靈山眞人江河四瀆三官九府
諸靈官地仙玉女五嶽飛仙諸仙官並臨醮
席再拜
謹奉請
斗宫諸眞人玉童玉女髙仙神官服紫翠十
華之帔雲錦鳯羅之裙右佩虎章左帶龍劒

御碧林之輦乗三素之雲垂光迴眄曲賜下
臨再拜
謹奉請
左上仙蔽身大將軍一人姓唐名宏字文明
赤幘朱衣大冠左手執節右手持符佩劒兵
士三千萬衆下臨醮席再拜
謹奉請
右上靈隱形大將軍一人姓葛名雍字文度
赤幘朱衣大冠左手執㦸右手持符佩劒兵
士三千萬衆下臨醮席再拜

謹奉請
中上神藏影大將軍一人姓周名武字文剛
赤幘朱衣大冠左手執節右手持符佩劒兵
士三千萬衆下臨醮席再拜
謹奉請(臣)身中所佩
太上正一童子一將軍籙籙中正一功曹使
者仙童侍從降臨醮席
謹奉請(臣)身中所佩
太上正一童子十將軍籙籙中功曹使者郎
吏虎賁等降臨醮席

謹奉請(臣)身中所佩
太上正一上仙上靈百五十將軍籙籙中功
曹使者將軍吏兵降臨醮席
謹奉請(臣)身中所佩
太上赤天三部唐將軍葛將軍周將軍并侍
從兵吏各三千萬衆嚴裝盛服降臨醮席
謹奉請(臣)身中所佩
太上上靈百鬼召籙籙中功曹使者將軍吏
兵降臨醮席
謹奉請(臣)身中所佩

太上元命混沌赤籙籙中功曹使者仙人玉
女將軍吏兵降臨醮席
謹奉請(臣)身中所佩
太上三五上仙百鬼召籙籙中將軍吏兵降
臨醮席
謹奉請(臣)身中所佩
太上九州社令籙籙中功曹使者將軍吏兵
降臨醮席再拜
謹奉請(臣)身中所佩
太上三五星剛五斗籙籙中功曹使者魁罡

斗歩將軍吏兵降臨醮席
謹奉請(臣)身中所佩
太上河圖寳籙籙中功曹使者仙童玉女降
臨醮席
謹奉請(臣)身中所佩
太上解六害神符籙籙中眞官解刑却害將
軍吏兵等降臨醮席
謹奉請(臣)身中所佩
太上九鳯破穢籙籙中五方破穢將軍吏兵
降臨醮席

謹奉請(臣)身中所佩
大上都章畢印籙籙中眞神功曹使者仙童
玉女降臨醮席
謹奉請(臣)身中所佩
太上斬邪華蓋籙籙中功曹使者將軍吏兵
降臨醮席
謹奉請(臣)身中所佩
太上九天兵符籙籙中統領九天神君將軍
吏兵降臨醮席
謹奉請(臣)身中所佩

太上九宫捍厄籙籙中諸官却厄君將軍吏
兵降臨醮席再拜
謹奉請(臣)身中所佩
太上八卦謹身籙籙中功曹八方護身君將
軍吏兵降臨醮席
謹奉請(臣)身中所佩
太上考召籙籙中考召君將吏攝召靈官降
臨醮席
謹奉請(臣)身中所佩
太上斬邪赤籙籙中辟斥將軍吏兵斬邪靈

官降臨醮席
謹奉請(臣)身中所佩
太上辟邪神籙籙中功曹使者將軍吏兵降
臨醮席
謹奉請(臣)身中所佩
太上四都禁炁籙籙中禁炁將軍功曹吏兵
降臨醮席
謹奉請(臣)身中所佩
太上大斬邪籙籙中誅邪斷絶水府精邪將
軍吏兵降臨醮席

謹奉請(臣)身中所佩
太上功曹籙籙中功曹使者仙童玉女吏兵
降臨醮席
謹奉請(臣)身中所佩
太上保命長生籙籙中保命君吏降臨醮席
再拜
謹奉請
太上三元大將軍劵契中貴神將吏降臨醮
席再拜
謹奉請

陽平治都功治籙若不受都功不請也
言治典二十四治治有二十四人官有二十
四職職有二百四十軍軍有二千四百將將
有二萬四千吏吏有二十四萬兵男官女官
二十四官男職女職二十四職男氣女氣二
十四氣
治中虎賁威儀鈴下五百將各二十四人
治中校尉百二十人
治中功曹二人
治中主簿二人

治中幹佐十二人
治中金剛童子十二人
治中小吏十二人
治中部章督郵十二人
治中從事十二人
治中使者十二人
治中通章二人
治中典治君十二人
治中考召吏二十四人
治中左右隂陽二十四生炁吏

治中建節監功大將軍二十四人
治中前歩効功吏二十四人
治中後歩効殺二十四人
治中驛亭丞二十四人
治中監章從事二人
治中按章從事二人
治中録章從事二人
治中校章從事二人
治中呈章從事二人
治中鈴下百鬼中王二十四人

治中定章從事二人
治中齎章從事二人
治中御章從事二人
謹奉請
名山大澤守土眞官當界主司虚空監察四
司五帝應感眞靈各領分輝垂光降臨醮席
再拜
請衆聖事畢便伏想見眞靈百匝千重億乗
萬騎悉在壇所各依位次儼然陳列靈眞光
輝煥耀肅然在目前畢再拜

次讀詞詞訖亦拜
次稱名位
上清玄都大洞三景弟子奉行三洞醮法事
某嶽先生某帝小兆眞人(臣)某等誠惶誠恐
謹叩頭再拜上啓
虚无自然元始天尊无極大道太上老君上
相上宰无極元君太上玉晨髙上道君太微
天帝君後聖金闕帝君玉皇二十四髙眞玉
清紫虚无皇道君四輔上相上宰東華方諸
青童大君三天正法三元君太微靈都元皇

眞君九天鳯炁太清上仙太上丈人神仙丈
人玉童玉女三台七元輔弼尊帝神眞上聖
上保南極紫元夫人上傅太素眞君上宰西
城緫眞王君太極眞人南嶽赤君太平下敎
二十四眞人司命南嶽魏夫人紫微王夫人
九華安妃太元眞人東卿司命茅君清靈眞
人裴君紫陽眞人周君仙侯侍帝晨二許眞
人司命楊君句曲眞人定録右禁郎茅中君
三官保命司直茅小君華陽洞府領括蒼呉
越生死罪福衆眞三十六司命官君河圖九

晨君六甲諸靈官西嶽君中黄太一君五嶽
九山佐命君三皇眞君无上元始太上大道
君五老上帝至眞大聖尊神玄中大法師道
德衆聖天尊大帝天帝玄一三眞人太上明
威正一天尊天師嗣師係師女師三師門下
典者君吏上皇太上道君太清玄元上三天
无極大道太上老君太上丈人九老仙都君
九炁丈人等百千萬重道炁千二百官君太
清玉陛下南上大道君四方三界一切眞靈
三洞典經玉郎神仙官屬(臣)某七世積德慶

及今生少懹慕道心思妙法潔志清嚴歸命
師門勤求俛仰以詣某君門下奉受寳經天
書玉字符圖要訣内外治籙佩服身形存修
供養未契眞靈以今吉日良㑹沐浴熏修敷
陳法座施設芳饌啓薦眞靈伏惟
大聖衆尊願迴雲駕俯垂釆納鑒映凡情省
理所言留恩降福(臣)某稽首再拜
　　　三上香
　　　三上湯
(臣)某謹重上啓

夫大道微妙神用無方吐納隂陽生成萬物
有形之類皆是道生長養成就如母所受凡
厥迴向莫不感通伏惟
太上衆尊哀憐有心賜見開悟若(臣)某上代
七祖有大罪負越科禁穢犯天地日月星辰
或罵詈神鬼指斥眞靈誹經謗道抑弱欺貧
三業六根驕慢四軰殺生偷盜萬罪千愆啓
大宥之恩普賜原赦(臣)某七祖父母先化亡
魂永離幽牢遷昇福地南宫受錬仙化成人
髙歩九天無爲自在(臣)某宿根重積固疾深

災衆病濳消諸殃殄滅凶謀惡逆姦鬼邪神
一切消除天禄永延福樂無盡同師共法及
以姻宗久視長生巍巍貞吉乞(臣)某心靈朗
悟智慧圓通眞聖冥扶神靈降接良師善友
玉液金丹必自相逢不求而至行道得道求
仙得仙舉意從心萬向皆遂(臣)某稽首再拜
　　　三上香
　　　三上湯
(臣)某謹重上啓
髙靈衆尊上聖尊神三洞神眞四司五帝(臣)

某有幸宿世恩深九天之劫轉及今身值遇
明運道法流行得以穢質叅染靈文髙上祕
籙三洞符圖寳章自叨竊以來尊仰上眞心
希神仙而精誠淺末未能感靈常恐罪身沉
傾臰穢淪没九泉天慈廣大展其功効心守
誠信忘度無窮今日上告萬願開陳清心啓
謝披露宿新伏願
上聖髙尊諸君丈人至眞天尊曲降卑賤誠
慙誠恐不敢自寧天光遐照無幽不鑒披心
上啓敢奉以聞乞眞符寳籙神靈侍衛營護

(臣)身登山渉險出入林澗所求所向皆得如
言金石開通神明交㑹萬願從心採服芝藥
不得隱藏山精伏匿萬試不干虎狼毒蟲令
不加身仙童玉女給侍東西萬神靈炁降入
身形安鎭五臟内外聦明心開意悟逆知吉
凶三尸消滅九蟲不生身有竒毛早得神仙
惟蒙
髙尊大帝眞人降福垂恩流下衆庶賜如所
陳不勝洪澤輙以自効(臣)某誠惶誠恐稽首
再拜

　　　三上香
　　　三上湯
送神眞第七
(臣)某啓
上勞尊靈下降凡穢加以食饍寡薄詞理庸
拙久稽眞儀罪當萬責今雲車巳整里路方
披仰勞
尊神還登金闕(臣)某不逮願賜開宥昇車之
恩伏希罔極(臣)某誠惶誠恐稽首再拜四散
香湯及醮胙收法籙及位版然勑小神吏

勑小吏神第八
夫上下尊卑人神共軌不可謬濫須依次序
今尊神旣昇諸有營護侍衛土地眞官及身
中兵吏主掌符圖位卑職小未預法座之者
請各配位依其上下受(臣)某言啓
　　　上香
　　　上湯
伏以龍輿整馭不敢久停𦍒願降臨之後各
還所職如常守衛降福除禍留恩布德侍經
玉童玉女左右玉郎兼(臣)某所受眞官各依

掌衛與(臣)某同心一體行住動止不相去離
若有災危厄患神惑氣昏違犯契盟吏兵先
坐玄科格律罪讁不輕神宜愼之
　　　散香湯等
内官第九
(臣)某設醮巳畢向來所出身中五體眞官三
洞玉郎吏一切靈騎並願還(臣)某身中各依
所守在左還左在右還右安坐金堂玉室保
炁全眞須(臣)某後召復出一如故事伏良久
閉目叩齒三通想見身神翕然盡還身中如

世中州府兵馬各還營幕帖然澄靜然後復
鑪
復鑪第十此後一章平聲髙唱一如齋法事
香官使者左右龍虎君侍香諸靈官當今壇
靜之所自然生金芝玉英(臣)某求道得道求
仙得仙七祖三師悉蒙昇度遍沐玄恩十方
仙童玉女接侍香煙傳(臣)向來言奏速達徑
御
三天太上無形無名无極元尊玉帝(几前)
送神頌第十一

眇眇空無像悠悠感有情敬則垂天貺
洩則被魔精吉凶隨運起否泰應縁生
道不貴珠玉神懽在志誠丹碧盡勤苦
懇欵竭中情自然通大聖皆得降明靈
捻香陳所願稽首冀嘉貞天尊常湛寂
迴心歸杳𡨋
誦畢學仙下壇一如常法
出戸祝第十二
玄上太隂八䆫開明向有所陳少女通靈事
畢復位萬神濳寧

醮後諸忌第十三
凡醮食可以飯賢人道士不得與雜俗昏穢
之人孝子婦人尤忌亦不道餉遺俗流之𩔖
舊法皆送於長流水中及土地埋之勿飲酒
其氣亂勿食五辛其氣昏勿與别人同坐其
氣雜勿視死看生其氣穢勿嗔怒其氣奔勿
悲哀其神傷勿見血其氣污
　巳上七戒宜依七日或二七日不違之能
　滿四十九日更佳大都道人忌之悉然非
　止醮後

夫求市醮物皆須時新豐潔無蚛孔及塵穢
之物又不得論其財鏹其入土沉穢之物不
充醮物蔗芋暑藥藕葛之徒若以人參伏苓
之類不禁此皆靈物所育營辦之時先沐浴
清淨燒香洗滌器物刀机不得髙言厲語嗔
怒小大交遊外俗如不解自營須求造食人
先約勒令沐浴換新衣專自看之


醮三洞眞文五法正一盟威籙立成儀











