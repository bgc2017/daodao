








上方大洞眞元妙經圖
昔時堯民見仙君而請問焉曰雍也敢告大
洞眞元可得聞乎仙君對曰汝鄙夫也何足
以問諸然請誦其所聞而吾子自擇馬策言
大猶道也洞者通也茫茫大道運眞一元陽
之氣其氣無窮無所不通故爲萬物之宗人
能守之則神仙可學矣仙君可復偁今吾爲
雍也特從其信當肆其訓擬明衆妙之要道
可萃諸經之善言言眞元之教明于天下天
垂其圖十有二焉人務其誨警干來者猶師

曠之調鍾俟知音之在後
虚無自然之圖



其始無首其終無尾其上不皦其下不昧繩
繩兮不可名復歸於無物是謂無狀之狀無
物之象是謂惚恍迎之不見其首隨之不見
其後執古之道以御令之有能知古始是謂
道紀所謂人法地地法天天法道道法自然

者廼虚無之自然歟經云無無曰道義極玄
玄言人非虚無自然則弗能生也頌曰
太虚無中體自然道生一氣介十焉
罔極大化乾坤域龍馬龜書正理傳
兹者與夫天眞皇人背署太虚雲篆詎可同
日而語哉
道妙惚恍之圖









夫道也者神異之物虚而有情靈而無象隨
迎莫測隱顯莫求不知所以然亦不知所以
不然通生無匱因謂之道山谷云吾欲亡言
觀道微妙老君曰道之爲物惟恍惟惚惚兮
恍兮中有象馬恍兮惚兮中有物焉窃兮㝠

兮其中有精其精甚眞其中有信自古及今
其名不去以閱衆甫蓋其天下之物皆生於
有有生於無恍有耶惚無耶閱禀也甫始也
言無中禀氣始化衆有衆有之間惟人爲貴
若能修道可以長久是知道妙所在聖人尊
之故軒后膝行以順風孔父朝聞而夕死其
惚恍之旨於斯見矣昔者眞君在武當山中
進道凡四十有二年方升紫霄位列仙聖非
乎龜虵吞黑錫天地養丹砂孟謫仙云結汞
凝鉛能之者仙但人皆秪溺於邪莫達其要

欲求天仙而姑舍乎金丹何以𦤺形神俱妙
若人形坤俱妙者蓋眞元祕諸故道之將行
也歟貴勤矣夫孰不云乎匪邇匪迂裔裔皇
皇登于瑶堂易曰履道坦坦幽人貞吉其斯
之謂歟
太極先天之圖





粤有太易之坤太始之氣太初之精太素之
形太極之道無古無今無始無終也故易有
太極是生兩儀兩儀生四象四象生八卦八
卦定吉凶吉凶生大業言萬物皆有太極兩
儀四象之象四象八卦具而未動謂之太極
太極也者天地之大本耶天地分太極萬物
分天地人資天地眞元一氣之中以生成長
養觀乎人則天地之體見矣是故師言氣極
則變旣變則通通猶道耶况反者道之動蓋
有物混成先天地生寂兮寥兮獨立而不攺

周行而不殆可以爲天下母母者道耶至矣
哉道之大也無以尙之夫道者有清有濁有
動有靜但凡其人行道也歟則生神矣夫或
躬廢大方則届于其亡信哉
三儀㝠有之圖



乾之初九九二則曰坤元之儀大化也者氣
結凝滓積滯成地九三九四則曰人元之儀

大化也者三元毓神九氣結形黄白如雞子
乾坤同法象九五上九則曰乾元之儀大化
也者氣清髙澄積陽成天言天包地外地處
天中且地之所以憑者爲大氣鼓之者也大
氣者時運也然天地爲巨猶在道化沖和元
氣神變爲人乃成三才言人物冥有從乾坤
中來故前聖制之配太無之紀利民悉備矣
若夫其人德合兩儀由斯迪者不亦嘉乎嗟
佊于迂豈弗爾思
氣運之圖








神哉混元未判總一氣而隱兩儀太極旣分
顯三才而張庶品人物之體皆備氣數之源
咸紹其梵氣彌羅萬範開張言梵氣者乃大

行梵氣也彌羅者爲包羅萬有也昔自元始
抗大梵之眞開赤明之紀惟天地者萬物之
上下也左右者隂陽之道路也故生育無窮
布陳兆彚動植安危悉由氣運雖修行人可
能違乎言九竅四肢皆通于天氣且手足之
隂陽各有其三焉妙法具載黄帝素問正紀
大論篇中示民藥食所冝最爲耍道故經云
食其時百骸理時猶是也兹固康寧之基矣
毎歳五運六氣所主司天在泉左間右間肇
從大寒前後甲子日交初步之氣厥隂木之

風化於巳亥二年司天寅申二年在泉子午
卯酉辰戌丑未八年爲間氣氣在人之左開
及肝與膽肝膽生怒怒傷三䰟是故髙道省
浮生之大夢鍊陽神以長存又於春分交二
步之氣少隂君火𤍠化於子午二年司天卯
酉二年在泉辰成丑未寅申巳亥八年爲間
氣氣在人之左寸及心與小腸表裏生喜喜
則傷神惟上士也不染著於有相即觀道於
無生至小满交三步之氣太隂君本太隂於
丑未二年司天辰戌二年在泉寅申巳亥子

午卯酉八年爲間氣自初氣終三氣天氣主
之或云少陽相火之炎化氣在人之右尺及
命門與三焦者三生畏畏傷血氣其明逹者
覺聚㪚之自然離物相以無爲至大暑交四
歩之氣少陽君本少陽於寅申二年司天巳
亥二年在泉子午卯酉辰戌丑未八年爲間
氣或云太隂土之濕化氣在人之右關及脾
與胃而三生思思傷身體有烈仙者悟見聞
以象空華亡愛欲而增智慧至秋分交五歩
之氣陽明金之燥化於卯酉二年司天子午

二年在泉辰戌丑未寅申巳亥八年爲間氣
氣在人之右寸及肺與大腸其三生憂憂傷
七𩲸有眞人者觀世事以皆空可恒時而明
炤至小雪交終之氣太陽水之寒化於辰成
二年司天丑未二年在泉寅申巳亥子午卯
酉八年爲間氣其氣在人之左尺及腎與膀
胱兹者生恐恐則傷精獨至人也積萬行於
人間紀千善於天上自四氣盡終氣地氣主
之但凡一氣皆六十日交之其年與日大理
同推故道符大洞德配眞源玄矣哉洞眞乎

統廣生之神變巨化之序以其醜類當時受
形且人之百骸則有涯者也玄之一氣而無
間然矣諸進道者召無間之氣楠有涯之形
故形作氣之賔氣爲形之主形氣相保翊善
資生蓋天下莫不貴者道也爰因順道化者
存逆氣運者亡嘆日月逾邁若弗云來有言
時乎時不再姤遂塵視冨貴㝱觀生死克念
人也道與之貌天與之氣地與之形形之神
闕一穴名曰天中天中之上天氣主之天中
之下地氣主之氣交之分人氣從之傳稱六

氣隂陽風雨晦明也分爲四時序爲五行之
節言三隂虚也三陽盈也風巽也雨坎也晦
隂息也明陽消也如曆書云毎歳周天之氣
凡二十有四馬自立春驚蟄清明春之節氣
内兩水春分榖雨春之中氣次立夏芒種小
暑夏之節氣内小滿夏至大暑夏之中氣又
立秋白露寒露秋之節氣内處暑秋分霜降
秋之中氣終立冬大雪小寒冬之節氣内小
雪冬至大寒冬之中氣土分四季末各十有
入日主之以上諸氣總統四時五行之政且

氣消息盈虚唯髙士則之誨人愻之則延齡
冒之即殀命冝逺乎寒熱温涼将愻天道以
養元氣蓋其元氣難積易散祕訣在四氣調
神論中是以聖人與氣運相應若亡其情而
得長久故上士參合其理亦然檀云人之情
所爲喜怒哀懼愛惡欲七者弗學而能但人
從之則凡儆之則聖如攸好修習大洞眞元
情當悉除善逭隂陽之蠹故幾於道超生化
之域躋道遙之界至樂熈熈然其可忽諸與
上方大洞眞元妙經圖











