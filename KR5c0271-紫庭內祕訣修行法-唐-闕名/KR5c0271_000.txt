








紫庭内祕訣修行法夙三
凡修道欲求長生不死存三元神及三元宫
所在其上元泥丸宫在兩眉間上却入三寸
即於第二寸中辟方一寸爲丹田宫者是也
存其神名赤子字光元先一名帝卿著朱衣
存想見在宫内三遍呼其名字中元絳房心
是也當心中方一寸即是絳宫也存其神在
宫内亦著絳衣名眞人字子丹光堅三遍呼
其名字下元丹田宫在臍下三寸當臍却入
三寸是也存其神在宫内著黄衣面部白如

嬰兒初生之貌名元陽字谷玄三遍呼其名
字後嚥氣二十四過呼生宫大君命門臍也
玄闕是始生胞腸之通路也其中有生宫入
臍一寸宫内有大君名桃康字合精延著朱
衣戴紫芙蓉冠坐當命門三魂神侍側立在
左邊大君手執天皇象符文依字以兩手執
之以合注元氣𥙷胎反胞暮卧先存三宫次
及坐爲之握固臨目内視先閉氣二十四息
仍存見大君向外坐貌如嬰兒冠服執符至
令分明乃心呼大君名三遍玄闕生宫大君

名桃康字合精延嚥液五十息叩齒三通微
祝曰胎靈大神皇綱天君手執胞符頭巾紫
冠黄囘赤轉上精命門化神反生六合相因
形體光澤玉女棲身
右呪常關訖方爲拘制法耳若能常行此十
八年千乗萬騎白日昇天
太微帝天皇象符如後







右天皇象符以付生宫大神桃康字合精延
合元上氣理胞運精朱書青𥿄細書月旦月
望夜半北向服之以右手執符閉氣北向燒
香書符畢各剪以次重著執之便臨目閉氣
存大君如前乃心祝之曰
天帝玄書皇象靈符以合元氣運精反胞萬
年嬰孩飛仙天樞生宫大神披書建朱頭戴

紫冠與我同謀畢起身再拜以次一一卷符
作丸服之存大君左手中執符服乃北向拜
太微天君經云存大君符服十八年大君將
能左激三田右御三氣田化成飛輿氣化成
玄龍仰役二十四神俯使魂靈呼陽官六甲
召隂官六丁千乗萬騎白日昇天皆桃君之
感致也道雖小亦可觀焉生宫大神慎經血
穢燒六畜毛胡荽等物此皆伐亂胎氣自反
傷嬰神也
夫三魂一月三度去離人身初三日十三日

二十三日神魂遊蕩夢寐不眞邪氣欲侵人
如到此時仍須拘制法當於臨卧之時仰卧
長伸兩脚以兩手重撫心上左手在上叩齒
三通嚥氣三過閉目存想心中一道赤氣晃
晃光如雞子大從心中仰上分從兩眼中出
漸大周帀身下至兩脚上至頭上化爲大火
焚錬一身狀似然炭忽覺四體小熱又叩齒
三通存呼三魂名爽靈胎光幽精三神急住
爽靈在玄闕侍大君之左以右守魄胎光在
洞房宫對黄老君赤子守泥丸幽精在心中

受心節度各當其所在存呼之乃呪曰
太微玄宫中黄始青内錬三魂胎光安寧神
寳玉室與我俱生不得妄動鑒者太靈若欲
飛行唯得太極上清若欲飢渴唯得囘水玉
精都畢忘身良乆先行諸卧存畢乃行此事
因以息氣便眠
夫七魄一月三度去離人身初七十七二十
七夜去凡魄去之時皆令人睡夢顚倒學道
之子切須拘制莫令魄遊蕩到此時夜卧以
兩手定指向腦後枕長伸兩足即存鼻端有

白氣兩條先從肺出兩鼻孔中如小豆大微
微漸大冠身九重周遍下至兩足却上至頭
白氣忽化爲天獸先從内變使兩青龍在兩
目睛中又存兩白虎在鼻孔中皆向外朱雀
在心上向人口低頭引觜令近於口蒼龍及
龜在左足下靈蛇在右足下此共成玄武者
在足作履蹠以蹈之又存兩耳中有兩玉女
著玄錦衣當命門兩手把兩炬火光芒至極
左名嬌女右名靈儀並氣之九重者各變良
久都畢又嚥液七過叩齒七通呼七魄名尸

狗伏矢雀隂吞賊非毒除穢臭肺先存七魄
命門中於大君右邊行立爲第一魂爽靈所
守不得動乃呼之畢及微祝曰
素氣九回制魄邪凶天獸守門嬌女執關魂
魄和柔與我相安不得妄動看察形元汝若
飢渴聽飲月華日丹都畢忘身良久因以取
眠
學道者當禮心存眞拜謝至秋分日存思念
眞齋戒勿念邪惡當願飛仙若長齋者秋分
日皆謝七祖父母次存一身罪過求自攺之

誓也非正絶於世塵之士者慎勿以秋分日
謝罪此日謂此謝無不釋而不可重犯自量
或有必可免之事尚未去得勿强言謝也經
云子欲學道慎秋分事無大小皆上聞其日
至中時入室北向燒香再拜長跪脫巾於地
微祝曰某州縣某宫觀小兆眞人某上啓
髙聖太上玉晨玄皇太上道君金闕太平玉
晨玄元無上道君金闕四輔二十四眞人司
命神官先謝七祖父母次及一身使辭誠懇
切稽顙叩摶再拜先戴巾然後起再拜也

若遇善夢卧覺當摩目二七急閉目以兩
手掌從内向外摩之叩齒二七通微祝曰
太上髙精三帝丹靈絳宫明徹吉感告情三
元柔魂天皇授經所向諧合飛仙上清常與
玉眞俱㑹紫庭
數遇惡夢便閉目閉氣以左手捻人中二
七遍畢以第二第三指捻山源隂捻數十
過更急按之啄齒二七通閉氣如前啄齒
微祝曰
太洞眞玄張錬三魂第一魂速守七魄第二

魂速守泥丸第三魂受心節度上啓
太上三元君某甲向遇不祥之夢是七魄遊
尸來恊邪源急召桃康護命上告帝君五老
九眞各守體門黄闕神師紫戸將軍把鉞握
鈴消滅惡精反凶成吉生死無縁
又卧必獲吉應三年之後唯神感旨應乃
有夢也凡夜卧覺當更急閉目叩嚥各九
遍次以手按鼻左右上下數十過乃微祝
曰
太上四明九門發精耳目玄徹通眞達靈天

中之臺流氣調平嬌女雲儀眼童英明華聦
朗徹百度眇清保和上元俳佪九城五藏植
根耳目自生天臺鬱素柱梁不傾耳魄澡錬
三魂安寧赤子携景輙與我并掩我耳目大
上當前摧以流鈴萬凶消滅所願必成日月
守門心藏五星眞皇所祝群響敬聽吉以玄
應祥瑞爲明
祝畢又嚥液九過摩拭而目令小熱以常
卧覺按祝勿失一卧也令人耳目聦明强
識豁明鼻中調平不唾津液面有童顔制

魂錬魄却千邪辟萬魔
理髮欲向王方之所禁於北向理髮其十一
月宜向辰亥旣櫛之初而祝曰
太帝散靈五老歸眞泥丸玄華保精長存左
爲日隱右爲月根六合清錬百神受恩
畢嚥液三過當數易櫛取多而不使痛血
液不滯髮根常堅
服仙藥常向本命日服乃勿與死䘮凶惡犯
傷胎神徒服無益也
臨食勿道死亡事勿露食物來衆邪氣也

洗澡之時常存六丁令人所向如願尋常存
六旬之内丁日沐浴亦如常沐浴數每至甲
子日常當沐浴不爾當幾月旦使人通靈幾
謂竒也即正月五月是耳宜取東流水作香
湯佳而浴不患數但不能耳蕩錬尸臭而眞
氣來也愼勿坐浴解形及坐在水中也
若履殗穢及諸不淨處當洗澡浴與解形以
除之其法用淡竹葉十兩桃皮四兩以清水
一斛煑之令沸出適寒温以沐浴之即萬殗
消除

北帝殺鬼之法臨目握固閉氣存見藏腑眞
神謂五藏之神也但見五藏其感自神亦可
謂四靈及黄龍也先叩齒三十六通乃祝曰
天蓬天蓬(云云)
世有下士强惡之鬼多作婦人以惑試人亦
能變作男子之形非唯女子也若見有此者
便閉氣思天關之中衡輔星存斗星其輔弼
之象在守寸中以杓指前具身神存守明堂
三宫五藏二十四神正顔定志意熟視其規
中珠子濁而不明者則見鬼試也亦可以鏡

宻照之知是鬼試則思七星在面前亦可在
頭上却之謂存魁覆頭上以杓指也又誦天
蓬呪仍存被天綱摧仆亦可念殺鬼呢若規
中方而明者仙道眞人雖不正方而明淨者
異人火日照之而無影者益驗也悟者便拜
之不悟爲試不過若遇邪鬼而謂之眞人亦
是不過之例子慎之
抱朴子曰入名山欲求芝草以三月九月此
山開出神仙藥之月勿以山痕之日必以天
輔日天輔時三竒㑹尤佳出三竒告門到山

須六隂日明堂之時帶靈符牽白犬抱白雞
以䀋一升及開山符檄著大石上必得芝草
又採及服芝草欲得王相柔和之日支干上
下相生爲佳此芝草名山多有之但凡庸之
人道心不精志行穢惡德薄不曉入山之術
雖得其圖不知其狀亦終不能得山無大小
皆有鬼神不以芝草與人則雖露之不可見
也抱朴子曰按九天祕記及入山忌須取宜
大凡入山日大月忌三日十一日十五日十
八日二十四日三十日小月忌一日五日十

三日十六日二十八日二十六日以此入山
旣忌爲山神所試又所求不得所作不成不
但道士及凡人此日入山皆凶與虎狼毒蟲
相遇也入山不得其時日必有其驗不可輕
入山也
又按玉鈴經云入名山不可不知遁甲之祕
術而不爲人委曲說其事而靈寳文又言入
山當以保日又義日若專日者大吉以制日
伐日必死又不一二道之也余少有入山情
由此乃學遁甲書乃有六十餘卷其事不可

卒精故集其要以爲囊中立成然不中以筆
傳令論其較略想好事者欲入山當訪索知
之者亦不乏於世也
七元中經曰欲求道以天内日天内時劾鬼
魅施符書以天禽日天禽時入山欲令百邪
狼虎盗賊不敢近之者出天藏入地戸佳也
凡六癸爲天藏六巳爲地戸
又曰亂世絶迹入山令無憂患以上元丁卯
日隂德之日時可以隱淪所謂白日陸沉日
月無光人鬼不能見也

又曰求仙學道入名山以六癸日六癸時一
名天心日必得度世也
又曰往山林中當以左手取青龍上物折半
置蓬星下歴明堂入隂中禹歩而行乃祝曰
諾鼻太隂將軍獨開曽孫某甲勿開外人使
人見甲者以爲束薪不見甲者以爲非人即
折所持草木置地戸左手取土以傳人中右
手持草自蔽左足著前禹歩而行到六癸下
閉氣住人鬼不見凡六甲爲青龍蓬星六丙
爲明堂六丁爲隂中又禹歩法正足立右足

在前左足在後復前又以左足從右足併是
爲一歩也前左足次復前右足從左足併是
二歩也次復左足以復前右足從與右足併
是三歩也如此乃禹歩之法凡作天下百怪
皆知禹歩不獨此事也



此成旣濟卦初二跡不在九跡之數然相因
仍一歩七尺合二丈一尺顧視九跡禹歩旱
矣

抱朴子曰靈寳所謂保日者謂支干上生下
之日也若用甲午乙巳日是也甲者木也午
者火也乙亦木也巳亦火也火生於木又所
謂義日者支干下生上之日也若壬申癸酉
是也壬者水也申者金也癸者亦水也酉亦
金也水生於金故也又所謂制日者支干上
尅下之日也若戊子已亥之日是也戊者土
也子者水也已者土也亥亦水也五行之義
土尅水也所謂伐日者支干下尅上之日也
若甲申乙酉日是也甲者木也申者金也乙

者木也酉亦金也金尅木効此引而長之皆
可知也
抱朴子曰入名山以甲子開除日以五色繒
各五寸懸大石上所求必得
抱朴子曰入山宜知六甲祕祝祝曰
臨兵闘者皆陣列前行凡此九字常宻祝之
無所不辟要道不煩此之謂也
右一法如此大同小異





右此是老君黄庭中胎四十九眞符也若
欲入山林以甲子寅日丹書白素夜置案
上面北斗祭以酒脯自說姓名再拜取納
衣領中辟山中百鬼萬精虎狼毒蟲道士
避世入山林亦如此法
第一符




第二符




第三符






右三符皆是老君居山符以丹書桃板大
其文令彌滿板上以著門戸上四方四隅
及所在道側要處去所住五十歩内辟山
精百鬼神驗









右此二符老君入山符戸内梁柱上皆可
施凡人家居山林及暫入山皆可用此
符反覆兩面俱作如此文









右此二符反覆兩面俱作此文此是仙人
陳安世所受入山辟虎狼符丹書絹二符
各異之帶著肘後男左女右亦可帶佩之
可著所住之四方各書板上若移徙當拔
取符去









右此二符是老君所帶辟百蛇及虎狼印
以棗木心長二寸刻之再拜而帶之其有

神効俗人信者皆可帶之大吉










右此三符兼可著牛馬屋左右前後及猪

欄辟虎狼其紫庭内祕要乃是黄老君修
行之術也其本不得妄傳非人殃流祖考
切宜慎之

紫庭内祕訣修行法





