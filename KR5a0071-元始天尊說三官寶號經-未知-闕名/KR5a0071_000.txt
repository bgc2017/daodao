








元始天尊說三官寳號經
爾時
元始天尊在大羅天上八景宫内與諸天神
王日月星宿上聖髙尊无極聖衆說无上至
真妙法有一真人名曰赤脚大仙越班而岀
擎拳長跪上白
天尊曰下界人民或有水火刀兵疾病生産
鬼魅精邪天羅地網一切厄難何由救免
天尊言得道神仙皆從三官保舉下方生人
但持三官寳號能除厄難悉皆消滅吾今授

汝下世流傳人間看誦者得福无量消一切
厄即說寳號曰
北極玄穹　紫微帝庭　泰山岱嶽　水國清泠
網維三界　統御萬靈　三元校籍　善惡攸分
齋戒禮誦　无願不成　消災釋罪　降福延生
功徳无邊　大悲大願　大聖大慈　至尊妙道
上元一品　賜福天官　紫微大帝　中元二品
赦罪地官　清虛大帝　下元三品　解厄水官
洞隂大官　三元主宰　三百六十　應感天尊
爾時赤脚大仙與諸天神王真仙大衆聞說

寳號皆大歡喜作禮稽首而退


元始天尊說三官寳號經

















