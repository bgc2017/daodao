








天心正法脩眞道場設醮儀則二
法事如式
都講舉各禮師存念如法
髙功宣五方衞靈呪
東方
九炁青天明星大神煥照東郷洞映九門
轉燭陽光掃穢除氛開明童子備衛我軒
收魔縛祅上對帝君奉神正道赤書玉文
九天符命攝龍驛傳普天安鎭臣得飛仙
南方

南方丹天三炁流光熒星轉燭洞照太陽
上有赤精開明靈童總禦火兵備守三宫
斬邪束祅剪截魔王北帝所承風火八衝
流鈴交煥敢有不從正道流行我享上功
保天長存億劫無終
西方
七炁之天太白流精光耀金門洞照太冥
中有素皇號曰帝靈保神安鎭衞我身形
斷截邪源玉道正明宫殿整肅三景齊并
道合自然飛昇紫庭靈寳符命普惠萬生

功加一切天地咸寜
北方
北方玄天五炁徘徊辰星煥爛光耀太微
黒靈尊神飛仙羽衣備守五門檢精捕非
敢有干試豁落斬摧玉符所告神振八威
邪門閉塞正道明開映照臣身三光同輝
䇿空駕浮舉形仙飛
中央
黄中理炁總統元眞鎭星吐暉流煥九天
開明童子一十二人元炁陽精炎上朱烟

洞照天下及臣等身百邪摧落攝鬼萬千
中山神呪普天使然五靈安鎭身飛上仙
次都講舉唱鳴法鼓二十四通
次髙功法師發鑪
無上三天玄元始三炁太上老君召出臣等
身中三五功曹左右官使者左右捧香驛龍
騎吏侍香金童傳言散花玉女五帝直符直
日香官各三十六人岀出者嚴裝關啓此間
土地里域正神臣今正爾燒香奉爲某人於
某處爲某事開建某齋若干晝夜罷散曰修

設清醮一座若干分位意者普告十方關盟
三界祈恩謝過請福禳災保族安家延年益
算願得
太上十方正眞生炁逄流入臣等身中令臣
所啓速達逕御
至眞無極大道昊天玉皇上帝御前
次髙功法師云衆官各長跪
次髙功法師出受經籙治職
謹出臣身中五體眞官功曹吏岀上三天執
法開化隂陽功曹度道消災散禍解厄君吏

各十二人出臣所受法籙治中建節監功大
將軍前部効功後部効殺驛庭令驛庭丞四
部監功謁者上仙上靈直使功曹左右官使
者隂陽神決吏各二人出出者嚴裝顯服冠
帶垂纓整其威儀弁朱陽之幘冠通天之冠
衣皂紈單衣腰帶籠頭之劒操持謁簿使者
弁玄隂之㥽冠九德之冠衣絳章單衣腰帶
虎符齊執玉版直使功曹住立四方正一功
曹住立中央治病功曹營衞臣身左官使者
建節在前右官使者持幢在後陽神决吏立

左隂神決吏立右上部功曹住立上方中部
功曹住立身中促氣功曹催促十方上部使
者逺望上天中部使者逺瞻八方都官使者
帀繞臣身郎吏虎賁察奸鈎騎都官僕射天
丁力士治正執正吏收神食神吏收鬼食鬼
吏收炁食炁吏收毒食毒吏收精食精吏收
邪食邪吏誅符破廟吏剛風騎置吏驛馬上
章吏飛龍騎吏等並屯住臣左右前後受臣
詞語分别關啓此間土地里域眞官正神監
察考召左右都平君天師所布下二十八治

三十六靖廬七十二福地三百六十名山崑
崙上宫洞天海嶽三元四始二十四炁十二
司神太歳太隂甲子諸官君眞元正炁三萬
六千神在時受命章中從事東夷南蠻西戎
北狄中央三泰五老神君山川溪谷靈官將
吏同誠上啓
虛無自然元始天尊無極大道太上道君太
上老君上德皇帝太上開天執符御曆含眞
體道昊天至尊玉皇上帝聖祖上靈髙道九
天司命保生天尊大帝紫微天皇大帝紫微

北極大帝承天効法厚德光大后土皇地祇
元天大聖后三十二天帝東華南極西靈北
眞仙都玉京金闕七寳瓊臺紫微上宫靈寳
至眞明皇道君三皇五帝十一曜星君南辰
北斗尊星天地水三官二十八宿星君玄中
大法師三天大法師天樞院相公北極驅邪
院衆聖靈寳三師四聖眞君天曹四司五嶽
帝君齋主法師䢖生星斗君本命元辰眞官
歳德尊神一切眞仙三界官屬臣以宿命因
縁叨行法教告盟之日約以行持祗奉道眞

欽崇法㑹俟監觀於至懇垂濟度之殊恩伏
願昭鍚靈休誕膺
聖眷脱塵寰之濡滯傀道炁以充盈施利濟
於無窮屏祅邪於不測唯期聖造俯納䖍祈
臣某誠惶誠恐頓首激切之至謹啓以聞
次都講舉唱各稱法位(道衆默稱受經籙治職)
具髙功法師受經籙法位臣某等謹同誠上
啓
虚無自然元始天尊無極大道太上道君太
上老君混元上德皇帝太上開天執符御曆

含眞體道昊天玉皇上帝聖祖上靈髙道九
天司命保生天尊大帝紫微天皇大帝紫微
北極大帝承天効法厚德光大后土皇地祇
元天大聖后曰月星宿天地四司斗中帝座
三府三官天樞院北極驅邪院聖衆太上妙
籙北帝法籙中眞仙五嶽四瀆洞天福地三
界神仙十方衆聖臣聞生天生地肇興象帝
之先無眹無聲混合希夷之上含靈所主大
道攸宗宏敷濟物之慈髙著祈恩之法太上
弟子某䖍傾精意俯爲微軀眞斾靈旛肅設

瑶壇之禮飈輪歘駕願回
金闕之遊旣懷惕愓之心以俟穰穰之福仰
瞻紫宙欽佇
景輿願賜降臨俯歆蠲潔臣與太上弟子等
無任祈求激切之至稽首再拜奉請
次道士執神號請聖
次上香上茶上酒
次知磬奏初獻法事旋繞
次知磬詠步虚詞
稽首禮太上燒香歸虚無流明隨我回

法輪亦三周玄願四大興靈慶及王侯
七祖生天堂煌煌耀景敷嘯歌觀太漠
天樂適我娛齊馨無上德下仙不與儔
妙相朗元覺詵詵巡虚遊
次都講舉唱各稱名位(道衆黙稱所受經籙治職)
具髙功法師受經籙法位臣某與太上弟子
某等同誠上啓
三清上聖四帝髙眞金闕帝君清都上宰圎
穹星宿厚地神仙三界威靈十方衆聖臣聞
戴天履地荷大道之生成食德飲和繄衆神

之造化凡處幅員之内盡霑亭毒之恩佌佌
無知冥冥何報太上弟子某傳度云宿依道
䕃獲覩文條願親清淨之門誓授元眞之職
仰荷眷懷之造益増尊奉之心是以特於某
處爲某事謹依科式廣啓薰修䢖立壇場恭
祈眞位庶流貺施永保燕安伏願
上聖回光靈仙垂鑒暫迂飈馭俯察精𠂻載
惟懇禱之誠寔整歸依之素太上弟子詞文
謹當宣奏
次宣詞引正一法師上

太上弟子詞文巳申啓奏恭承聽覧少賜矜
容特垂至大之恩允集無窮之福臣聞
三清杳𨗿萬聖尊崇非視聽之可求豈名言
之能述今太上弟子祗奉
上穹歸投大道法眞詮之密語體玄教以修
身尚慮宿愆自貽隂譴今則特依科式大啓
醮筵迓三境之髙眞延
九天之列聖恭陳蠲潔希降仙靈伏願道心
純一世累消融保茲幻化之身得遂修眞之
教然後長生久視行滿功成恩普及於存亡

福永綏於師保臣與太上弟子等無任激切
之至謹稽首再拜
次上香獻酒
次知磬奏亞獻法事
次知磬舉大學仙讃
學仙絶華念念念相因積去來亂我神
神躁靡不歷滅念停虚閑蕭蕭入空寂
請經若飢渴持忘如金石保子飛仙路
五靈度符籍
臣謹重誠上啓

北辰帝座日月皇君五星四曜尊星北斗南
辰大聖三官主宰五帝眞君一十八宿星辰
天樞院衆聖玄中大法師三天大法師靈寳
經籍度三師北極驅邪院衆聖闔座眞靈周
天列象伏以清都上宰翼張玄化之功紫府
大神佐佑無私之德乗時岀震體物施仁恭
拜首以陳情兾垂慈而降鑒切念太上弟子
臣早依眞教忝稱治官志在修持心存利濟
推行科法叅佩靈符仰遵
上帝之仁普救下民之苦是以肅陳瑶席延

降雲車所望恩休廣霑動植代願道心堅正
法力興隆保眞氣於一身消罪𠎝於宿劫功
加師保恩被生靈仰期炤鑒之功式恊祈求
之望臣與太上弟子等無任激切之至謹稽
首再拜
次三上香獻酒獻湯
次知磬舉三獻法事
次知磬舉出堂頌
道以齋爲先勤行登金闕故設大法橋
普度諸人物宿世恩德報道心超然發

身飛升仙都七祖咸解脫
臣謹重誠上啓
五嶽帝主四海龍神名山洞天靖廬福地十
洲三島四瀆百川治職仙官昇眞大聖天司
官屬地府天神仙曹將吏法籙靈官幽冥主
執水陸正神三界威靈十方至聖伏以維天
作屏巍乎四望之尊因地成形巋若五方之
鎭共承帝眷分董人寰恭致慤以陳情兾垂
慈而作證太上弟子傳度云夙欽道妙誓佩
眞符欲成濟物之功須藉修眞之術是以廣

陳蠲潔式薦馨香特啓壇場恭修醮禮伏願
天心助順神理親人祅邪咸殄於九幽威德
普加於萬𩔖然後民臣安泰共欣戴於堯天
道法興隆助綿長於周曆臣與太上弟子無
任激切之至謹稽首再拜(宣傳度科式獻錢馬則於此宣奏)
次遍啓
臣謹重誠上啓
三清上帝十極眞仙海嶽神靈天地仙衆三
界官屬一切威靈今巳禮周三獻詞不再陳
延佇眞靈稽停儀衛惟憂浼瀆伏積兢惶伏

願上界眞靈各還瑶闕下方列聖盡復仙曹
傾光旣盻於醮筵降福必從於吉夕臣與太
上弟子等無任攀戀禱祝望恩之至謹稽首
再拜奉送
次知磬舉送神頌
迴軿五雲輿騰駕九章歌倐歘冲天逺
醮筵香炁多玄恩覃宇宙福禄遍山河
緬想神仙路逍遥上大羅
次髙功法師復官
臣奏醮事訖向來所出功曹使者並還臣身

從衆妙門而入在左還左在右還右直使功
曹主領撿押還復本位無令差互後召即到
一如故事
次髙功法師復鑪
香官使者左右龍虎君侍香諸靈官當令設
醮之所自然生金液丹碧芝英百靈衆眞交
㑹在此香火鑪前伏願太上弟子受福臣等
蒙恩十方仙童玉女侍衞香烟傳奏向來所
啓之誠速達徑御
至眞無極大道昊天玉皇上帝御前

次知磬舉詠華夏讃
次引至焚詞所序立
次引上香度詞奠酒拜退
次知磬舉詠回向讃
上來設醮功德伏願太上弟子某及臣等同
頼善功成無上道一切信禮
次髙功法師回向念善云
奉爲太上弟子某人祈恩謝過集福消災念
大聖元始天尊無極大道靈寳天尊太上老
君紫清降福天尊延夀益算天尊長生保命

天尊八卦護身天尊九宫捍厄天尊十方靈
寳天尊日蓋大慈眞人月靜大悲眞人南昌
延夀眞人三清玉藏眞人玉京山中一切仙
聖不可思議功德
次知磬舉醮事畢弟子退位


天心正法修眞道場設醮儀


