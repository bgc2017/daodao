








太上三元飛星冠禁金書玉籙圖競一
太上老君於鹤鳴山以金書玉籙付天師張
道陵道陵稽首長跪啓曰臣鄙下凡賤枯骨
餘生特蒙
太上賜以上真要法臣見魔俗混雜今天下
大魔不伏禁戒動與虎狼五疫故氣傷人者
衆治生難為幸遇
聖尊願垂哀愍太上告道陵曰夫人心為萬
化之主若能存其神神乃依於人心為萬化
之主若能知其神神乃守於人子不知其神

神乃離於人子能存其言神乃反於人為此
三宫悲號五神離身此乃魔從内起鬼自外
來鬼魔益歡神變為賊落生名於左契注死
録於右宫兵病來傷豈延遐壽所以吾常愍
之子今問我知子志哉吾為子說三五盟威
正一之道諦信受之勿示非人子可長生辟
除萬禍三災不染九横難侵水火之災不可
近耳
　　　冠五星七元
乾金星　元木星　亨水星　利火星

貞土星
乾在頭　元左耳　亨右耳　利右肩
貞左肩
魁左肩　𩲃右肘　𩵄右肱　䰢左股
魓腹上　魈心上　魒左乳
　右如此觀之五斗成也
隂思呪曰
四神相衝五斗來扶千災散滅萬厄自除吾
今行事背孤擊虚是何小鬼敢近吾廬天丁
力士動即盡誅急急如律令

　　　冠七斗法
一魁左手　𩲃左肘　𩵄左肩　䰢心上
　魓右肩　𩳐右肘　魒右手
二魁右手　𩲃右肘　𩵄右肩　䰢心上
　魓左肩　魈左肘　魒左手
三魁左手　𩲃左肘　𩵄左肩　䰢心上
　魓右股　𩳐右膝　魒右足
四魁右手　𩲃右肘　𩵄右肩　䰢心上
　魓左股　𩳐左膝　魒左足
五魁左足　𩲃左膝　𩵄左股　䰢心上

　魓右肩𩳐右肘魒右手
六魁右足𩲃右膝𩵄右股䰢心上
　魓左肩𩳐左肘魒左手
七魁左足𩲃左膝𩵄左股䰢心上
　魓右肩𩳐右肘魒右手
　右冠之七遍其星繞絡身形萬鬼摧伏百
　靈衞護玉曆題名注筭延年益壽骨變真
　金上昇霄漢乆修錬之無不應驗勿示非
　人慎之慎之
光冠五星七元五屋者乾元亨利貞七元者

魁𩲃魋䰢魓𩳐魒修存畢次冠五斗二十八
宿
　　　　冠五斗二十八宿法
一角左手　亢左肘　氐左肩　房心上
　心右股　尾右膝　箕右足
二斗右手　牛右肘　女右肩　虚心上
　危左股　室左膝　壁左足
三奎左足　婁左膝　胃左股　昴心上
　畢右肩　觜右肘　參右手
四井右足　鬼右膝　栁右股　星心上

　張左肩　翼左肘　軫左手
五魁頭上　𩲃左肩　𩵄右肩　䰢左股
　魓右股　𩳐左足　魒右足
　右冠星之法㝡為上教玄妙之要懷而行
　之何道不成何鬼不伏無不欽降此乃神
　仙祕宻之文若至人得之切勿妄傳此關
　星動月驅神役鬼驗不可測若妄傳非人
　殃及自身延及七祖勤而行之早成仙道
　也
凡欲修仙學道可於正月一日巳前立於清

淨之地面向北朝元君四拜元君者元始開
天是也二名聖母若不朝聖毋學道不成當
告啓曰臣下境之人胎生凡賤雜穢腥濁觸
撓囂塵殘喘腐骸腥血之命特沐玄廕得反
餘生幸蒙累世崇真福留後葉敢將糞穢不
懼天威好道樂仙至誠玄奥伏乞神光宻照
得超不死之門至聖垂恩願赐之術辟
除災害共道合然
次三啄齒隂思五星
次思在手中歳星色如青寳

次思右手中太白星色如白寳
次思頂上熒惑星色如火珠
次思心中鎮星色如黄金
次思足下辰星色如黑玉皆神光洞照一身
隂思呪曰
五星镇形光照玄冥千神萬聖護我真靈巨
天猛獸制伏五兵五天魔鬼亡身滅形所在
之處萬神奉迎急急如律令
次冠五斗訖却思五星於我身上變化
次思左手中歳星變為風輪頂上熒惑星變

為猛火繞一身思鎮星在心前化為黄金鎻
甲纒繞一身思右手中太白星變為金剛神
劒劒有鋒刃皆放炎光思足下辰星忽變江
水須臾成海中有五龍出見
次思神訖而隂呪曰
五星鎮形光照火精保我五體鎮我萬靈六
天魔鬼動即斬形急急如律令
次思天罡大煞氣從天罡上來其氣内黄外
黑直至吾前吾以鼻吸之十二息而隂呪曰
大煞真氣内隂外陽保我軀命除邪辟殃山

精魍魎土地強𦍙赤口白舌蟲蛇虎狼害我
者死謀我者亡爱我者吉奉我者昌萬神摧
碎伏匿天剛急急如律令
將左手撫心右手摩頂暗思魁星在右手魒
星在左手䰢星在胷前而隂呪曰
魁星大煞鎮我心原外辟五兵内除五瘟當
我者迷謀我者凶逆鬼凶人於我何論急急
如律令
將左手撫心右手指天隂思魁星在右手魒
星在左手𩲃星在頭上呪曰

陽明真氣冠我朱陽辟除萬害迸及逆𦍙盜
賊凶人蟲蛇虎狼謀我者死害我者亡赤口
白舌伏匿魁罡急急如律令
反右手指背對心左手指心隂思魁星在右
手䰢星在頭上魒星在左手而隂呪曰
明明正氣主在天魁鎮在絳宫辟除非災何
神敢住何鬼敢來千聖萬鬼伏我天罡急急
如律令
兩手扶三台星為華蓋隂思上台星官虚精
在吾左手中次思中台星官六淳下台星官

曲生在右手兩膝下
吾頭戴華蓋足履魁罡地網八極天羅四張
北斗落死除災滅殃南斗上生壽命延長所
求如願所在吉昌中外強𦍙動即盡亡急急
如律令
冠諸星畢毎夜卧時隂思此呪先於床前乗
虚禹歩或九跡歩
　　禹歩



　　　九跡歩


臨卧時牀前隂呪曰
反履背牀除邪滅殃天帝獄吏禁鬼夜行重
即腰斬輕即全生不輕不重截鬼兩肱右月
左日各去我眉間二寸五分北斗七星周圍
一室急急如律令
老君告道陵曰汝行大事須修拜星之法若
不知其法天靈不護邪魔來傷惡人謀害天

行毒氣兵甲時起因兹染傷及至無常冝修
錬此上妙之法當勉也不得傳與積惡之人
輕泄真文殃及已身上延七祖慎之慎之
老君曰此者群仙之法子能行之當得長生
乆視世間人不能長生者為天魔結其罪也
若修錬我法必得無諸災横壽命長延福流
於後無窮若非人示之殃及七祖身填黄河
言畢道陵敬受教戒稽首奉行
　　　歩九宫斗訣
斗要妙十二神乗天罡威武陳氣彷彿如浮

雲七變動止應天知變化右吉凶歩斗宿天
關前入六律持四禁傍天英履天任擁天柱
接天心從此度登天禽倚天輔望天衝入天
内出天蓬斗道通剛柔濟天富禄清泠淵入
杳㝠千萬歳


太上三元飛星冠禁金書玉籙圖


