








二傳同卷虞八
南嶽九眞人傳
南嶽小録


南嶽九眞人傳
(奉議郎致仕騎都尉賜緋魚袋廖僥撰)
南嶽眞人名之著者有九其升舉時代即𣈆
宋齊梁間今像設依然孰測眞人間㑹朱陵
洞天朝奉注生眞君有所賛輔與民人轉禍

爲福也自本朝樞宻使孫沔治事長沙日嘗
夣衣道士服者詣前曰老叟姓王朋儕九人
有田産爲别觀占佃百餘年在公部下幸一
存意沔第默誌于心未能詳也及奉命祠嶽
偶遊九仙石壇覩其老屋塑像位於中者榜
曰王靈與眞人與向之夣中告語者道貌略
同沔追憶前事故委縣宫推究逾年果得若
干土田屬鄰觀嵗𠬧地利因而申明勤還舊
管自非靈顯感通何縁發於汚夣寐而有所
伸矣諒兹時少警湘楚間渉於欺隱者往往

悔責祈於自新自是四方至朱陵者惟恐謁
欵群眞乞靈後時也去年冬道士歐陽道隆
欵扉求見謂余曰道隆私門數世喜藏仙書
及道隆曉人事時散墜遇半雖復卷軸存者
悉無首尾惟南嶽九仙傳次第存焉姑欲僂
板與前此所印施太上度人經者子道德經
九幽經兼行於世使觀者遷善遠罪必有得
焉願爲書百餘言冠其篇首余審語論由中
非渉浮偽疾索所謂九眞人傳者削其叙說
稠疊者十有一處正其牢體謬誤者三十有

一又較升舉年月不同者四取舊碑爲定復
語道隆曰甞聞信道故能學學患不能勤勤
患不能乆學而勤勤而乆行滿功成遠到有
涯矣今道隆欲出俗累萬端非濟度於人而
不爲眞有志之士也宜乎勉旃景行九眞人
有初有終補仙者闕位則副野夫委曲作序
云爾
陳眞人諱興明穎川人也少遊名山周訪眞
跡於南嶽天柱峯遇二眞人年可十八九自
云我歴行四海度有志之士以世人修道暫

能專精中道而廢不能勤乆何由擢形雲天
飛沖霄衢矣汝之積功亦可嘉也第勿退敗
何慮不列名于金臺玉籍前苦後樂苦即有
極樂即無窮何者林谷幽樓禽獸爲伍饑渴
畢至寒暑辛勤割世辭榮離親捨愛可謂苦
也壽同天地變化無方䇿空乗虛坐生羽翼
可謂樂也得不勉於修勵乎與明拜首曰永
佩聖言臯志於道不敢怠忽也逐授明鏡玄
眞之道修之十八年二仙復降以告之曰昔
我授汝至道果能勤行今則登躡九天遊宴

八海積功之報也前苦後樂惟子得之矣以
𣈆太始元年三月一日於元陽宫升舉
施眞人諱存號胡浮先生師黃盧子得三皇
内文驅䇿虎豹之術居衡嶽西峯洞門觀石
室或跨白豹而出愛慕者罕得親近𣈆永康
元年四月七日升舉
尹眞人諱道全天水人也於衡嶽觀後峯修
洞眞還神徹視之道兼佩五帝六甲左右靈
飛之符天眞降焉謂之曰白日升騰者當有
其才而後成其道昔漢武帝感太眞金毋授

五嶽眞形靈飛十二事纔得尸解之道而不
能使形骨俱飛汝授其一事而有沖舉之望
斯乃勤苦所資亦宿分所值矣道全曰淺學
無聞願示其要天眞曰上自五帝六甲左右
靈飛之符洎混洞東䝉之丈事目次第而有
十二及五嶽眞形取其山之向背泉液之所
出金寳之所藏隧脉之所通而爲之圖也況
主符圖吏兵仙曹職宰者衆矣汝得靈符及
受列嶽眞形能自信奉而獲感通乃知文始
之裔太和之族世有神仙矣與汝期於九清

之上混茫之中言訖而去道全𣈆時居山至
永嘉九年正月九日白日升舉
俆眞人諱靈期宋時人也修道於南嶽歳乆
遍遊嶽之巖洞及諸山谷一十五年無不周
覽作衡山記云天柱峯髙四千一百丈有夏
禹治水碑銘皆科斗文字紫蓋峯常有白鶴
翔集其頂而神芝靈草生焉又言有石室在
其下香鑪曰杵丹竈具存祝融峯上有碧玉
壇傍生紫梨木雖子熟人莫得而食之其所
記洞府勝異甚詳竟不知靈期所修何道能

制伏虎豹役使鬼神以元徽二年甲寅九月
九日於上清宫白日升舉
陳眞人諱慧度修道鋉丹於玉清觀早幕爲
山精所試三結丹鑪其志愈勤及丹成服之
以𣈆永明二年五月十三日升舉
張眞人諱曇要居招仙觀精思感通天眞宻
降授其内養元和默朝大帝之道行之十三
年神遊太空面朝皇極大帝賜以瓊實琅膏
混神合景之液受而服之變化不測神用無
方以齊延興无年七月十三日升舉

張眞人諱始珍南陽人也居南嶽遇神仙降
授明鏡之道使其修之曰夫照物理者天也
照物形者鏡也天之道以清鏡之體以明人
能存天清鏡明澄心静神而内外洞朗則至
道成矣若以内役其智外勞其形心不澄神
不清者去道逺矣吾昔受之於長桑公子云
此道要秘於太微中天帝所得之能洞達玄
通遐照八極夫洞眞法中有四規之道依四
時而行之亦與此同體爾古人所謂虚其室
則白自生定其心則道自至信哉言乎始珍

修之九年而成洞視千里無一物可隱以梁
天監三年十一月十三日於九仙宫白日升
舉
王眞人諱靈輿九江道士也勤志於道初居
五老峯神人夜中謂之曰得道者若非其地
如植五榖於砂石之間則不能成矣雖有升
飛之骨當得福地靈墟爾後可以變化雖累
德以爲土地積功以爲羽翼苟非其所魔壞
其功兹道無由成矣靈與問何地可以棲止
曰朱陵之上峯紫蓋之鄰岫可以沖天矣遂

自廬阜遷居南嶽之中宫一十二年群眞下
迎以梁天盬十一年七月十三日就壇升舉
鄧眞人諱郁之昔與徐靈期爲友周遊靈山
宋元微年中徐君於上清宫升天郁之徘徊
仙山歳乆梁帝聞其修道而闕丹石之備詔
賜物力許於嶽麓山置上中下三觀爲修鍊
之所有神人告語曰洞門之中是招福之郷
延生之地善記勿忘丹成復回居紫蓋峯東
以梁天監十一年壬辰十二月三十日有八
眞人乗雲車羽蓋降于室中卽前得道升舉

者八眞人也於是日揖郁之就自然石壇同
升霄漢後有朝㫖爲之宫宇擇道士以主薫
奉至唐咸通年衡州剌史張覿陳乞賜號紫
蓋峯九仙石壇如其所請焉
南嶽九眞人傳終
















