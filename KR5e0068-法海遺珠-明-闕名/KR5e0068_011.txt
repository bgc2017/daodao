










法海遺珠卷之十一弗一
雷機玄祕
飛罡交乾布斗訣
火師曰玉清隱語元始祕文非下士可聞昔
玉清真王傳於五嶽丈人乃傳於世雷霆電
光乃隂陽激摶之炁有神人謝仙火即七十
二部風火之總領也又有歘火大神鄧伯温
發施號令之威焚妖伐廟致雨作晴即雷部
律令之元帥也奉法之士審而行之毎𡻕仲
春驚蟄節前後三日雷乃發聲即冥心變神

如法以罡炁充實清淨臟腑以助神威次結
五雷印閉𤓰藏甲叉腰正坐厲聲作色威震
天門取電光炁以應陽合九九之數於地户
攝雷火之炁以應隂成六六之數掣電飛雷
俱納於元宫伏藏於坎行住坐卧皆爲之凡
遇雷電交作皆可用而不可緩得炁之盛可
白日召雷於空中則自然響應春夏即想風
伯雨師雷公電母迅然從空而下秋冬但存
雷電從星斗中來凡平時用即遣人觀天之
位有怪雲惡風自何方而生法師即想元炁

掣電嗚雷向何方自頂而發不過一時即便
報應行之三年隨作隨應凡想雷結五雷印
自戌亥至申上發號得法之後勤修奉行代
天行威救治民物驅除邪妖豈是細事兆以
神寓神精神與天地通流雖云天地相去八
萬四千里之遠而精神交馳不出兆之一身
也所謂萬化生乎身宇宙在乎手當審而思
之保而祕之勿泄凡流道下負人人達大道
勤苦精切自致輕舉矣
萬宗師傳曰夫雷自八月收聲藏於坤土之

下自酉(八月)至亥(十月)養于三隂自子(十一月)至寅(正月)
成於三陽三隂三陽然後至卯(二月)而發聲焉
蓋爲天地發生之始物意萌運之初必以伸
其淹抑之情而宣其湮鬱之炁使天地之間
氣脉由此而震動生意由此而流通自非有
大力量不能有大發揮半年凝聚一旦發聲
焉萬物莫之能禦皆以土之餘炁發泄故發
生之日不以他辰或戊巳或辰戌丑未或土
日立春之辰與發生之辰支干納音之相剋
雖間或不然十而八九皆是矣此先賢所以

取象爲神雷之火者蓋以一陽來復成就於
戊巳之下有不可遏之勢則知造化半年之
號令必有半年藏養而後成其功用豈淺淺
哉
服電光呪
電光電光出自坎方噴火萬里上至天堂吾
奉帝敕收入心王急急如電光攝
玉帝親機符訣
風爲天(寅)火爲地(巳)日月爲輪(申)四山勑攝
(亥)山火烈(寅)山火烈(卯)絶絶(辰)㓕滅(巳)攝(午出)

(雷火背指一彈)

(玉清上帝)(上清大帝)(太清大帝)(雷祖真皇大帝敕)

(角亢氐房心尾箕)(斗牛女虚危室璧)(奎婁胃昴畢觜參)(井鬼)

(柳星張翼軫)(金木水火土五星真君)(日宮太陽)

(月官太隂)(東井箕使雷公)(二十四炁雷公)(十二時令)

(雷)(三十六天)(天雷)(水雷)


(公龍雷部衆)(速起)(速起)

(龍雷速起)(神雷速起)(社令雷速起)(天地昏黒日月無光)

(五方雷神速降壇場)(閉目九轉一茟直上過山字)



呪曰

一轉乾坤震動二轉速起狂風三轉隂雷混
合四轉太乙離宮五轉五雷速起六轉霹靂
奔衝七轉玉符告下八轉萬神速從九轉雷
電風雨飛砂走石速出地户來降壇席聴令
奉行不得違令凖
雷祖真皇大帝勑降嗚雷律令
呪畢掐訣就擲筆指震巽速應指離三時
應指坎兊坤不應指乾艮半應
玉帝親機呪
金闕命令頒降玄真親機烜赫天地皆驚玉

符真字㸃畫分明一呪斗黒再呪日冥七呪
電掣霹靂震聲金符𦆵至不得久停萬魔皆
折化作微塵急急如
玉帝敕攝(四十九遍)
雷霆要妙
隂陽大煞最通靈禱雨祈晴頃刻生玉帝親
機留祕訣謫仙方始得留傳不將文字飛金
闕舉目長呼閃電傾披髮歩罡尋煞炁劔尖
然火𤑔真文須㬰只見長空黒髣髴之時起
火雲霹靂一聲天地震閻浮處處避天聲

雷霆玉經緑水内功
緑水青波湛湛清
先歩豁落斗至天英星結伽坐星兩手握
固掐亥文以口吸上腎炁入心府交㑹却
叩華池三十六嚥存神水清明
千斤斧刄背頭輕
以兩手按坐存千筋脉絡皆通神水自後
脊骨度白虎河車直至泥丸宫頂門
傍河柳𣗳風吹倒
存見天樹倒天池上下至十二樓入三關

柳星名天池額也
抱着姮娥也不驚
以兩手相叉於臍下兠定有神水灌溉五
臟不泄有姹女居中制神水
白時白如天上雪
以兩手結五雷印口中吐風雲出巽户震
宮會合天雷風自坎至兊過巽出也
紅時紅似猩猩血
以兩手雷局舌爲雷斧膽爲霹靂心爲歘
火領五炁興雷雨出天門徹巽户爲風雲

際㑹造化兩手雷局從脇至頭起手挑訣
輕時輕如空裏塵
諸神既出兩手掐中指中集脾神守舍
重時重如千斤鐵
再兩手五雷訣收所出諸神入各變雷霆
正真之炁覆身是謂冲恱身己重千斤也
織女四哥
二十八宿土蝠是也領八方八卦雷神在
吾身八節手足即是也
句婁吉利

八卦之姓名以二雷火相合下坐雷神擁
從
急急如雷霆歘火律令
即持令牌上壇化歘火印信符命合同
右呪五遍取巽方真雷炁五口入茶内存
神光紫炁注入換午訣移丁向靣南念
持運迦持家車大火輪南方丙丁攝真火疾
降
右呪三遍吸南方火炁三口吹入茶内變
神破地罡黙召雷神祝事意獻茶焚合同

符命并牒文合明天帝符大煞雷符用陽
光隂光印合同印乃風雲雷雨電總印也
再步破地罡不念破地罡呪但内作用雷
神三步罡訣黙念起雷呪
唵嚙▲▲▲吽▲▲薩婆訶
呼唬呼唬嚧呼嚧呼轟轟轟
又呪
青帝之巾赤帝之節白帝之衣黒帝之勒黄
帝之孫太昊之職來自無來去向無域出爲
風雷動爲霹靂火星奔馳雷光烜赫鬼哭神

愁天地昏黒日月交㑹隂陽順則吾佩天印
奉帝之敕召汝變化汝急動息真炁聚手速
速急急凖
真王便宜運雷律令勑
動巳五嶽四瀆想歘火扇動天地皆黒也
丙丁神勑攝靈軒轅命歘火急急從吾行
想歘火自東南而下降壇前
離吉利婁吉利軒轅命歘火急急隨吾行
想雷神從五方乗黒雲上衝霄漢黙念運
雷呪

唵玉帝嚤呢總雷吽吒鉢呵攝
驅雷伐惡致雨呪(坎至午)
太玄皓師離火精結隂聚陽守雷城閼伯風
火澄淵庭作雨興雹起幽靈飄諸太華命公
賔上帝有勑急速行收陽降雨頃刻生驅雷
掣電出玄泓我今奉勑急速行此乃天帝命
君名敢有違者罪不輕急急如律令
用此符呪驅邪治病祈禱皆可行之務在
精心䖍恭無有不感不靈也
運雷宻呪

唵嘿咧▲雷兵吽吽㗶唎不見形摩呢帝勑
吼煞合猛將烈神都攝邪魔化作微塵
右兩手雷局東北炁吹想黒雲中雷公電
母神雷哮吼去某處行雨或往患人身中
打邪鬼
陽光呪
相從三界首赴元洪江波化命微聴玄穹隱
藏之日驚動炁濃普化人天邪不敢當急急
如雷霆律令
隂光呪

波流脇真江河伯仙真火仙炎洪通真急速
攝
隂陽雷霆停天太歳煞方起例
甲子尋猪甲戌寅甲申辰上起分明甲午離
宮甲寅戌甲辰申上好安身(逆行隔一宮)聞之子
丑寃讎路次第逢之不可行唯有丑寅連位
去逢癸之年跳兩辰若起雷霆激出煞金剛
犯着也成塵
且如甲寅旬十年太歳從戌上逆行跳一
宮至寅上即是戊午年頭太歳便於太歳

上起正月逆行連宮數去尋見本月便從
月上順行連宮數去起亥時數至卯即是
霆煞起處爲雷止處爲霆
起月例
太歳支辰便起正逆來尋月要知情本月將
(住)時加亥順(起處爲雷煞)數至卯宮是煞神(止處爲霆)
(煞)若起雷霆激出煞金剛犯着也成塵
此即止處
爲霆煞起
處爲雷煞

雷霆金虎流火凶星日時大煞起例
甲乙居坤戊癸西順飛甲子細尋推乙庚離
位逆甲子丁壬巽上順行移(巽上起甲子)丙辛震
動雷聲逆飛入中宮仔細推

(順局)


(逆局)


看逆順先起飛六甲但看日辰所屬在甚
甲内便以此旬甲頭尋數至本日日辰住
處便從日辰上加起子時數至所用時即
是大煞所臨之方也順則順行逆則逆行
但到中宮並寄坤位用事假令戊午年七
月十三日庚申日爲例起逆行甲子便自
午上起六甲甲子甲戌甲申甲午甲辰甲
寅甲寅在巽震上起乙卯遁到所用日辰
上便就此加子時遁到所用時辰即是大
煞(餘倣此例)甲子一旬是甲頭不用尋六甲便

從乙丑數去
飛煞炁訣
甲己龍飛雞正啼(辰酉出)乙庚虎嘯怕羊飛(寅未)
(出)丙辛猴犬同其炁(申戌出)丁壬南宮坎戶歸
(午子出)戊癸雷從兊宮發(卯酉出)天雷殺伐盛天
機天下邪魔皆怕懼霹靂從空電掣輝
如甲己日金虎暗雷在辰巳日在酉即對
此方歩斗依法焚符叱咤之
變用風火令罡
第一常用治鬼



第二祈雨


第三祈晴


第四祈雪


第五起雷



太上皇老帝君說運雷天童真經
啓經呪
天之所育地之所成一受靈符巳得長生神
仙輔我玉女佐形上清無極捕鬼天丁斷邪
僕射收攝邪精隨聲降下侍䘙身形所犯呪
者一一誅刑有一不從雷斧速誅急急如

皇老帝君律令
運雷經
太上曰皇天生我皇地載我日月照我羅致
神王羅魔神王星辰榮我諸仙舉我羅呵神
王羅和神王司命與我太乙任我羅呼神王
羅迦神王玉宸召我三官保我羅吸神王羅
世神王五帝䘙我北辰相我羅江神王羅枳
神王南極佑我北斗輔我羅須神王羅靈神
王三台護我四聖助我呵羅神王呵植神王
金童侍我玉女從我呵脩神王呵僧神王六

甲直我六丁進我呵卒神王呵婆神王天門
開我地戸通我呵妙神王呵提神王山澤容
我江河渡我呵式神王呵枝神王風雨送我
雷電隨我呵呮神王呵法神王八卦遵我九
宮遁我波耶神王波政神王隂陽宗我四時
成我波羅神王波攝神王五行扶我我命著
我波斗神王波伽神王太清玄籍三宮升降
波普神王波稽神王上下往來無窮不息波
竟神王波彌神王金飯玉漿向求皆至波旣
神王波澄神王虚梵日月與天爲誓五帝雷

公隂陽雷公𩵄魒䰢魁魓𩲃𩳐星四令雷公
六甲雷公唵嚤吒▲唵咭叹吒霹靂雷公發
水雷公嚤攝馘哪唵嚥炁和八風雷公十雨
雷公中養三魂内育七魄六道雷公閃電雷
公雷公電母隨鼓而擊興風雷公行雨雷公
銅𤓰唵飛羽毛吒攝五嶽雷公四瀆雷公唵
衝南北攝至東西八節雷公六候雷公臨䐩
色灰馘逐飛空大川雷公溪谷雷公黄中理
炁黒暗蕩蕩江河雷公四海雷公震起斗牛
𥬇奔鬼愁鳴鼓雷公轟輪雷公三令閉塞五

申徘徊火車雷公火輪雷公金神騰駕木郎
大神移山雷公走石雷公水充玄女火降離
明興雲雷公洒雨雷公土安五宮日月朗明
行雲雷公布霧雷公龍虎交横風雨應生打
瘟雷公破陣雷公江河倒迸山嶽摧崩驅邪
雷公光明雷公衝天破地萬丈英行黒暗雷
公火印雷公福禄如川金玉豐隆所求者得
所向者亨所欲者合所爲者成種種變化與
道合真何神不使何令不行我前有朱雀後
有玄武左有青龍右有白虎上天有勑六甲

六丁神靈操惡大降威靈吐霧興雲動雷掣
電散布乾坤助吾道法速賜威靈上頂華蓋
下躡魁罡神通光𤔵威震十方愛我者生惡
我者殃謀我者死憎我者亡靈童神女鐵甲
神王破邪金剛三千六百常在我傍執節捧
符與我同遊太上攝京天大吉昌琅函寳軸
金籙玉書二十四符與星暦俱雷公閃電所
往無虞騰雲入空所以無慮龍宮海藏寳貝
驪珠世間珎寳由吾所需天下鬼神受吾所
驅有一不從雷斧速誅明離大神有功之日

名書上清自然清靜太玄保舉玉班有名前
排力士後擁天丁驅雷霹靂飛走火鈴城隍
社令不得留停唵羅薩吒驅役天丁五方使
者霹靂大神急急凖奉
太上皇老帝君律令敕


法海遺珠卷之十一


