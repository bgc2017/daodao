










法海遺珠卷之五次五
太乙火府祕㫖
家書式
具位嗣教第(幾)代孫某稽首頓首百拜上申
祖師中天樞相伏魔許真君(師前)
祖師清隱先生披雲楊真人(師前)某不避
斧誅僣陳丹悃謹據(卿貫某人入意)匃爲救
治事(某)領詞䖍恪除巳給符行移外未敢擅
便特具家書上呈恭望
師慈俯垂省覽乞爲謄奏上玄請降

敕㫖頒下三界真司掌𨽻災祥去處及嶽府
城隍曹治赦宥抱患(某)夙生今世故誤罪尤
咸祈冰釋仍冀
差降太乙火府十二貟大天將㑹合某靖帥
將合部官君應時下赴詞家監同司命土地

正神挨䆒(某)患因收攝行禍邪鬼押赴
雷獄隂行拷問勒收病炁追還生魂按
律斷遣施行或有伏連亦與開化務令和釋
收攝伏連之炁發赴生方專爲抱患(某)上消
天災下禳地禍弭散瘟疫迎集禎祥仍匃流

布正炁灌注身田即俾(某)六脉調和百關通
暢服藥有效見患痊安壽命増延永膺吉慶
如蒙俞允實拜生成干冒
師嚴(某)下情無任戰慄祈
恩伺命之至謹狀
太歳年月日具位嗣教第幾代孫(某)上申
角封面式
(家書百拜上申祖師伏魔樞相許真君師前)具位嗣教第㡬代孫(某)謹封
角封背式


太歳年月日家書於(某)處拜上
家書關
太乙火府分司
本司今發家書一封謹上詣
祖師中天樞相伏魔許真君門下請進須
至關發者
右關
直符謝(某)雷神紀(某)只今齎捧家書上詣
師庭分明請進雲程有限立伺
感通故關

太嵗年月日時關
具位姓(某)押
上家書祕㫖
三淨如常師閉目存神兩手劔訣又腰仰
面變神爲元命真人呪曰
北帝欽輪速變吾身(擊卓三下)
寳香一炷十方肅清法鼓三通萬神咸集太
乙火府雷霆都司焚香關召某靖當畨直日
受事功曹聞今關召疾速赴壇疾
杳杳冥冥天地同生散而成炁聚而成形聞

呼即至聞召即臨以今齎此信香關召直符
謝佑白伸紀茂卿立赴壇前有事指揮疾
如意祭遣拜發家書
祖師披雲拜家書召遣奥妙
師左手辰文撫心右手戌文掩腎左仰右
覆閉目微開吸取巽宮火炁嚥下丹田存
運水火交接心腎至尾閭夾脊二炁交合
於絳宫心存火光迸出謝大將在目前即
念呪曰
唵▲醯啹嚀哆婆醯伽耶烏利▲耶勑勑歴

歴疾疾伐伐急急攝
唵▲吽吽梵應雷轟攝(存直符到壇)
呪曰
四直功曹傳令通誠天上地下往來如雲聞
吾呼召疾速降臨急急急(宣投詞畢)
呪曰
吾今通奏(巳)壇前聴候(子)所啓所願(主帥訣辰文)
通達帝前(玉文)奏候俯伏(雷局子文午出)謹請太乙火
府主法都總管李元君主將丘元帥副將王
大神雷神陳大神青雷李大神馘伐孔大神

火雷崔大神水雷周大神飛火紀大神黒雷
劉大神飛雷林大神驅雷白使者直符謝使
者髙陶崔趙四壇直將朱朱劉張楊五方雷
神雷公電母風伯雨師汝等雷神直符既巳
到壇火速齎此信香徑詣太乙火府奏請
法主至尊妙道大赤天宮混元上德皇帝太
清道德天尊祖師玉清玄相希夷陳真人祖
師太清内相通玄劉真人祖師中天樞相伏
魔許真人祖師披雲上相清隱楊真人宗師
雲莊黄真人澄心黄真人清溪陳真人樵儒

李先生傳教歴代宗師恭望垂光降臨壇所
請師宻呪
上奏三天下攝嶽瀆總領雷兵(祈雨則云)掌持符
籙駕雨驅風覃恩賜福嗣教䖍恭願降雲鶴
(祛攝則云)祛攝氷卒飛雷掣電駕雨追風不正邪
鬼並照律行(總接下文)所啓所願咸賜如言
又呪
天丁丁地靈靈隂陽交合雷部現形疾疾
想自巳青紅白炁聚於心宫舌拄上腭炁
出眼前火光師巳降壇部領官將在左右

法師設拜上茶三進酒黙奏事意呈家書
跪祝如遣將楊聲呪曰
吾奉天命掌握符印佐佑雷霆典行號令疾
如風火法布速若風雷吾令使汝不得稍違
壇有公文謹當宣示
宣關引
向來關文巳具敷宣請遵火令疾速奉行雷
部猛將直日神兵法水一噀速逹天廷吾佩
大法不得稽停急急如雷火律今(雷局又念)
天雷隱隱地雷轟轟日月羅列照我分明受

命天將不得留停吾在壇前立待報應
天雷隱隱(辰)神雷轟轟(卯)龍雷作水(寅)水雷
波翻(丑)社令雷衆(子)霹靂縱横神機一發馘
滅邪精十二貟大將速運雷霆上帝敕命火
急奉行急急如雷霆帝君律令
噀水發雷局存謝紀二帥齎捧家書披雲
撥霧而去存金光交射受差將吏直符直
至太乙火府發雷局身步斗罡三台中伏
地飛罡蓋身
呪曰

心靈神聖天聖地靈隂陽混合造化同形一
炁彌满無願不成神清氣爽徑逹雷霆急急
如北極紫微大帝敕
存見祖師跪拜請㫖訖還位叩齒而退
起雲蓋星符
(鄧變敕)
(三字蓋)
(三出筆)
敕呪
隂雲黒黒瑞炁森森電光爍爍日月閉停星

官收位萬象炁沉急急如
雷霆帝君律令敕
右符用新瓦朱書五色𥿄同雷編斗下燒
宻念前呪
大住雨符(告斗雨下亦用此符黄𥿄朱書)




止雨開雲符





敕前二符呪
當日某帥火輪崔元帥掃開雲霧(午)陽炁衝
天(未)隂炁收住(巳)坎宮伏藏(子)離宮光注(午)
急急如大赤天帝火令敕(午)敕(午)敕(午)敕(午)
敕(午)
當日某帥三天謝大將(辰)照遵帝命(巳)火急

開通(午)罡風猛吏(子)不得阻停如違符命(中)
令奏天庭急急如
大赤天帝律令敕(中)敕(中)敕(中)敕(中)敕(中)
火車止雨符



五火祈晴符





火電火坤宮起(午未出三)火天火乾宮起(亥出一)
火地火巽宮起(午出二)火三昧真火(寅至巳午出四)
右符四角火字書了剔訣塗添崔元帥用
朱德茂劉漢祥去加炓字入符
敕呪
日出卯宮(午)火光炎炎(午)當日元帥(辰)暫駐
雨輪(巳)敢有不從奉敕玉文(中)急急如
都天(午)大赤天帝令敕(午出)

尅時住雨呪
九天雷吏散雲開霧(卯)雨輪速住(巳)恭遵帝
位(中)北方威神(坎)符吏通天急急如
大赤天帝敕(午午午)
天雷火君(午)地雷火君(子)當日某帥(辰)開雲
捲霧開霧捲水速速收盡五方浮雲水師火
君火師火君捲霧速速急急如
都天大赤天帝令敕(午午午出)
右前符紅𥿄朱書三道疊作一道用前祈
雨符在上吹散隂雲差將書事意在内用

滅雨符蓋編首牒前瓦上並可如意焚遣
起風滅雨符




開四明符

(存心火衝頂門)
敕呪

開天朗朗(亥)開地寧寧(巳)開日照耀(卯)開月
獨明(酉未)奉大赤天帝敕敕敕敕敕(午)某將疾
速照凖行
祈雨呪
日沈東海月朗天門倒持混沌海嶽生雲
又祈雨呪
倒持混沌斡運乾坤日月停景山川出雲升
隂降陽妙理中存
祈晴呪
日出離宮月出天門河海静默山嶽藏雲升

陽降隂至理中存
停風止雨符(紅𥿄朱書吿斗雨下用此)



呪曰
日出東極(卯)光焰炎炎(辰)當日元帥(巳)速住
雨輪(子)北方威神(寅)符吏通天(申)罡風猛吏
(申)不得拒停(中)收風攝雨(午)急急如
大赤天帝主敕(午)敕(午)敕(午)

開雲現斗符



呪曰
上帝律令(玉)去逐邪亡(煞)順鬼不斬(寅)逆鬼
承當(煞)聞吾法令(本命)嶽瀆摧雲(申)我身魂定
(午)七炁降臨(午)保守正炁(中)自然成眞(中)霧
朗雲靜(酉)惡龍滅亡(已)星明斗光(午)太乙照
房(午)將起兵行(申)斗現四方(亥)急急如

南方丹天帝君律令敕
太上開雲申達真司符



右符黒雲運轉入五將開臨時寫五將雲
▲(龍名開用)▲(雷名開用)▲(雨用)入符存本身腎中黑
雲運上湧出入符
祕呪
唵哺▲神乾勑魁呢興嗏攝

開心舌符(可召雷神)

(心一肝二肺三脾四腎五)


呪曰
四靈四靈(午)急附吾兵(卯)聴吾呼召統領乾
坤(煞)急急如律令
右符披雲曰四靈行之符上發用於上家
書時坐片時焚此取報應

黙奏心章内用

如大事一炷香於面前召將吏宣白三拜
起坐叩齒黙念心章祈檮事意念役人身
中神呪舌尖書開心符却書跨鶴符於坐
下自然濛濛如睡着伺其自然報應畢念
皈神呪起身任意行持
開心符



跨鶴符




口念小金光呪存黒白二炁中金光隱隱
而來以鼻吸口吹覆身上役人身中神呪
身中報應呪皈神呪召雷兵呪訣
呪曰
唵嗡吒姚公戰速入泥丸吾奉玉帝勑攝
唵吽吒騰穹隆速入泥丸吾奉玉帝勑攝
祈雨符




又



呪曰
上帝敕命考召雷神角亢使者霹靂凌空風
伯使者翼軫摧兇驅龍攝電蔣畢運風吾符

告下有雨急通急急奉
雷霆都司律令敕(午)敕(午)敕(午)敕(午)
右符卯文東炁雷局打下此符專興雲掣
電用磚書龍井水中
行持内用
凡內鍊須要時時勤行爲上弟子念師師
不離弟子我身動則有神倐在目前凝神
定息念大威德呪見吾身中皆是雷火丹
天世界一竅中元神如己狀口念唵吽霹
靂震動八門㕤見嬰兒衝至心宮斗府火

光豁開即是火界髣髴面前見師隨我元
神至頂見大赤天帝心拜跪奏乞差李祝
元君及别將皆可得㫖則廻神念吽騰呪
仍復元室爲元神念九炁呪一遍呼吸炁
迸自天目出并呵心炁再念唵吽吽兠術
呪不計遍數想念諸將皆在目前羅列再
念九炁呪一遍祝事畢念小金光呪仍收
歸元室爲元神再念大威德呪助之
召諸將祕呪(至祕不可輕易)
唵吽吽兠術梵應雷轟攝

總敕符呪(祈晴祈雨治祟皆用此乃太乙祕諱不可輕泄慢易)
務猷收皈㑹昌總萬炁入元宮攝
上書催行下呪
唵啒𠷈呵唵咈耶凖祖師大教敕
出神呪
唫唫皆是我▲▲▲▲也是吾如意耶唱耶
昌精耶唫發吒奉請鎮靈洞天萬象森羅齊
摇法鼔衞魂王主八萬四千身神等衆侍吾
左右吾今識神定志呼召身中五體眞官諸
雷吏兵與吾飛神遥往天闕奏陳事目即達

帝御令我所作所指一如所願急急
唵吽霹靂震動八門順律希敕台光上出泥
丸爽靈速奔地户幽精爲吾傳送吾奉
混元玉敕
凡用事須在寅時上四刻入室用眼觀心
呵出穢炁三口然後鼻引元始青炁入口
舌柱上腭攪華池神水用青炁下入丹田
後想入兩賢中間一㸃之内遂瞑目想左
目爲日右目爲月隂陽二炁相交姤下入
丹田青炁之中寂然無爲任其炁自然上

升於心後歸于賢少頃二炁相會於黄庭
結成一團金光如火鍊金丹丸相似身非
我有但有五炁從五臟出擁此一團金光
自夾春而上至泥丸忽見金光裂開有一
真人如我本相合我爲一少頃方想真人
呢丸上出一炁化分三清八境諸天上帝
及本法中將吏方隨意祝白某事畢寂然
無爲只見一團金光遂吸入黄庭之内玄
妙祕之
法海遺珠卷之五











