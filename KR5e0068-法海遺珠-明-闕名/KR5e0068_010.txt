










法海遺珠卷之十次十
神霄上道
坐功
毎日半夜子時起坐披衣兩手擦令極熱
如洗面狀拭兩目開眼呵出腹中濁炁以
鼻引清炁入吾心腹之中叩齒三通存自
已元命真人在眉間立如我相似次念集
神呪曰
景中真王威震九天手捧三素足躡九玄金
虎蔽日青龍繞乾黄神秉鉞緑齒揚鞭按行

五嶽平調七元吾奉帝勑轉形延生始發太
極予己有年今持符命掌握威權風雷交作
霹靂震轟區分晝夜考鬼窮源總持雷局公
道母偏凡吾役使皆欲如言急急如律令
呪畢存元神上朝真王(去眉間三寸許爲真王府)次存
周匝有十宮太乙真君次念呪曰
玉清結朗九炁自然變化生神三十六天日
月威光雷車大軿天青地黒滅鬼除精吾今
考校諸天臨軒風飛電轉萬靈咸遵急急如
元始一炁天君律令

次存肝中九炁青色上騰彌羅匝繞次存
南方三炁赤色與心相合成金色混合於
脾宮略閉息嘘此脾宮金色之炁匝繞身
形次以兩手先左手托起外腎閉一息存
腎水衝上降下心火同媾結於臍輪兩齒
根用舌拄定候水升火降咽入肺宮金光
交結遂成真人上朝元始虚无上帝念小
金光呪咽液三過以手伸舒流通山岳此
爲事畢睡如卧斗
現虹法

午前向西午後向東兩手雷局目視太陽
即念呪曰
日魂朱景照韜緑暎回霞赤童玄炎飈象遀
吾口敕速現真相萬里長虹五色爲障急急
奉太陽帝君敕
又呪
螮蝀速現雨隔東西急速現横天現滿空現
右呪畢即呵炁三口空中立現
神霄致雨召雷真文(每行四字分作四行)









右真文用青𥿄長一尺六寸朱書向巽方
召雷神或投龍潭及關吿雷司無不感應
書一字二字可治萬病驅萬邪出入不畏

風濤蛟龍等怪功成道備佩之上升神霄
玉清之天爲金闕之侍臣也如治狂邪怪
祟加歘火符於内立驗
便宜符
東方蠻雷使者馬鬱林速起(辰文東方青炁剔入)
南方蠻雷使者郭元京速起(午文南方赤炁剔入)
西方蠻雷使者方仲髙速起(酉文西方白炁剔入)
北方蠻雷使者鄧拱辰速起(子文北方黒炁剔入)
中央蠻雷使者田元宗速起(煞文天門炁剔入)
(開天門𠔃起風雲破地户𠔃運)

(水庭留人門𠔃生萬物塞鬼路)

(𠔃雷電轟横天擔力直破酆都八方拱手勦滅羣䰟)(玉清真王勑五雷號令)

(六波天主降雨如傾)(木郎大神太乙真君電光閃閃雷霆)

(速興至尊雨部雨注如繩光耀八極周遍四溟)(青童青童横天飲風)

(興雲掣電八方制虹鞭龍縛醜斬鬼滅蹤)(天威速作巳文)(雷雨)


(速興震文)(龍雷速起辰文天雷發神雷發龍雷發水雷發社令蠻雷發急急)

(速速)(令禀上帝敕敕召火雷君又念塗呪歘火君三山雄石泉通蒸雨濃)
翻海靈鼓舞風驅五龍靉靆重流川洪號
先鋒救旱功雷神功急急降唵吽吽咭吒

(風雲雷雨電)(金木水火土五星降真炁)

右手田字左手翼軫二字黙運水火剋雷
擦二十四轉手心熱火怒一炁灌入符中
黙領雷帥諸司赴壇





勑呪
天蓬有勑降雨如傾天蓬有勑疾起風雲天
蓬有勑速降雷霆天蓬有勑布列風雲急急
如雷祖玉皇上帝勑
右用雞血和朱書之於召將時金錢烈火
焚之

召呪
歘火大神部領雷公天蓬有勑速離雷霆五
雷吏兵布烈雲中上帝有勑降雨如霖下救
枯旱苗稼獲生風雷急急雨陣傾奔昏雲宻
布晝夜不停功有勢勇其行正直罰逆除精
速行雨澤救濟萬民急急如
雷祖一炁元陽帝君律令勑
召歘火治凶祟隂符(又名五雷鐵礼凡祈求雨澤投)
(潭大驗又名蕩惡焚邪廟師巫符用黄紙墨書或緋𥿄朱書或鎮宅除怪)
(用鐵板朱書鎮之)


(歘火大神分形降炁來入符中)(腥烟使者迸火將軍雷火速發)

(電火飛空)(開天門閉地戶留人門塞鬼路穿鬼心破鬼肚五雷)

(將軍八百萬衆五雷火車霹靂腥烟燒滅鬼賊人道安全)(雷火電火)

(歘火大神急急隨符令行星飛電轉轉斬流星奉帝勑煞攝)(亨轟)

(滑辣救敬攝雷威纔動便驚人)





勑呪
天靈地靈六甲六丁風伯雨師五雷神兵電
毋威光霹靂將軍隨符奔去速伐鬼精急急
如律令
太乙三山大木郎神呪
乾精流輝玉池東盟威聖者名青童擲火萬

里坎震宮勇騎迅發來太濛混沌鑿開透崆
峒緑波擎天轉勾戎青華宻㫖令司封總領
符命下皇宮木郎太乙三山雄上奉玄微循
至恭歙歘驅雷起垊壠霹靂破石泉源通坤
至巽户皓靈翁流晶𣡡光奔祝融猛馬四張
歘火衝巨乗太華登雲中金鎚玉鐵爍火弓
驚天鼗鼓鳴鼕鼕天罡大聖降真聦神霄符
命耀靈通震擊萬邪無遺蹤我今奉命召雷
公東西南北歘火叢旗旛晝下揚虚空修羅
隔日迴桑雍毗離使者田元庸鯤尾擺動天

坻壠炎帝蒸雨屯雲濃須㬰坎位黒氣隆虚
皇赫烜射𩀱瞳閼伯撼動崑崙峯驅雷掣電
跨火龍飛沙走石楊虚空幽靈翻海玄冥同
馮夷鼓舞長呼風織女四哥號前鋒句婁吉
利赶蒼龍丁辛滴昔握帝鍾盟威使者霜凝
冬玉光童子長舂舂啞▲噴怒號穹窿蠢明
期滅焚毒蚣黄利持劔斬螭䗤漢臣奉命閲
汝躬蓬萊弱水興都功瀛洲仙仗回玎瑓玉
府令下無懶慵百司捧檄無不從天雷隱隱
撞金鐘神雷威烈摧帡幪龍雷震動天火紅

水雷鼓浪海盈充社令撃伐妖孽叢離陽旱
魃滅其蹤隅康長弩掃霓虹六一捷疾先禦
兇朱髪巨翅雙目瞳雷電吐毒驅五龍四溟
靄靄羅隂重隨吾禹歩降靈通震響天地皆
匆匆斬馘旱靈諸魔宗火光一撒萬里紅燒
盡邪魔無塵蹤符命一到即雨通起發雷電
鼓鼕鼕驅駕雷部黒雨從一聲四海皆濛濛
金華兊澤飛肅雍坎肇離倫勑玄宗水文催
變天門顒電光迸空烈焰烘公賔統㦸降共
工雨陣所至川流洪霹靂大震環海中君亮

元皇號前鋒商羊呼呣雲髻鬆赤雞紫鵝翻
金籠流丹瑞氣將蒙茸天門九重垂丹楓泰
山文人將逢蒙南嶽衡靈領赤松西華金天
役四兇恒山黒陶驚鬱供中彌五曜朝天嵩
百神降空馳神騘咄遮鳩羅誅飛蟲氷鳩暖
寮石阿雄執圭延年貞耳熊呉猛黄荆釗振
宗榮雄圭延閃鳩蓬思全子真威天公洞淵
二祖回帝衷持夫使者横吹空夭魔塞道無
相攻芙蓉錦江歌崆峒神霄察人善惡悰玉
札大驅雷神衆斬馘虎豹誅獰狨無鞅將吏

憂心憧一心頂戴禮玉容諸天列宿無錯綜
萬象皆屬璇璣宗運水使者來往中天澤降
下長溶溶輔我道法日興隆輔我救旱變時
豐輔我救旱功勲隆萬邪殺伐滅其蹤萬物
成就歸陶鎔天榮共享功無窮勑南極紫皇
元君降急急如火令攝
又勑呪
都天大雷公霹靂震虚空刀兵三十萬炎赫
紫洞中敢有不伏者嚴令輒不容攝赴魁罡
下永爲清靜風急急如律令

遣呪
謹請歘火大神鄧伯温領雷火兵士十萬神
將入吾符中焚燒鬼賊分明報應急急准
上帝敕令速奔風火急受命明彰報應急急
呪畢噀水剔斗蓋之巽炁入水再念
歘火大神鄧伯温唵煞攝律令大神雷公霹
靂電火攝
凡欲破邪廟師巫以緋素朱書安置壇上
遣將祝事畢於地户埋之母令人見祕之
祕之

紫庭玄隱
召將
存元帥駕龍六丁六甲諸將森列卓筆三
下然後行事
炎神符


(中入丁松)

右符存大將丁松朱衣天丁冠朱履仗劔

乗火車自南方來下存吾身太陽炁自下
丹田出混合布入符
補炁符

(靜定作此圏書吭𠻗二字)






右符成念天靈節榮呪東炁入再剔
格(巳)正(辰)機(卯)罡(寅)衡(大指上)衞(大指中)文(大指根)
再掐煞文入

法海遺珠卷之十
















