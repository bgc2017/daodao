










法海遺珠卷第十四
　告斗求長生法
　　　派系
祖師王屋山太極真人王行眞
祖師正陽開悟傳道真君鍾離權雲房
祖師太極内輔真人鄭思逺
祖師純陽靈寳真君吕巖洞賔
宗師通玄真人果老張果
宗師瓊琯先生紫清定慧真人白玉蟾
　　　識三台法

　三台六星在斗柄之上兩兩相連男子識
　之免牢獄之迍女人識之免産難之厄學
　仙修真之士尤宜識之毎見三台六星即
　便拱手存拜宻念呪曰
上台虚精中台六淳下台曲生除(臣)死籍注
臣長生居位髙遷列居天廷心意開朗耳目
聰明三魂永久延壽千齡上朝金闕瞻謁玉
清乗龍駕雲位登仙卿急急如律令
三台生我來三台養我來三台護我來急急
如律令

　呪畢瞻望星躔求見道恩隨意禱祝心拜
　三過叩齒二通而退
　　　求帝座法
　斗口二星尊星在左帝星在右如日月照
　臨有道之士不照不善之人有見尊星壽
　三百歲見帝星壽六百歳毎月初三二十
　七夜候見之須在夜間人靜後勿令人知
　侯二星出現至心求道勿與人言若不専
　久精識輕泄漏慢中道懈怠無戒行之士
　乃不得見修真之士常宻祝之切勿以二

　星名聞於非人可常注念在心如有事立
　可稱名宻吿之不可向北便涕解衣散髪
　祼露星光之下此爲至戒也毎候二星先
　歩斗燒香再拜想斗口見二星如日月次
　念呪曰
尊帝二星北極之靈願(臣)早見見即長生注
(臣)飛仙勾(臣)死名福慶無窮與天齊年速超
仙都飛行上清急急如律令
　又二拜思二星降紫雲炁從自己泥丸宫
　入灌兩眼又念呪曰

尊帝二星北極之靈忽顯忽現即得長生注
(臣)飛仙落(臣)死名福慶無窮與天齊年早度
三界遊行上清急急如律令
　呪畢再拜少立凝神注目斗口黙念呪七
　遍了少時退如見即又拜求乞長生願心
　禱祝仍夜夜朝禮母令間斷若間斷則前
　功俱廢矣有戒行修真之士身能超凡入
　聖上侍玉宸上達之士行之乃得長生功
　滿上昇世人行之延壽長年勿示非人宜
　寳祕之昔王屋山太極真人傳與張果老

　先生宻而行之後得飛昇爲古聖仙也
　　　追鶴祕法
　鶴有數種東城有筠鶴𦋺賔有蘆鶴淮山
　有揚鶴青城山有羽鶴此乃古今之通傳
　如漢天師登九雲之鶴許真君馭凌風之
　鶴葛稚川飛玉霞之鶴鍾離正陽君昇太
　霄之鶴信果有之諺云鸛生三子其一乃
　鶴特胎生之鶴耳非蓬萊之羽翎非紫微
　唳天之丹霞頂也非瑶臺縞衣舞鳯比也
　非天樞嘯煙之素裳也洞賔純陽君之鶴

　豈徒現也鶴之來者則清秋而翔雲夜深
　而嘯月仙有乗鶴而來去者誠有得道修
　真將出塵之士獲遇斯文可以飛符召至
　翩躚而來翺翔於空中不特鳴於九臯耳
　上清大洞法師神霄校籍節制雷霆軍馬
　海瓊真人白玉蟾述
　　　師派
都仙教主華陽慈濟道君長生度世仙王青
華帝君真玄靈應天尊李喆
祖師靈真教主九天金闕選仙都使正陽上

靈妙感開悟傳道真君保生司命護國仙王
髙上元皇應化天尊鍾離權雲房
祖師九天上真髙元紫虚清真元君魏華存
祖師正真教主純陽靈寳妙通演正警化真
君吕巖洞賔
祖師明真教主海蟾明悟弘道真君劉玄英
祖師玄真教主天台紫陽悟真妙有圎通真
君張用成
祖師翠玄演道杏林真人石泰得之
祖師紫賢復命毗陵真人薛道光

祖師翠虛普濟泥丸真人陳楠
宗師紫清定慧海瓊真人白玉蟾
　　　召直符
焚香召請年直須那何日直勃日監直宿真
君二十八宿直符吏兵聞今召請疾速降臨
　　　發申狀符(黃𥿄/朱書)

　　　　　　　　　　(隨時掐十二/宫訣焚之)



　　　關引符(粘於關/牒前)

　　　　　　　　　　(播地擒山直符威/兵急急如律令)

　右差直日某宿下直符同中界功曹(可尋/廣濟)
　(上毎日直何宿下直符同中界甲子日鼠/頭素衣之𩔗功曹腰佩𩀱刀燒符時存召)
　　　召鶴合同符(用黄𥿄朱書二道/粘申狀前及牒上)






玉清始青玉符告盟徑往南嶽速追鶴禽聞
召即至不得遲停合符所到萬神咸聴急急
如玉清上帝律令敕
　　　催鶴符(用黄𥿄朱書就香爐内焚之/可作用二三十道燒之爲妙)





无上太玄三十六天授我真符役使鬼神神
符即到萬神遵承六根爽悟道入玄玄吉凶
預知達道長生今召鸞鶴疾速降臨靈官同
至不得慢違魁𩲃𩵄䰢魓𩳐魒星六丁六甲
六甲六丁急急如律令
鸞鶴鸞鶴速至速至午朝事畢各還本位急
急如律令
　　　歸鶴呪
在山還山在嶽還嶽聞召即至不得違時急
急如玉清上帝律令敕

　　　申南嶽聖帝狀
具位姓某
　右某今據入意切縁世俗愚迷不信道法
　今欲闡揚教風庻得人民敬仰大道興行
　敢就貴嶽請借鸞鶴(幾)隻於某日午時分
　赴醮壇上下之間左右迴旋飛舞獻頂露
　身午朝事畢即遣回司不敢久留仍乞差
　委蓬萊司掌鶴靈官同至醮壇證盟齋事
　須至申聞者
右某謹謹具狀上申

南嶽司天昭聖帝(聖前)伏望
聖慈允茲虔懇特降指揮下掌鸞鶴案主者
立便照依所申事理疾速放發前來庶幾攝
化人天周圎齋事(某)干冒
聖威下情無任戰慄之至謹狀
　太歳年月日具位姓某狀申
　　　申蓬萊山鸞鶴案主使真君(同)
　右法次日再用帖差直日某宿真官下直
　符同中界直使功曹只今前去催借鸞鶴
　十二隻或二十四隻或三十六𨾏及請靈

　官一貟同赴齋壇再發催符
　　　蓬萊山掌鶴靈官七員名號
第一靈官名輝霞第二靈官名玉光第三靈
官名金融第四靈官名卞文第五靈宫名寳
光第六靈官名岐陽第七靈官名秀實
　右掌鶴靈官七員毎月初一日爲始輪流
　用之惟晦望二日靈官名朱湖不𨽻所治
　則召之不應須作九幽黃籙羅天大醮召
　之立至平昔漫浪戯謔召之則不驗也
　此法乃祖師鐵拐都仙教主東華帝君在

　青城山之巔㑹集衆仙就南嶽關鶴乗空
　而至事畢復還之其教後傳鍾離正陽君
　及南嶽紫虚魏元君次傳之吕公洞賔純
　陽君次授與劉仙海蟾翁翁授之於天台
　紫陽張真君歴代自此相承至第九代嗣
　教仙師瓊琯仙翁以是流傳于世綿綿不
　絶愚於甲辰嵗末忽慶㑹于寳蓋武陽之
　洞奉事一心乙巳天臘日具狀投香禮拜
　求師收錄㸃化金丹火候造化自是心印
　黙契俱符證驗因是念師之恩髙於須彌

　深於大海雖粉骨碎身莫能報德也師不
　云乎勤而不遇必遇至人遇而不勤終爲
　下鬼心常晝夜二六時中不忘此戒决志
　勉進轉加堅固願成淸凈解脫无上正真
　大道以度玄祖父母三師法友億劫種親
　普及法界衆生同往仙家之樂豈敢此生
　容易蹉過耶動靜忽覺數年復又所獲仙
　師召鶴之書豈偶然哉於是三伏于地禮
　謝祖師仙師得蒙付授可以行持欽崇仙
　化證果登真凡召鶴之士要是修真佩籙

　道德及人累有功積在天德澤萬民祈禱
　雨暘濟度幽顯玄功廣博名列仙階官極
　一品二品乃可行之甚驗然要是祖師鶴
　㑹齋大善縁中方可於三日前行持限定
　日時方有凖驗若非髙品職任道德之士
　則不可召之得此法者慎勿輕泄也若輕
　泄者立遭天譴可不慎乎祕之祕之


法海遺珠卷之十四
