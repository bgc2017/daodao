










法海遺珠卷之四十二節九
　太上禳告心奏祕文
　　　行用法式
　法曰齋戒沐浴更衣先書心奏用自巳中
　指中節為一寸髙濶九寸不可虚詞務在
　至誠實書心事簡嚴為上於靜夜凝神靜
　思不可令葷雜外人及婦女孝服人并猫
　犬知見此所謂心奏密告擇日亦可如急
　切並不擇日冥心一香一水望斗樞之下
　至誠如法奉行

　　　更衣呪
乾元亨利貞扶桑吐精五雲蓋體衣覆身形
出入往來魂魄安寧萬邪摧伏永享福庭急
急如律令
　右呪畢師黙念淨口呪搯子文取北炁𠰸
　之淨身呪𩀱手子文取北炁吹剔兩肩次
　　淨天地呪煞文取北炁
　　　破穢呪
九鳳真人破穢鳳凰朱衣仗劒立吾上方九
頭吐火當吾前行炎炎帀地十丈火光九鳳

破穢邪精滅亡急急如
上帝律令勑
　搯午文取南炁
　　　九鳯罡




　右罡足步手剔師存九鳳真人朱衣法服
　仗火劒乗九頭朱鳳從南方降覆兆形九

　鳳各吐猛火燒蕩穢炁一切淨盡次念祕
　呪曰
合明天帝日
　右呪黙念一炁九徧搯午文取南炁師存
　陽光下照如在日中次歩卦
　　　冬至





　　　夏至




　　　㣲音呪
七鬼七星衆靈之精輔弼二相三台明象六
丁玉女紫㣲四將天罡天元坎水人元四目
神仙金童傳言誦滿百徧七真應見延夀驅
厄勒毒滅妖祈求任意保真富貴身有光明

乾元亨利急急如
北斗太玄律令
　右呪畢師以斗印誦前呪一徧或四十九
　徧左手搯貪巨禄文㢘武破右手搯魁𩲁
　𩵄䰢魓𩳐魒次存七星降現分明
　　　密呪
陽明隂精真人玄冥丹元北闕天關之靈除
臣死籍注臣長生所求皆遂所願皆成衆人
欽愛飛昇紫庭一如
北斗太玄律令

　右法告請入斗謁真奏告師存四直功曹
　前引二玉女執幢度橋二使者乘雲而入







　右法師存北斗七星分明各闊三五百里

　廵斗光下照烜赫如在日中次叩齒上香
　握斗印念密呪曰
香燒心信志視天真斗門開發明理通明七
元三台北極帝君三光九曜萬里神兵天將
符勑吾令速行法令智慧法道通真法合天
地法保吾身千和萬合自然成真急急如
北斗太玄律令
　右法以雙手午文密誦淨天地呪待炎熖
　時將奏文於豐香烈火中焚之閉目存想
　密呪九徧

心神丹元令我通真思神煉液正炁長存我
今上奏速達星宫急急如律令
唵嚤噠唎喗吒唎喝▲唎
　右呪念三徧畢閉息凝神下視心中運心
　中赤炁仰視噴出吹去存赤炁上接頂門
　青炁化成虹橋之状横亘中天直入斗口
　便存炁中有一真人身衣遊仙絳服頭頂
　晉賢冠乘赤炁雙手捧所焚之奏自虹橋中
　直上入斗口便云弟子某人今有心事奏
　告次存見斗中二人如玉女形容身穿官

　緑色仙衣上有自魚軒一人左手擎羊頭
　右手執劔名擎羊使者一人左手托金盤
　中有牡丹花右手執牡丹花一枝名陀羅
　使者自斗中出五色祥雲便以所奏之事
　告之仰望一使者即與上奏某宫所属斗
　星凡前特乞轉逹其間或有言詞訛舛敢
　乞攺正善為奏逹毋令上官典者有所讉
　責恭望允臣所告以副臣心即賜感應言
　訖次存心神即將所奏之文付與一使者
　分明存二使者齎奏入斗中去次念密呪

　曰
玄上太隂八窻開明向有所奏玉女通靈所
求皆遂所願皆成千和萬合自然成真急急
如律令
心神心神與道合真奏文上達却歸本源急
急如律令
唵▲唧囉啼吒▲明攝(一炁/三徧)
　右呪畢從子文輪至亥文入中指中莭局
　定當心存青炁自泥尢入存赤炁以鼻吸
　入次將頭團團轉一次吸炁一偏嚥之存

　神乘炁自鼻而入歸于所属立伺報應
　　　書心奏行持
　凡書心奏先須凝神定思次剔九鳯罡念
　合明天帝日次念密呪勑過紙筆墨不可
　通聲然後書奏
　　　呪曰
天地大明萬炁混生我得真一内景玉庭虛
皇勑命令我通真上元赤子三元六府百神
㑹并混合我身上朝斗府出入紫庭遊宴八
冥三一上景太一玄真奏我所意上達斗真

心有所願黙奉允呈所得玄㫖副我心靈人
間萬事一一開分飛神玉壇分身一形急急
如律令
　右呪畢取北炁吹之次存玉星立於五方
　日月在于左右
　　　心奏式
具位(臣)姓(某)
右(臣)伏聞九晨在上實爲臨照之司太上垂
慈因示祈禳之教凡有所求許容陳告臣今
奏爲入意謹具狀奏告

北斗聖位道前恭望
道慈赦(臣)褻瀆冒犯一切罪愆特賜哀憐允
(臣)所吿即乞
恩命如何以副臣心冒瀆
威嚴(臣)下情無任激切望
恩之至伏候
道㫖
　年月日具位(臣)姓某狀奏
　封奏用治印不用外凾外封先以左手剔
　九風罡次念合明天帝日呪存用吹剔次

　以左手搯戌亥爲開天門訣次搯坤巽文
　營左右目爲留人門次搯四指上節存見
　侍香金童傳言玉女次搯中指上中下爲
　三天訣剔起爲開三天門
　　　告斗香
茅香茴香子雲香松子栢子
　此香乃土産之物爲土地之信若沉檀箋
　乳雖妙然自是海外石璧之氣難以告真
　更以降真香尤妙
　　　斗真所掌事務

　凡吿斗之法在人行用大凡無感應者蓋
　不知有主事之星(人間王臣有/主事之人)若依此不
　可例告(人間主事尚有/曹局况天真兮)欲擬奏告本爲何
　事看第幾位星主掌即依星位奏告必獲
　感應
第一天之太尉貪狼星君夫人内妃掌訴彼
之非明此之是遏他人之惡伸自已之善除
罪祈福奏吿
　室壁奎婁直事
第二天之上宰巨門星君夫人内嬪掌隂陽

學宦干禄求謀奏告
　胃昴畢觜直事
第三天之司空禄存星君夫人元毋掌學道
　求仙通真達聖奏告
參井鬼柳直事
第四天之遊擊文曲星君夫人内妃掌制伏
人鬼誅伐凶邪奏吿
　星張翼軫直事
第五天之斗君㢘貞星君夫人大女掌益壽
延年建功祈福奏吿

　角亢氐房直事
第六天之太常武曲星君夫人中女掌災滯
疾厄乞申希免奏吿
　心尾箕斗直事
第七天之上帝破軍星君夫人少女掌天地
否激炁候不調奏告
　牛女虛危直事
第八天尊玉帝外輔星君夫人掌禳却衆災
服藥延年奏告
　本命元辰日

第九太常真人内弼星君夫人掌爲民祈福
應救一切奏告
　本命元辰日
　　　天罡法
月月常加戌時時見破軍月將如未過且就
本宫輪
　假如正月中亥時欲取天罡正月天罡戌
　時在寅天道左旋亥時正在戌位也又謂
　正月將在亥天道左旋二月將在戌假如
　正月中子時欲知天罡宫之所在便以正

　月將亥時加子上右行逢辰便是天罡之
　宫正月子時亥加子數去辰在巳上其時
　天罡正在巳上
　右法存火光細如絲而下側面以鼻竅取
　中仰視便是天罡炁
　　　北斗出遊日宜祈告
　凡告斗毎月吉日三七庚申甲子三元五
　臘之日次及宿直事更以毎月建日
正月二十五日二十六日寅卯辰未申酉亥
子日吉

二月𥘉三日𥘉七日二十三日二十六日丑
寅卯申酉戌巳午未日吉
三月二十六日卯長巳申酉戌日吉
四月十七日二十七日寅卯辰酉戌亥午未
申日吉
五月𥘉三曰十三日二十日辰巳午酉戌亥
丑寅卯日吉
六月𥘉四日𥘉八日卯辰巳戌亥子未申酉
日吉
七月𥘉四日二十四日巳午未戌亥子寅卯

辰日吉
八月𥘉三日十九日十一日二十七日亥子
丑辰巳午申酉戌日吉
九月𥘉三日十八日午未申亥子丑卯辰巳
日吉
十月𥘉十日二十六日子丑寅巳午未酉戌
亥日吉
十一月𥘉一日𥘉九日十七日十五日子丑
寅辰戌午未申酉日吉
十二月二十日未申酉戌亥子丑寅卯日吉

斗府靈章
唵吒唎神吒吽唎
㗶吒吽唎噠吒吽唎
吽吒吽唎嚤
唵唎神吒吽唎吽吽唎
咖㖿吽唎那
唵吽唎神那吒嚤
唵吒噠神吒吽吽吒娑訶
　(黄紙朱書髙七寸長七寸上空三字下空/一字前空三行後空四行爲格封皮上寫)
北斗第幾位星君道前具位(臣)姓(某)章奏内封

　　　方函
北斗璇璣宫投進具位(臣)姓(某)謹外封
　　　牒式
雷霆都司牒上斗中傳奏功曹(朱/書)伽耶陀羅吽唎吒嚤大神使者
　今㨿述意既㨿來詞不敢抑遏謹具
北斗靈章一通上達
　斗真須仗傳達者
牒請疾馳風馭持捧靈章俓趨璇極之階述
情代奏仰啓斗皇之聖傾光下臨賜其恩力
丐爲(某)人身中赦宥罪愆順禳星煞保安(平/善)

(病/患)克遂感通佇俟昭彰幸垂捷報謹牒
　年月日時牒
　　唵唵唵勑吽吒摩南神
　　吒吽吽唎急急奉行(朱書作/四行)
　具位姓(某)押
祖師三天扶教正一靜應顯佑真君
　　　召將行用
謹召斗口傳奏功曹唵伽耶陀羅吽唎吒摩
大神使者速至伽耶吽唵勑火㗶吒唵噠吒
吽吽娑訶

　右法存使者自斗口乘金光至前朝天幞
　頭皂衣捧文字匣存至祝事畢以斗訣擎
　章於手中存章中之字皆成金色次宣牒
　以章於香爐中烈火豊香焚之次祝使者
　述意勑遣次以𩀱手隂陽斗剔去噀水存
　使者乘金光上逹斗府次念北斗救告神
　呪曰
吽唵勑吒娑訶吽噠勑吒娑訶嚤唎勑吒娑
訶吽㗶唎勑吒娑訶吽哪摩達唎勑吒娑訶
吽勑噠唎勑吒娑訶吽吒勑神利娑訶

　右呪畢師存香烟直透斗口上達斗真次
　剔寅午斗一座斗口覆頭斗魒直指斗口
　存兆神乘金光至魒星度仙橋直至斗府
　黙吿念真言
俱底帝賖蘇吒阿若密吒嗚都吒俱耆吒波
頼帝吒耶㣲若吒嗚都吒俱囉帝吒耆摩吒
娑訶
　　正念祕㫖
　　　坐功合神
　兆凝神曲兩脚心兩手雷局叉腰閉炁令

　滿存湧泉穴炁衝上心宫赤炁旋轉次以
　兩目視兆印堂忽開一穴存心火炎炎如
　烟筒直衝印堂穴而出上接斗口有一玉
　女自炎焰中旋旋生其形如明英之狀遂
　與兆面對之黙念大績呪七徧再想玉女
　囬我說話則巳之連三日午時如此合煉
　以後任便行持寅午戌皆可作用凡行持
　此法報應有三批報附夢報灰壇報如批
　報先須淨身心誦宻呪次當啓請中宫黄
　帝司命竈君然後召殿下玉仙明英童子

　仍黙誦靈陽速報大績呪手搯离文取中
　央黄炁吹於所行之方竈上遂以紙一幅
　書事意法官押字了捲就安筆一管于内
　同卷一處少時自有報應𥘉行持須用五
　戌日以米食祭之就禱所某年月日傳授
　某人正念祕典一宗凡有禱祈悉希報應
　如有負予專奏斗府翊聖保徳真君中宫
　黄帝司命竈君突上玉仙明英童子姹女
　尊神明彰遣呵非余故意吾若不䖍君其
　賜責亦非敢怨自今明牒兩所共知禀露

　在前各當遵守
　　　淨身心呪
青陽青陽属于左方上有真精下結靈光道
自固真水妙金光灌注身心法想𠑽當吾令
敷誦與道悠揚急急如
中宫黄帝律令
　　　靈陽速報六績呪
唵吽吒莎羯羅縻羅縻羅速報速報急急如
翊聖真君律令敕
　右呪搯离文取中黄炁存真君自斗府出

　現在于雲端手執如意輪指揮明英拱千
　聽命後想自身脾經黄炁一道直上接着
　東南方雲炁又有自身化一童子跨虎隨
　炁而上與雲中童子合而爲一復吸入口
　中後吹于符上然後燒符方安紙筆於竈
　上須是竈上潔淨亦忌婦人不潔及窺覷
　諠譁等事候兩時間方取紙看如未寫再
　燒符念催呪曰
天上人間去住不齊凡有啓請速降丹梯筆
墨紙素早賜靈批隨願隨感毋悖毋違帝勑

靈童速降臨來急急如
翊聖真君律令
　　　祕呪
唵哺輪▲攝
　右呪一炁三徧毎行批報罷用金錢三百
　雲馬一疋焚送後有懇請一如故事
　　　祕符
　　(帝炎帝炎/火光之先)(飛行九天/紅光所纒)(擲火萬/里廣布)

　乾坤謹遵南方火帝律令次念前祕呪一

　炁三徧




　右法附夢用黄紙剪一童子背後書符内
　更書請明英急降謹遵南方火帝律令
　　　附夢祕法
　凡欲附夢及來日見人或自巳有事欲祈
　報應於夢寐中必須預先及早行持呪訣

　存想一如前法次第行之但更増上正念
　祕呪然後焚燒黙禱心章用黄紙一片約
　闊七寸許長七寸許上朱書細細字所禱
　事意後面仍說約於此月某日夜分某時
　乞於夢中明賜報應
　　　正念祕呪(又名天/童呪)
天童天童位正中宫姹女神君明受帝勑化
身跨虎勑降火龍手執寳扇歩武雍容人有
懇請無願不從事有緊切悉吿夢中急急如
黄帝律令

　　　灰壇現跡報應祕法
　毎用細灰或石灰於人定時分洒掃竈前
　潔淨先用灰排北斗一座如斗様覆安於
　竈所次用灰一兩升許置斗下作一圈壇
　仍以雞毛掃平然後往露天望北斗逐位
　啓請仍請翊聖方閉目存北斗真君下降
　斗府翊聖降臨遂同其囬竈前逐位請安
　坐于適間所排斗位上心禮七拜召明英
　念大績呪如前仍想明英降臨一如故事
　欲現灰跡以闡祕典隨意懇禱以俟報應

　　　灰跡文


此文主先亡未超𢌿者欲求追薦



此文主官事未得稱意更欲破財






此文主女子有聘定之喜或成親或入贅之
喜



此文主外客干求或女親眷屬不安


此文主文書上有掣肘未能就緒




此文主逺行或爲客旅淹留在外方即速得
囬之喜




此文主添進人口官職陞遷之喜




此文主𡨚家不寧隂小有瘡痍之疾



此文主妻妾有孕及有遠信佳意之北


此文主有一舉被召趨朝之喜




此文主有人相送縑帛及器物之𩔖





此文主死亡不吉及有親朋訃音之事



此文主有交易及奴婢迯走之事



此文主有得産業之喜及投獻財寳賣物穫
利之兆




此文主有管運稱意及得外人家財物貨之
喜



全身虎文主升擢權柄將佐得之有制▲之
除文官得之有憲帥之職庶人主有貴喜之

兆



此文主有送物及作事順溜之喜



此文主僧道干求相薦及有送酒之喜



此文主墳墓風水有斫伐掘鑿相妨之害以
致祖先不安




此文主有親戚饋送之事及有女客相過之
兆


　　　　　　　　　翊聖真君在雲端中
　　　　　　　　　手執如意輪指揮童
　　　　　　　　　子仙女手執日月扇
　　　　　　　　　跨虎在黄雲内

　　　牒式
雷霆都司
　本司今㨿述意於某月某日邀請
　中宫黄帝司命掌饍竈君殿下玉仙明英
　童子姹女尊神伏請遵依

　太上符命聞召速臨壇所闡揚
　道㫖早賜靈批隨願應感須至專牒者
右牒上
中宫黄帝司命掌饍竈君殿下玉仙明英童
子姹女尊神牒到仰詳牒内事理速降丹梯
立賜靈批謹牒
　　年月日時牒
　具位姓某押
斗府翊聖保徳真君掌教太玄仙聖
　　　又牒

雷霆都司
　昨於某年某月傳受
　正念祕典一宗歸身崇奉誓願代
　天宣化利物濟人凡有懇請悉乞報應如
　有負予專奏
　翊聖明彰遣訶非余故意吾若不䖍君其
　賜責亦非敢怨自今明牒兩所共知禀露
　在茲各當遵守今來合行叩問謹涓某月
　某日戌亥二時備信香信符邀請
　中宫黄帝司命掌饍竈君殿下玉仙明英

　童子姹女尊神伏請遵依
　太上符命聞召速臨壇所闡揚
　道法早賜靈批隨願隨感須至專牒者
右牒上
中宫黄帝司命掌膳竈君殿下玉仙明英童
子姹女尊神牒到仰詳牒内事理速降丹梯
立賜批降謹牒
　　年月日時牒
　具位姓某押
斗府翊聖保徳真君掌教太玄仙聖

○司命祈禳大法
　　　告斗靈文
　此法出自西蜀非世得聞後因成都丈人
　觀九華仙人往江西少室山顯真觀流傳
　在世師師口傳肘後急告斗法世俗英能
　曉
　師曰世人罪福皆逹天司在天則爲北斗
　七星主掌人命在世則竈君職焉况司命
　六神之主乃斗中七元使者應化斯神在
　人間抄録世人舉措運爲昧心凡諸罪咎

　遇月晦日上天謄奏靡闕遺大過則䘮身
　絶嗣小犯則横逆臨身豈得免歟近時富
　室貴官偶遇年乖遭此厄難命道士師巫
　祈禳或獻星或設醮無過施財買物役人
　措辦不勞於力但只出身證盟其間不茹
　素滅裂嬉𥬇者有之欲祈昭報其可得乎
　但古之師資乃達人髙士質朴淳素不能
　圓轉致使其太上開度厄濟生之恩不能
　推廣濟惠不能平等𠑽足普及生靈若如
　此則利於富不利於貪以世法論之家貪

　力之偶逢災難無浩大之資則不能舉行
　束手待死而巳亦可憐哉太上好生有物
　安分貴賤髙下如此則玄靈中云貧窮下
　賤無力修崇可以酌水獻花一叚却成虛
　妄皆因世上庸師俗士不肯屈巳叅師訪
　道所以不知樞要只以服色聲音噐具華
　飾以爲美觀無非坐叅拐𥨸妄意編撰以
　誑後學近世見行玄靈黙告河圖密祭依
　本書得幾道符命念得幾句祕呪不知深
　淺一味欺瞒主家欺罔天真無非㸃燈化

　紙囬向便了師曰司命能奏人間罪福則
　吾今祕法祝委司命齎此情愫上以通達
　星天代爲奏告祈免災咎捷如星火予廵
　歷師門際遇髙人授肘後告斗一法及得
　口傳祕衆歸身奉行累沐玄應所費甚省
　簡而當應人間不問男女有此危厄須當
　預先齋戒三日依法存念行持無不昭格
　切在志誠毋生輕慢之心鹵莽妄用苟若
　有犯玉律非輕天必知之禍不旋踵無所
　禱也今謹遵師授開列凡有學士䖍恪一

　心恭敬崇奉代天行化推誠救物其功廣
　大言之不盡慎之毋忽
　　　行持次第
　凡行持必預先齋戒沐浴清淨身心絶去
　妄念毎於清晨焚香面北黙坐少時至誠
　誦經然後書符
　　　變壇符




　右符用黄紙朱書長七寸闊三寸左手搯
　煞文取北炁塗内寫陳仁用入符存斗口
　五靈官降以金勑字盖之
　　　書符呪
北斗七星天中大神上朝金闕下覆崐崘調
理綱紀綂制乾坤大魁貪狼巨門禄存文曲
㢘貞武曲破軍大周天界細入㣲塵何災不
滅何福不臻元皇正炁來合我身天罡所指
晝夜常輪俗居小人好道求靈常見尊儀願
保長生髙上玉皇紫㣲帝君急急如律令

　　　解穢符




　右符黄紙朱書次念淨天地呪取北炁入
　符
　　　北斗大神呪
北斗七元神炁統天天罡大聖威光萬千上
天下地斷絶邪源乘雲而升來降壇前降臨

真炁穿水入烟傳之三界萬魔擎拳斬妖滅
踪囬死登仙急急如律令
　　　書斗











　　　(琥珀宫取碧炁左輔/唵嘘嘘嘙喉咭囉嘟勑攝娑訶)
　　　(瑪瑙宫取黒炁右弼/唵哪嘧㗶▲吱𠿗𠲰噠𠲰吒寔薩娑訶)
　毎一星存天星宫降一道真炁師以鼻吸
　之㣲㣲吹入斗上星内仍疊書斗諱於鶴
　背上次念梵呪塗之取各星之炁入
　　　斗中大神梵字呪
俱祗帝賖蘇吒阿若密吒嗚都吒俱耆吒波

頼帝吒耶㣲若吒烏都吒俱羅帝吒耆摩吒
娑訶
　　　脱厄符




　右符存患人立在壇前次存斗中降金丹
　一顆納入患人身中次書符内加一勑字
　并患人姓名塗入以斗蓋之就仰斗府禳

　災度厄司特與患人代替身中災厄次念
天靈節榮願保長生太玄之一守護身形五
臓神君各保安寧急急如律令
　　　呪曰
太靈九宫太一守房百神森衛魂魄和同長
生久視塞滅邪凶一隂一陽永保吉昌急急
如律令
　　　驗燈法
頻剔不明(天/災)燈明不滅(大/吉)分兩炬長短(舊願/動)
結花如垂珠(大/吉)半黒半紅(口/舌)焰摇不定(疾病/纒綿)

垂淚黒花(大凶/孝服)左側長上(陽人/有災)右側長上(隂/人)
(有/災)燈花紅(失/財)燈花白色(失/脱)燈花青白色(先亡/不安)
爆後無光(病人/有變)燈奔上四邊者(有不正神及/客亡鬼爲禍)
　　　應夢占驗
日出(男病可安/女病得輕)月出(女病半吉/男病不然)火發(紅焰吉/黒暗凶)
大虵(半凶家有不/正神爲妖)鳥獸(病患/進退)蛇䑕(土地/不安)犬走
(祖先/爲禍)白衣女人(乃斗/真降)青衣人(中/吉)黄衣人(土神/爲災)
黒衣人(命絶/追取)紅衣人(嶽神來/取追對)入官府宅舎見
女人(斗真降格/災厄消除)入寺院(隂小有災/作福保過)沐浴(有災/失脱)
光明如晝(金色大吉/病患可退)犬馬(墓宅/不安)徧天黒暗(主/病)

(患不/退)飛鴉(當境康/神爲害)牛豕(瘟疫/虐疾)鴉雞(大凶主有/横事生)
無夢(病重不省/無變亦凶)焚燎看竈上(有蟻子有蜈蚣/飛蛾青蛙並是)
(土神/廟社)其餘吉凶以意詳之
　　　竈(䟽/劄)皆如常式
　凡行持先令人洒掃竈所然後依式行事
　次將燈一盞安於鍋內仍將米篩盖之勿
　令生人及婦人見之


法海遺珠卷之四十二











