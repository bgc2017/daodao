










法海遺珠卷之十五弗四
奏傳混鍊法式
入壇念淨口呪
丹朱口神吐穢除氛舌神正倫通命養神羅
千齒神却邪衛真喉神虎碽炁神引津心神
丹元令我通真思神鍊液正氣長存急急如
律令
淨身呪
靈寳天尊安慰身形弟子魂魄五藏玄𡨋青
龍吉慶白虎衞形朱雀顧護玄武攝精血屍

臭穢兇惡潜寧七液得注五藏化生我持神
呪元亨利貞急急如律令
淨天地呪
洞中虚玄晃朗太元八方威神使我自然靈
寳符命普告九天乾羅荅那洞罡太玄斬妖
縛邪殺鬼萬千中山神呪元始玉文持誦一
遍却鬼延年按行五嶽八海知聞魔王東首
侍衛我軒兇穢消蕩道炁長存急急如律令
上香啓祝
玉華散景九炁凝煙香雲宻羅徑衝九天侍

香金童傳言玉女接侍香煙上聞
帝前令臣所啓咸賜如言
具位(臣)姓某謹謹焚香再拜上啓
三清上聖十極髙真神霄九宸上帝十方靈
寳天尊三十二天帝君日宫太陽帝君月府
太隂皇君天罡大聖節度星君上清九矅星
君南斗六司延壽星君北斗七元解厄星君
三台華蓋星君十二宫辰星君二十八宿星
君三元三品三官大帝北極法主四聖真君
玄中教主五師真君祖師正一靜應顯佑真

君太極左宮仙翁真君雷霆三省真君雷霆
九司真君紫府門下列位髙真雷霆聖衆五
嶽五山聖帝地府酆都大帝冥府十宫真君
水府扶桑大帝承差雷神官將吏兵三界十
方一切真宰恭望聖慈洞回靈鑒(述意)昔投
度師某門下奏授
太上北極玉府玄靈太極三光五雷諸階符
法皈身佩奉誓以代
天宣化助國救民一切行持濟人利物凡伸
懇禱仰冀通靈伏望大道垂慈諸天保舉憐

(臣)欽崇之志赦(臣)故誤之愆黒簿削非仙階
進職先親得度動止咸安所冀道炁資扶靈
光下燭俾身心之清淨萬邪不干庶靖治之
肅嚴百神森衛仰頼生成之徳式符方寸之
誠(臣)稽首頓首再拜謹言
次向東叩齒上白
(臣)謹上啓日宫太陽帝君伏望聖慈允(臣)奏
告特降太陽真炁灌注(臣)身驅逐一切邪炁
斷除一百四病覷山山崩覩海海竭視病病
愈看人人生人皈依鬼擯伏邪不干其正

以左手卯文存左頭上有一日日中有蓬
頭將九芒之炁如九絲下灌注自左六合
宫入照映身心(六合宫乃眉頭一寸是日歸左六合)祕呪曰
鬱儀之神離宫真靈灌服九芒元亨利貞(三遍)
呪畢側目看左邊頭上去一尺五寸有九
絲光芒之炁即以口吸入心再呪曰
唵嚩𠯐囉喗吒唎婆訶(九遍)
次向西叩齒上白
(臣)謹上啓月宫太隂皇君伏望睿慈允(臣)奏
告特降太隂瑶光生炁灌注(臣)身驅逐邪炁

斷除一百四病覷山山崩覩海海竭視病病
愈看人人生人皈依鬼擯伏邪不干其正
以右手酉文存右邊頭上有一月月中有
玉女執圭十芒之炁如十絲灌注自右六
合宫入照映身心次祕呪曰
結璘夫人坎位真精圎耀十芒吉利元亨(三遍)
呪畢側目看右邊頭上去一尺五寸有十
絲光芒之炁即以口吸入心又呪曰
唵嚩𠯲囉㗶囉娑婆薩訶(十遍)
次向南叩齒上白

(臣)謹上啓天罡大聖星君伏望聖慈允(臣)奏
告特降金光正炁灌注(臣)身驅逐邪炁斷除
一百四病覷山山崩覩海海竭視病病愈看
人人生人皈依鬼擯伏邪不干其正
以左手辰文右手劒訣次祕呪曰
天帝釋章佩帶天罡五方兇惡之鬼何不消
亡飛仙一吸萬鬼伏藏急急如律令
右呪畢存天罡在頭上黃雲中立身着素
羅袍披髮跣足狀如真武三眼仗火令劒
中目出金光炁即吸入口覺金光滿口吹

纏自身上又呪曰
唵勑之神斗極真靈流輝七芒吽吒𠷺㘈
呪畢即合口定炁鎮目祕呪曰
天罡大聖北斗前星金光正炁灌我身形魔
皆浄盡身得長生急急如律令
呪畢吸天門炁吹艮上掐寅文祕呪曰
唵吽吽呾唎婆訶勑攝(七遍)
呪畢自寅輪上至辰文剔出想天罡中目
出金光灌下流注身心次退步叩齒三通
兩手握變神訣(左辰文右酉文)又腰先存身爲枯

木以兩手掐午文吸南炁一口與心炁合
爲真火兩手剔午發火下木根一時燒上
次掐已文發巽風吹散灰塵别無纎翳存
丹田内一嬰兒漸大披髪跣足皂袍金甲
如真武相足下有蒼龜吐炁(掐子龜頭動)與腎
炁合有赤蛇吐炁與心炁合(掐午蛇頭動)北斗
𦋇身三台面前左邊一日右邊一月天罡
在頭上左一大力士執七星黒旗立于左
右一大力士執劒匣立于右項生圎像光
映天地四邊將吏森嚴左手北帝訣(中指掐大)

(指中文)右手劒訣祕呪曰
天法靈靈玄武大神脚踏螣蛇頭戴七星手
持神劒目視天門威鎮天地位居北辰山魈
邪鬼萬里潜形掌擁天牢天甲大神速臨壇
下囚詰無名天録到處永斷邪精救民疾苦
大賜威靈急急如律令攝
存神行用
三魂歸肝(肝居左掐卯文)
存左邊頭上有三道士衣青衣被東方青
炁吹從左六合入自上腭下用舌接下過

十二重樓歸藏肝中三葉如青瑠璃殿中
七魄歸肺(肺居中掐酉文)
存右邊頭上有七星星中各有七素衣道
士被西方素炁一吹自腦後下椎骨下旋
身入肩井中透過十二重樓下歸肺中入
玉殿中立
智歸吾脾(掐中指中文)
存一猿一馬之狀被金光炁一照自腦門
當中下亦過十二重樓過胃口胃口有一
童子如金色噴水猿馬被水一噴渾如金

獅子跨住押下脾中猿爲㹸所食馬化爲
駁猊在駁頭上立俱入脾脾存金室
精歸吾腎(搯子文)
存兩腰脊有兩腎如生毛朦朧日月相似
左炁九絲右炁十芒直透頂門上父母宫
(即泥丸宫是也)見父母宫紫炁從左邊垂九絲流
下叩齒曰太乙君三聲一直下腎呼桃康
君三聲見一人如自身狀入腎左宫黒雲
散開四邊皆如青天皎日又存父母宫紫
炁從右邊垂十芒流下叩齒曰司命君三

聲一直下腎呼合延君三聲見一人如婦
人狀入右腎宫一時黒雲退散如青天皎
日又存見丹田内一泓水結成冰玉凝而
不流兩腎日月光芒照映(搯子文)
神歸吾心(掐午文)
存丹田有真武形狀又如自己形一般呼
召一身之神祕呪曰
萬神來合吾之心(七遍)
須㬰見萬神皆星辰樣無數引上金樓玉
室存心如大火珠樣天火炎炎火珠口含

一露珠滴落真人身上從此引諸神並從
口入珠內珠樓中説經祕呪曰
丹元丹宫混合百神(三遍掐午文)
出四靈
左青龍孟章(掐寅甲寅)
存肝中青炁從左眼中出爲青龍侍于左
青龍君一手執龍旗一手仗劒立青龍邊
右白虎監兵(掐申文甲申)
存肺中白炁從鼻中出爲白虎侍于右白
虎君一手仗劒一手執虎旗立白虎邊

上朱雀靈光(掐午文甲午)
存心中赤炁口中出爲朱雀口中吐火在
頭上振翼
下玄武執明(掐子文甲子)
存腎中黒炁從左耳中出爲玄武于後
存獅子從臍下出在前哮吼兩白鶴從六
合宫出交飛于肩上手從戌至辰宻念
魁𩲃𩵄䰢魓𩳐魒
天靈節榮願保長生太玄之一守護真形五
藏神君各保安寧急急如律令

三台生我來(巳文)三台養我來(午文)三台護我來
(未文)次掐斗念
魁罡辰戌入中宫攝
辰戌魁罡入中宫攝(甲辰甲戌入中宫)次念
天明明地靈靈吾爲考召使先天地所生行
爲天地使立爲天地丁禍害逢自滅福禄見
自生非但禁虎狼兼能摧五兵神龍不敢神
靈鬼不敢靈指山山摧崩指海海枯竭指石
石拆裂指日月同明吾行坐卧處常有萬兵
隨吾手所指處風火電光生急急如律令

呪畢兩手交互掐隂陽斗剔上存壇中金
光燦爛映照十方
陽斗


隂斗


呪曰
北斗昂昂斗柄烕光衝山山裂衝海海竭兇

邪惡鬼誰敢前當順罡者生逆罡者亡吾身
到處永斷不祥急急如律令
平立叩齒三通次掐本師訣(寅文)祕念
開天門(亥)閉地戸(巽)留人門(坤)塞鬼路(寅)穿
鬼心(辰橫過戌)破鬼肚(申横過寅)横金梁(酉横過卯)竪玉柱
(午直下丑)盤四山(拇指廵四指頭)倒五嶽(拇指自二指頭巡四指背過藏)
(掐二指三節)收罡炁(自戌掐至辰文念魁𩲃𩵄䰢魓𩳐魒)握斗訣(掐四)
(指中節小指屈過四指根四指屈至掌心)萬邪伏禍自滅(煞文中指二節)
(左邊)次念呪曰
吾受天師心寳印受佩自然通幽達冥上徹

洞天吾行禹歩得道成仙三魂佐衞七魄隨
行不出不入永保天年急急如律令
次掐本命訣(亥文)宻念呪曰
三魂童子七魄將軍隨吾歩斗願度靈關急
急如律令
退歩取罡炁遍布壇中左手結斗印右手
劒訣宻念云
謹召建罡將軍起罡將軍發罡將軍疾速與
吾起罡急急如律令
謹召起斗將軍發斗將軍擲斗將軍疾速與

吾履斗急急如律令
存罡三將軍自地户出青中緋衣駕火雲
斗中三將軍從天門出青巾素袍在黄雲
内罡中將軍布南斗至天門三台回斗中
將軍布北斗至地户三台轉六將軍於三
台交過合爲三將軍衣青黃白三色各手
持台星乗三台照映壇中次向南念
謹請九鳯破穢真人燒穢大將軍除穢大將
軍下降法壇解除厭穢
存南方一真人朱衣跨九頭鳯飛來壇中

噴火燒穢淨盡
九鳯破穢罡

(陽日左足隂日右足)

豁落隂斗





呪曰
斗要妙𠔃十二辰乗天罡𠔃威武陳炁髣髴
𠔃如浮雲九變動𠔃上應天六律合𠔃持甲
乙履天英𠔃歩天任擁天柱𠔃抱天心從此
度𠔃登天禽倚天輔𠔃望天衝入天内𠔃出
天蓬斗神所行之處願助靈光輔吾大道立
正除邪願付心神一歌之後歩六時出杳冥
𠔃千萬歳急急如
元斗歩敕律令
豁落陽斗





呪曰
吾從天蓬入天内轉歸天衝逢輔退入天禽
𠔃與心對過天柱𠔃任英會人道通𠔃鬼道
閉千邪萬穢皆迴避急急如
元斗歩敕律令
藏魂斗




呪曰
一魄入貪狼二魄巨門藏三魄禄存位四魄
文曲郷五魄廉貞裏六魄武曲當三魂歸左
輔七魄赴天罡三台歸斗口立朝破軍皇
又呪曰
北斗昻昻前魁後罡從天下降我身伏藏有
犯我界立見天殃急急如律令

五雷掃邪罡



呪曰
一歩天雷動二歩地水通三歩雷火發四歩
霹靂通五歩驅使五雷使者前掃兇惡後攝
微塵神靈神靈上徹三清五雷使者雷電隨
行急急如律令
寳香一炷十方肅清法鼓三通萬神咸集焚

香關召法院直壇香官直壇土地三界功曹
四直符使雷霆飛捷報應張使者正一靈官
院潘蔡二使者張孫二直符驅邪院徐使者
地祇司謝使者泰山沿路土地神祇酆都考
召院王盧二功曹等疾速到壇有事差委
召土地呪
此間土地神之最靈騰天擲地出幽入冥與
吾關奏不得留停有功之日名書上清急急
如律令
召符吏呪

清清靈靈符吏出營飛風走電三界巡行聞
吾呼召赴壇通名一呼百應不得慢輕急急
如律令
仰勞汝等功曹將吏傳誠達悃爲吾召集本
靖土將元帥以及差降諸階大法中帥將吏
兵疾速到壇明彰報應汝等疾速分司召請
立伺感通
呪曰
符使符使吏兵吏兵功曹功曹出幽入冥領
此指揮召集將兵速臨壇所火急奉行吾在

壇前卓劒守待(下令一聲)
杳杳冥冥天地同生神化倐忽聚而爲形聞
召即至有感通靈北院將兵疾速降臨急急
如律令
焚香召請本靖主將判靖都元帥副將元帥
北極驅邪院主將罡頭總攝大將九獄力士
五丁神將守牢神將追搥力士斗下帥將吏
兵等即賜降臨立伺昭報
呪曰
北帝有將職掌驅邪神通廣大利爪長牙威

動天地炁布雲霞統領兵吏驅使夜叉後擁
劒㦸前走雷車威風戞地走石揚砂功賞正
道收捕精邪爲禍等鬼盡底擒拏急急如
律令
呪畢掐卯文吸北炁吹香爐上存北院將
兵黒旗隊仗紛紛立在壇前
焚香關召雷霆飛捷報應張使者疾速到壇
明彰報應
掐辰文念呪曰
飛捷將軍速降臨速降臨太靈真太靈眞吾

奉帝君勑速召雷部神汝等急奔雲急急如
康民律令勑疾存至
汝是雲中赫殺天喜尊神一直往東南方巽
宫召集玉府玉樞五雷使院雷霆都司太乙
紫微雷霆司北帝雷霆司逢萊都水司各二
大元帥六大神將雷兵一千二百衆雷霆猛
吏判官辛都督玉卿雲雷判官謝真君中天
歘火律令大神鄧元帥雷公江將軍電母秀
將軍風伯方將軍雨師陳將軍疾速到壇顯
揚正教

雷局子文取東南炁念呪曰
天玄大空六龍金精吾召太極將吏速行四
司降兵雷火風生玉京敕下不得留停急急
如雷霆火令攝
天地神光精兵伏藏雷師鼓風日月煇煌我
誦大洞兵甲狂忙赴吾壇所魁星天罡急急
如律令
呪畢向東南巽方存雷神歘火騎龍領雷
兵紛紛至壇前
焚香關召玄靈璇璣符正一靈官院潘元蔡

敏二使者張孫二直符合屬官君將吏疾速
到壇明彰報應
呪曰
唵嗚吽吒嗚吽㖂元敏速來娑詞(三遍)
焚香召請都天元帥陳靈官横天元帥馬
靈官衝天元帥朱靈官火瓢副將火磚副將
白蛇火鴉大將無面目大將金鎗火索大將
金磚火瓢大將六天混元吏兵等輔佐行持
明彰報應
呪曰

靈官元帥三頭九目驅山塞海烈焰飛空都
天靈官嚴駕火龍丁甲大將捉鬼尋踪火部
靈官烏鵶先鋒鐵瓢火焰縛鬼擒兇白蛇大
將吐炁爲龍流金灼灼擲火前衝吾今召請
速降當空大帝有敕不得縱容急急如律令
罡神性急神最爲尊鼻流黒霧𦋇定乾坤手
持寳劒脚踏火輪邪魔聞者膽碎心驚聞吾
召請速出天門急急如律令
埳辰文取天門炁
焚香召請地祇司謝佑使者泰山沿路土地

神祇疾速到壇受今差委
呪曰
黒殺聖黒殺靈召符吏赴壇庭急急如律令
焚香關召獨體地祇司翊靈昭武温使太保
并部下崔盧鄧竇四大天丁神將疾速赴壇
立伺昭報
呪曰
乾元火勑合明威光帝命所降五嶽承當符
吏立至猛將速來奉
上帝敕急召翊靈昭武温使太保速降壇前

急急如律令
焚香關召北魁玄範府神虎雄左玉曹統制
百節三魂主伯大聖何元帥神虎雌右武鸞
部衞七魄血炁主吏大聖喬元帥張魏侯三
部追魂使者攝魂召魂追魂大神魯桓劉吳
四大將軍追魂引魂童子追攝合屬官君將
吏疾速到壇顯彰報應
呪曰
玄天玉札(寅)神虎符文(卯)混元真精(辰)與符
契合(已)太一玄冥(午)開陽啓隂(未)萬神敬聽

(申)敢不奉迎(酉)神虎玉女(戌)神虎吏兵(亥)一
切攝至(子)不得留停(丑)禀受符命(三指下)宣吿
寒庭(三指中)追魂攝魄(三指上)見影見形(未)來臨
法㑹(午)奏功玉京急急如律令
焚香關召太乙火府法中總統李元君祝元
君威光掌令總監大神丘元帥副將震雷霹
靂行令大神王元帥散雲飛霧掌令大神陳
元帥運風變化青雷大神李元帥誅魔殺鬼
馘伐大神孔元帥火雷伐惡大神崔元帥水
雷洞耀誅伐大神周元帥電光普照飛火大

神紀元帥驅雷致雨黒雷大神劉元帥飛雷
急捉主律大神林元帥玄省直符驅雷大神
白元帥三天持奏使者謝元帥都督莊元帥
急奏張元帥朱朱劉張楊五方五大雷神髙
陶崔趙直壇四大天將孟黄馬陳四大雷神
雷公電毋風伯雨師等雲集到壇受今差委
呪曰
唵吽吽兠術梵應雷轟攝
真王敕命玉帝頒行天下萬神聽令吾壇不
得有違急急如神霄元降口敕律令

焚香關召洞玄大法中主法炎帝鄧天君太
乙華隂流光朱天君太乙火鈴飛光上聖天
君太乙木郎上聖天君三五九陽邵陽火師
閭神君蔡金蘇陳張蔣畢程八大神君流金
火鈴謝大仙火栖火伯周元帥隂陽運雷寗
任二大元帥蒼牙鐵面劉天君太乙玉笈劒
失法中官將洞玄内外垣九天左右院合屬
雷將雷兵五方蠻雷使者各部至真大神各
請臨壇受今委役
呪曰

吽𠻣哆▲哆▲▲哆▲▲哆▲▲哆▲嗏哆
咖𠺗▲唏咦啼噠㗭唎哆▲▲嗏喼咥一如
元始洞玄雷霆帝君律令(一炁三遍)
焚香關召清微大法中西臺都督狼牙猛吏
陳元帥副將石元帥九天應元捷令靈飛神
元符使張使者請降玉樞經法中雷烈炅元
帥鄧辛張荀劉五大天君速赴壇前明彰報
應疾
焚香關召南極天樞北極天心正法中三光
符吏斗下靈文天心法部帥將吏兵白捉五

雷大法中雷門左伐魔使知南極天樞院總
轄雷霆都司一府二院三司事苟元帥雷門
右伐魔使知北極驅邪院主管雷霆都司軍
轄事畢元帥三十六雷鼓力士七十二考召
神祇陳劉孫張四大使者速赴壇前立彰報
應
呪曰
唵吺吺呮咈攝(左離右坎)
焚香關召酆都朗靈馘魔上將關元帥隨行
官將合屬吏兵速赴壇前明彰報應

呪曰
唵天(子)機(午)地(卯)速(酉)攝(掐中煞文)
唵(子)吽(丑)吽(中)㗶(兊)吒(未)速(子)攝(午)
焚香關召正一玄壇金輪勑法趙元帥副將
黄元帥左副將伍元帥右副將白元帥虎衞
二司八王猛將六毒大神五方雷將五方猖
兵二十八宿神王天和地合二大官將四丁
大神等聞今召請火急到壇
呪曰
微妙真空(丑)神霄靈宗(丑)驅雷役電(申)走火

行風(煞)神威無量(亥)捉縳妖兇(戌)神雷聲動
兊神雷吼噉煞神鴉一噪(巳)萬鬼擁到(巽)萬
鬼滅踪(煞入雷局)急急如
正一老祖天師六合無窮髙明大帝律令
焚香關召上清天蓬門下一炁都統大將周
元帥飛鷹走犬大將軍四目老翁陳將軍黄
判官雷使者無義神王威劒神王無面目神
王聾兵啞將天騶甲卒直月五將軍三十六
貟大天將靈官玉女鐵钁神王漁師獵師網
師血盆大將軍上元唐將軍中元葛將軍下

元周將軍收魔食魔吏收鬼食鬼吏收炁食
炁吏收精食精吏收疰食疰吏收兇食兇吏
收殘食殘吏收毒食毒吏誅巫破廟吏部下
引鬬料鬬料殺神王戰伐神王行符收鬼料
逆吏兵斬鬼勘鬼煞鬼禁鬼捕鬼吏兵爭功
入陣尋鬼逐鬼捉鬼縳鬼枷鬼考鬼吏兵執
符持節行印大神等聞今召請疾速到壇
焚香關召都天雷首歘火律令鄧元帥負風
猛吏銀牙耀目辛元帥火雷飛捷伐惡報應
張使者魔明赫猛焜電烈煞惡轟先天五使

者蔣畢華雷陳斬勘五使者馬郭方鄧田蠻
雷五使者馘留忽畢肇龍雷五使者王張關
石蕭嶽雷五使者雷公電母風伯雨師大神
雷霆煞伐主執威神蒼牙鐵面劉天君紫微
冲天運雷孔元帥地司太歳殷元帥管不信
道法朱元帥雲集到壇立彰報應
焚香關召太極祭錬普度院丹天左䘙大將
軍右衛大將軍天洞天真大神三部召魂攝
魄升度一行官吏並賜到壇顯揚道法
呪曰

无上玄元太上道君教臣行符照破幽獄死
魂出離七祖升遷太極官將速赴壇前急急
如律令
死魂受錬仙化成人生身受度劫劫長存隨
劫輪轉與天齊年永度三途五苦八難超凌
三界逍遥上清急急如律令
想仙翁同丹天將軍水火二將各各至壇
焚香關召酆都考召院王盧二功曹使者疾
速到壇受今委役
呪曰

唵嗚輪呢攝
焚香關召東北方酆都考召院焦曾二真君
韋劉王孟車夏劣桑内壇八大將軍温鍾朱
徐張沈陳謝外壇八大將軍聞今關召立至
壇前
呪曰
吾爲天地所使周行天界罰捕魔兵四直直
壇當召三官取受九府四司五帝考官巨天
力士牛頭獄卒執罰神兵司録司命司功司
殺一切判吏并神兵急召酆都三元帥判吏

一百二十靈官直壇降臨助吾真炁聽吾
太上行衙當院律令(寅文東北炁)
唵喝嘍▲啼嘍▲咭嘍▲唵唧▲嚧唎▲風
雷▲噠嚧▲鳥屠▲勑攝
焚香關召諸階法中收邪食邪吏收鬼食鬼
吏收毒食毒吏收炁食炁吏天醫使者尚藥
靈官治病功曹齊赴壇前明彰報應
召請用
上來勑㫖差降各部主副帥將吏兵既巳來
臨各當分司列職永逺駐劄輔佐行持大蕆

威靈明彰嘉應次念
吾凖帝命役召萬靈焚香關召以露原情諸
司府院官將吏兵不論主副不問天丁一聞
呼召響應隨聲羅列左右拱聽委令稍有違
慢律有常刑急急如太上律令勑
行持用
上來事畢所召諸階法部帥將吏兵荷沐到
壇當伸誠悃(述意)所當守壇者守壇䘙靖者
衛靖永逺精勤各守乃職務在立功蕆揚大
道後召復臨一如故事次念

天雷隱隱龍虎交并玉縚金帶諸部將兵隨
印駐劄各守本營急急如太上還神律令
退歩想星斗在壇左辰文丁立念
星斗還罡還歩清堂神獸輔我百神扶將吾
歩星斗日月同光千災殄滅萬福來祥急急
如律令(左剔辰文)
想星光撤開即用口一吸咽下元宮致禮
而退

法海遺珠卷之十五
