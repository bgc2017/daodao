










法海遺珠卷之二十弗九
召紫姑仙法
凡行持先造小筲箕一𨾏以筯一枚挿於
首用淨灰二升許貯以淨器立供牌一座
題曰蓬萊紫姑仙衆掃靖室置三物於其
内晨夕熏事務在誠潔有禱則以灰鋪案
面取箕臨之主召者行持焚符畢令善淑
者一人立賔次主召者立主次各虚手托
箕夾案而立令筯剌灰仙至則箕動或書
至字或書降字或書所降仙名號隨心酌

獻禱以事意或求解經籍奥義或求文章
或問機宻或求𥁞格或推命課或合婚姻
或卜廬墓風水皆能感通先代英賢如香
山謫仙東坡于湖之軰間亦有降者非言
可殫書滿則録之仍舊掃平接續書去若
初請未至切不可怨䙝但請之以屢則精
神感動無不降矣若能積以歳月自可以
繩懸箕不用手托或去筯用筆書之於紙
顧所事何如耳仙降宜速叩之稍緩則去
矣念勑水呪曰

天一生水地六成之一六既合五行乃基吾
今噀蕩穢逐塵飛急急如律令
呪畢噀水淨室次炷香東望叩齒黙禱曰
某稽首頓首再拜上啓九天玄女元君以
今遵奉真科書篆靈符召請蓬萊仙衆欲
望遥降正真生炁灌注某身心及所用筆
墨𥿄素之間令某書冩符篆速遂通靈某
下情無任䖍禱之至謹言次黙念勑𥿄呪
曰
楮玉之英先天地生龍章鳯篆資之以陳符

飛迅速遍歴壶天急急如律令
次黙念勑墨呪曰
神墨靈靈通幽逹明松君效職蘭犮凝馨仙
真降格速駕雲軿急急如律令
次黙念勑筆呪曰
神筆揚揚萬古傳芳吾今書篆飛召十方雲
與飊馭速降靈場急急如律令
右各呪畢法師凝神存想取炁吹茟然後
書符
降仙符(黄𥿄墨書)



急降

祝符呪
太乙靈陽紫炁煌煌精嚴院宇粉飾充堂紫
姑紫姑洞府真儒雲鬢霞帔氷肌玉膚知人
吉凶能賦詩書曹姑巳出紫姑登途願排軿
馭暫降雲衢急急如律令
右呪畢置符箕上焚香叩齒述意祝曰

奉請三界仙府符吏爲某齎此九天玄女符
命徑詣三島十洲洞天福地諸仙宮府仰啓
紫姑元真玉肌素女三江太湖映雪玉真玉
軸道老仙女雲妹仙女桂英慶奴雪奴首奴
真卿天上地下水府陽間古往今來一切仙
衆以今召請普望來臨伏爲某事祈求伏願
駕鶴乗鸞飛雲走霧暫離洞府來降塵寰願
彰箕下之靈式副由中之悃某下情不勝祝
望之至
次將符命就燈燭上焚之仍吹灰令飛望

東叩齒吸炁一口吹於箕上托箕臨案若
箕動則仙至矣未動且托住箕再叩齒念
呪曰
天上人間雲水迢迢敢請仙童隊伏迎邀霓
旌羽蓋俯降雲霄毋令凝滯心黯魂銷急急
如律令
右呪畢想仙降隨意酌獻次念祕呪曰
雲收霧捲仙真倐到願附神箕推誠樂告急
急如律令
呪畢隨事請求或寫一去字則是仙欲去

矣宜旋下神箕再焚香啓謝云
諸天諸地洞府仙衆適來召屈仙真巳蒙賜
降塵寰擾擾難以久留敬𤑔寳香攀送軿馭
後有所祈還當奉請
事畢再叩齒念呪曰
無路不通去路難尋四海之内誰同此音急
急如律令
玄天急奏靈文
凡行事先解穢變神存四靈衛身次剔隂
陽斗左手煞文右手劔訣取金光炁宻念

召將呪曰
玄天之精曰直威靈元帥有令疾速降靈立
降壇前聽今奉行急急如玄天上帝律令
天地之靈化汝之精乾元亨利日月五星四
直使者疾速降臨急至壇下報應通靈急急
如玄天上帝律令
玄天有令勑召陳安劉吉孫德張丙四直使
者火急降靈急急如律令
右呪三遍畢存四方青紅白黒炁聚香上
如彩雲一團有金色光芒閃爍兆吸入腎

宮歴肝上心達肺用吹呬嘘呵出香爐上
存金光迸開見四直使者隨各方服色乗
金光在壇前再焚香述意畢兆捧章在手
宻誦中篇一遍運金光吹章上存金光八
角垂芒𦋇布又宻念呪三遍存諸司帥將
擁護其章仍就香上度過兆再云
開天門(舌拄上腭掐亥文)閉地户(舌拄玉池外掐巳文)留人門
(瞵𩀱目掐申文)塞鬼路(閉炁丁立寅文)
畢再念呪曰
玄天誥命四直咸遵代天行化普濟羣生人

民疾苦事有激情短章急奏速達至真急急
如律令
呪畢焚香請將吏次讀關文然後化財仍
以章文用符包之投在爐中焚化次念遣
章呪曰
五色之煙衝章上天五色之炁衝章逹帝下
官故炁不得妄干急急如律令
右呪畢師存五色之雲湧起兆平坐存心
中紅光一團左手剔魑▲𩲕𩲓▲▲斗一
座即存紅光上出隨訣彈直接天門萬里

極遠存四將居前捧章兆神部領衆將隨
紅光而去良久見一長橋上有光芒烜赫
良久升上十二重樓再歴絳橋而上直至
中天玉闕有紫雲垂廕將吏侍闕外兆與
四直入闕内望左邊横轉入佑聖府門闕
威嚴萬神環衛存四直使者付章奏與典
奏真官至殿下九拜起居自左街登殿於
案前奏事長跪存真官呈章玄帝允奏就
拜自右街降至殿下九拜謝恩出府門外
有四直前引官將後隨出玉闕外循故道

而回恍愡至壇前收紅光入心叩齒嚥津
三過再祝云
向來關召四直功曹仰荷引進今則朝謁巳
竟伏請各還所治後有關召一如故事
捷訣
澄心靜念存元神在絳宫次召四直自腦
府降祝事畢燒奏章存四直捧章前引元
神乗紅光升至腦府殿上金光中玄帝坐
侍衛森列兆跪進口奏事因四直呈章聖
意允奏拜謝回歸絳宮黙念心呪曰

唵▲𠺕哆都𠺕都𠺕𠯈都𠺕呵哪𠺕啡哪𠺕▲
吒娑訶
右呪畢靜定待報看得何景像隨機推之
非急切事務不可舉此
毎日朝禮
毎日清旦或靜夜正坐叩齒二十四通咽
液二十四過念玄帝全號三遍存兩腎中
間一㸃光明衝自夾脊上腦後至泥丸宮
存金光閃爍口念金闕化身天尊三七聲
須㬰光散遍映十方見玄帝端坐玉山上

京(即泥丸也)兆身如山分明次存四直自心出
左目自肝出右目自肺腎出兩耳根立雲中
朝拱兆自身如真人狀自黄庭端簡出前
朝禮長跪啓事畢存金光四合如故兆還
絳宮俯視兩腎中間光明大定是爲事畢
(若捉祟)存玄帝披髮跣足聖容忿怒神兵羅
列左右森嚴(若平常)存聖容喜恱(若解厄)存聖
容慈悲
召四直呪
靈虚五炁一炁分形太初溟𣸉爰及杳冥周

環六合普植神靈千變萬化一炁而分萬神
俱集統領吏兵收補逆鬼擒捉妖精四直使
者水火真形聞吾呼召速疾降臨與枷與拷
與捉與擒吾在壇前立待報應急急如律令
四直馘魔符
(天地合德日月合明)(玄天上帝)(敕召萬神)

(年直大將月直大將日直大將)(時直大將天關大將地軸大將)

(六甲大將六丁大將天煞地煞)


(奔雲急至火急前來年煞月煞)

(日煞時煞三元煞鬼大將)(蓬頭大將急捉鬼黄頭大將急縳鬼牢頭大將)
(急斬鬼)



勑呪
玄天上帝壬癸靈神化身金闕統領神兵威

容赫奕列宿分精轟雷掣電馘斬妖精巨蛇
威猛神龜震驚六丁六甲八煞將軍四直使
者黒煞威靈擺撼天地隊伏紛紜聞召立降
震布威聲九州社令血食之神敢有拒逆粉
碎身形神符一下十方肅清急急如律令
右符黄𥿄黒書掐煞文取北炁入掐真武
印存身爲玄帝叱四將自北方領兵駕黒
雲入符治祟則召將熏服平帝解厄皆可
行用
四直信符


皇(念玉皇全號掐玉文取金光炁布入)(勑召四直功曹陳安子文劉)

(吉午文孫德卯文張丙酉文念玄帝全號述意塗之)勑(奉玉皇上帝勑)
(玄天上帝令)



右符存天門金光中降金勑字入次存金
色滿目其符先黒書皇字次下四直姓名

掐四訣以玄帝號塗之次用朱書勑字又
書玄天令三字蓋用玉皇號塗其符包章
用之
瓦符


(䚴霐▲▲入内塗用)

右符黄𥿄朱書以玉皇全號書敕字再用
玄帝全號書本身下入號塗之自天門降

祕字入符從亥上出茟如焚符則取患家
屋棟上瓦一片洗淨於瓦上粘符陽日瓦
仰隂日瓦覆符上排錢馬錢馬上安章章
上撒五色散花蓋之燒時存煙化爲五色
雲纏繞章上四直使者齎捧而升
天文符章





某年某月某日某時就某處遣發爲某
事謹取某月某日某時如何報應伏候
師㫖
(臣)某告行
書符呪
神雲煥層虚梵羅屯碧霄元始九龍駕皇人
按青軺靈光集萬真珠景開陽寥出示靈寳
篇福德由是招洞玄隱髙巖玉音泛雲璈無
量匪得思道海生波濤法義同㳙流滋植成
嘉苗用以賑窮饑教興衞中朝帝尊壽億年

太平滅兵刀稽首望玉宸靈華散金毫急急
如律令
右符黄𥿄方圎五寸一半朱書符一半墨
書事意如書符章先念金闕化身天尊次
存太上老君居兆項上然後念呪書章符
存𥿄筆墨俱是金光梵炁(如捉祟伐廟黒𥿄墨書消災治)
(病黄𥿄朱書祈晴青𥿄朱書祈雨紅𥿄墨書祈雪青𥿄粉書)
短章式(用黄𥿄髙五寸闊七寸𥿄書宻寫上用小章印)
具位(臣)姓(某)
謹奏爲(某人某)事謹具急奏上吿

北極玄天聖師真武真君聖前恭望
聖慈允(臣)所奏特賜(如何)施行(臣)謹具短章
急奏以
聞謹奏
太𡻕年月日具位(臣)姓某急奏
束腰式
(臣)急奏謹封
玄壇坐功
存自巳混沌未分一如雞子狀須㬰水升
火降交媾中宮如紫紅金色彈丸次墜下

丹田自尾閭歴夾脊度重樓到泥丸如日
出之色次流下中田如日中之色次下丹
田如日落之色此乃三宮升降也再升玄
室神光洞煥呪曰
上元真一守居泥丸中元司命安坐絳宮下
元桃康主宮把籍無英公子白元尊神太乙
司命桃康合延執符把籙保命生根上遊上
清出入華房八冥之内細微之中下鎮人身
泥丸絳宮開通百脉真炁流行從有入無大
道自然自然之妙玄之又玄急急如律令

右呪畢自覺神思清明存身中元帥出現
久則與本帥契含通靈自然報應常日平
旦坐錬作用之尤爲妙矣
使者坐功





右法瞑目黙運心肝脾肺腎五炁作一團

下降丹田存丹田爲玉爐兩内腎爲日月
兩手雷局運玉爐中日月二炁自三關上
頂門化作金光炁二道自兩目出衝開巽
户火光與金光相合作一團師以劔訣虚
書張元伯三字存金光火光中見一使者
青鬼面黄結巾紅髮金甲紅𦋇抱緑仙帶
赤脚手把鐵尺吸歸壇中聴令
北帝劈鬼胎鬼炁符法
師面北存身爲六甲右手持鉞斧左手掐
第三指第二節六丁訣不得動動則不靈

次存地爲酆都黑獄以香燒左右以淨斧
一柄放於面前令患人來前立或坐兆以
右手於地書田字云

(開天門神君)(閉地戸神君)(留人門神君)(塞鬼路神君)

(穿鬼心神君)(破鬼肚神君)




敕呪
謹請黒露大神六通斬鬼煞攝急急如律令
右呪畢字成便令患人咳嗽一聲取炁吹
於田字中心急以右手持斧隨炁劈之即
鬼炁鬼胎鬼塊自然消散


法海遺珠卷之二十













