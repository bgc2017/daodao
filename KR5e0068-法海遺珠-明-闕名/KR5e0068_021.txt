










法海遺珠卷之二十一弗十
混合五雷内修
都天雷公呼雲震風
靜坐叩齒集神閉目嚥津三口以舌拄上
腭息炁令三宮升降畢次閉口呼炁三口
嘘炁一口内觀心田再錬炁鼓津一口吞
下墜下腎宮閉目作怒運肝膽炁起風傳
令黙念運雷䕶命經一卷或大金光呪名
曰錬雷
青雷赤炁動按九宮

閉目内觀肝宮息炁舌拄上腭作怒嘘炁
三口不要聞聲亦不開口想火炁炎炎至
心腹閉息片時仍前嘘炁呵炁各三口復
息再嚥津又呼炁三口呵炁三口則其炁
自分布九宮不必妄想也
赤雷白炁上遊太穹
閉目内觀心宮微微呵炁次想炁作怒使
膽炁流行是風扇動火炁也吹呬炁三口
想心宮火炁蒸熏肺下得白炁上至頂門
復以鼻引吸頂門炁一口吞下腎宮以肚

臍脹起使炁歸元三宮升降
白雷黒炁下遊玄酆
次作怒炁鼓津和液送下腎宮想白炁下
降接腎宮黒炁從酆都關湧起吹炁三口
不要耳聞
黒雷黄炁八極元衝
次息炁作怒將榖道縮起小腹脇動七次
再存腎水黒炁經歴脾宮過與脾宮黄炁
錬合次呼炁五口是火得土則生想水得
土則止五炁得土錬成一塊其炁自周布

八方不必妄想
黄雷紫炁電遍虚空
五炁得脾宮煆煉初成黄炁色如金橘次
發腎宮臣火膀胱民火降心宮君火是爲
三昧真火也脾如鼎腹下膀胱腎火燒之
煆煉如紫金色其炁朝元蓊鬱如電燦爛
閃閃上昇也
周天世界炎炎赫風
閉息良久回視頂門存想五炁朝元頂門
谷神有紫炁赫赫之風如神霄雷工所居

之地其炁閃爍照耀諸孔竅盡皆光明
何神不伏何鬼不從
法師煆煉至此五炁朝元三花聚頂紫赫
之炁遍乎諸天諸地晃耀閃爍身在右上
下各有圎光此即吾身自有風雷電雲雨
變化莫測矣又何鬼不伏也
視吾者死從吾者封北靈黒歴九醜紫童
法師丹成炁足紫赫之炁上朝是炁足矣
然後發運上頂門以鼻引炁次呼分布左
右然後存想是以炁化凝結成形以杳𡨋

無形之真形而驅役無形之鬼神初非妄
想也
風伯雨師驅雷領風
一吹呼炁化煉成雨師於前一吹呼炁化
煉成風伯於後以吾身之真炁本然之真
質即雷公矣雙目照耀即電毋矣所謂法
行先天大道將用自己元神是也法師行
持如此終始如一真炁有餘可以坐呼立
召響應斯須驅神役將運雨致風有如行
持符水治病驅邪即以在我有餘之炁而

補夫人不足之炁又豈不能致效於目前
哉
雷公雷公有大神通天符到處霹靂虚空
法師行持煉將出神巳畢自内而外矣即
袖中出一符或召雷興電驅雷致雨或治
祟除妖隨宜發用出聲念上四句存想如
法指揮執符前去無所往而不可也
坐功(手㸃袐訣)
緑水秋波(亥)湛湛清
先歩豁落斗至天英星上結跏趺坐兩手

握固掐玄文以口吸腎宮炁入心府交合
却漱華池水三十六次存神水清湛
千斤鐵斧(酉)背頭輕(申)
以二手按坐存千筋萬脉皆通神水自從
夾脊骨動轆轤直上泥丸宮
傍河(午)柳樹(未)風吹倒
存天柱倒天河水至十二重樓入三關柳
星在天池即額也
抱得嫦娥也不驚(午)
以兩手相叉腹臍下兠定存神水灌五臟

不泄於外姹女居中制神水也
白時白似天上雪(酉)
二手雷局口中出風雲出巽戸震中㑹天
雷呬聲風自坎至兊過巽宮出
紅時紅似猩猩血(午)
二手雷局舌爲雷斧膽化爲霹靂存心神
爲歘火領五炁雷公興雨出天門擊巽風
雨際㑹次二手雷局從脇上直至耳後發
去挑訣
輕時輕似空中塵(巳)

存身中諸神既出𩀱手掐中指集脾神守
巳之神舍吾身内外輕舉也
重時重似千斤鐵(寅)
二手雷局收諸神吸入腹中各授雷霆正
真之炁存吾身體充實重如千斤鐵也
織女四哥(子)
二十八宿蝠星也領八方八卦雷神在身
八節(八節手足是也)
勾婁吉利(亥)登僧得色急急如律令
八神之名以𩀱手雷局相合下坐存雷神

擁從急如雷霆歘火自艮上持令上壇化
合同符召雷行事
平日坐功
左手握雷局坐乾向巽先取巽炁一口下
丹田右手雷局按臍下不動左手㸃張使
者訣念呪曰
唵吽吽三檀那韓難延乾夷勑兊卦統雄兵
艮宫封鬼戶離宫駕火輪坎水湧波濤人門
撼地軸震雷霹靂聲狂風摧山嶽諸將輔吾
身太虚真太靈真速降臨速降臨勑召雷霆

諸司神雷霆諸神速到壇敢有後至先滅形
急急如律令
次召至前云仰勞神力呼召玉樞斬勘蔣
畢華雷陳五使者分身化炁降灌丹田再
念勑召神呪曰
吾奉上帝勑召五雷雲奔電掣助我行威掃
蕩妖孽馘魔伐非神光所照萬鬼俱摧流鈴
急召雷火轟飛唵吒唎吃吽四目九醜雷音
電光攝
取巽炁一口入丹田再念呪曰

隂陽闢開五炁徘徊隨吾指使疾興迅雷急
急如律令
神霄内功(三九得七)
毎旦入靖端坐叩齒靜定内觀其心心無
其心外觀其形形無其形遠觀其物物無
其物倐然忘形存下丹田一嬰兒如始生
之狀五臟五色氣載上中田嬰兒成真人
如巳之形四獸備列前後左右真人自層
樓上泥丸宫存三師在百寳之座大如蓮
實日月洞明真人跪誦三師亦誦口吐真

炁灌入兆身誦畢次存火龍自心出真人
乗火龍旋斗歴箕而上徑升霄極雷城之
下誦了以眉間衝開外雷府詣玉闕之下
三師並坐衆真官將羅列左右真人跪誦
如前不拘遍數隨意所祝復泥丸宮下入
中宫真人復還本形歸下丹田坐青玉瑠
璃圎光之中三九日後不必存嬰兒只存
真人便自心上朝泥丸面禮真王還歸絳
室坐玉光中此道甚祕兆謹行之塵慮稍
罜一毫則不成究竟非惟玄感藐然則反

獲譴於仙曹也此乃誦章内功之妙
具位(臣)姓某以今伏遇某日潔心口身供養
奏啓
玉清真王南極長生大帝
東極青華大帝太一救苦天尊
九天可韓丈人朱陵度命天尊恭望
天慈流光下照爲作證明(臣)好樂長生叅傳
上道爲民疾苦發心救治今先請正炁輔行
寳符伏乞真王長生之炁日精月華之炁下
注(臣)三田九宫百骸五體八萬四千毛竅一

萬二千精光三百六十骨節内外洞明營衞
充足三光混合五炁朝元一身清靜萬炁彌
羅如遇行符遣將捉祟馘魔飛捉之時通神
立應上願保國寧家濟人利物次及(臣)億曽
萬祖幽魂苦爽超升天界身位安康面禮
真王飛昇金闕(臣)下情無任激切屏營之至
謹言
結空成梵呪
結空成梵真炁自生赤書玉字八威龍文保
制劫運使天長存治病斬邪萬物安寧急急

如長生大帝律令
東向心拜三十六拜叩齒三十六通存真
炁結成神霄帝君存三十二天金光玉臺
之炁琅光之中見神霄王降有金臺玉殿
朱戶緑牎紫衣冕旒赤舄坐玉局左有日
右有月真王頂門降下青炁九芒紅紫三
芒拂拂下來吾以心紅炁肝青炁衝接交
加吸九九口納下丹田成日八八口納上
田成月六六口納中丹田成珠一團如水
清瑩内有真王居中心拜九拜呪曰

三光洞明上徹九天金房玉室五寳芝生玄
黄紫炁來映我身玉童玉女爲我致靈九炁
齊并三光同軿上浮紫蓋升入紫座急急如
髙上神霄玉清真王律令
青華帝君神霄真王扶桑日帝西極月皇四
真三炁結青朗光(即前四真聖精華之炁金而爲一結成青艶葡萄之)
(色清瑩如水)鎮布三田(上眉心中心中下臍下有三尸神以金光制之)内
存真王(真王見於青炁之中)日吞夕拜(朝夕不倦)上昇金光
(吾身有金光上接三十二天)日月内運(心腎内運相交次以金光運用樓神)
(霄天中真王左日右月以身中心腎相交内運一處)丹霄碧房(此乃日月心腎)

(各歸一處)嘘成一體(不見吾身成自然真王次可以號召將兵也)吸入
瓊光(吸炁歸丹田中)妖鬼自除三尸滅亡(吾身妖炁巳除)三
九得七面禮真王
先取四真三炁緫入我丹田如葡萄青瑩
之色光映十方次借南方三炁真火炎發
至東方木見火愈熾畧過坎位即到西方
金七數化成真王金色光明我即是真王
後出我之真人拜真王三十六拜諸將朝
禮此又一捷法也
服符訣

誦呪了引東南神府之炁青紅紫色嚥之
毎日服之書符吞之以舌拄上腭請金光
炁書念三天隱諱及結空成梵呪以金光
炁嚥下



此乃薩真人上元一符一日三符九日二
十七符亦按三九得七也
右念結空成梵呪混合神炁書入三天諱

疊書符上念
霹靂太子㧞病源(七字)
火府坐功
平心靜坐凡用事不拘時候以眼觀心呵
出穢炁三口然後定息一百二十次想兩
腎中間一㸃之内目想左右日月隂陽二
炁交姤於丹田寂然无爲任其炁自然上
升於心復歸於腎少頃二炁相㑹於一竅
結成一團金光如火煉金丹丸相似目非
我有但見五炁出五臓擁此一團金光自

尾閭夾脊而上至泥丸片時存泥丸中日
月洞明遂覺華池中津液甘羙嚥下一竅
之中寂然无爲如兩三次存用則於臨了
呵出火炁两三口也
内功祕㫖
平心靜坐運吸祖炁咽下洞淵宮而至玄
樞宮下通九地九壘隨念而至玄樞宮取
北炁一口混合黄庭宮拭面櫛髮存洞白
之炁自西方來摩内關九數外關九數自
尾閭分自两邊夾脊升上至腦後合而爲

一分爲五路入泥丸宮上至元皇府次運
水火交煉右邊太隂黄華玉池真炁混合
真水左邊太陽真炁與心炁混合心中發
出真火照映一身内外光明
雷晶梵炁坐功
凡坐先要澄心定慮𩀱手握固以兩目視
中宮内有金光一㸃𡅗字燦然運動轉地
軸抹天關到絳宮住存南斗中第六星下
有使者從此處飛來我作𡅗字音合一混
成一金團吸入中宮再咽華池水下去少

頃想渾身火炁然後開目報應非常
五雷罡



罡呪
天雷隱隱神雷轟轟龍雷作水水雷波翻社
令雷火霹靂縱横神機一發斬滅妖精上帝
有敕火急奉行
順罡




逆罡



此乃毎日雷霆所在之方凡於行持之際
先於毎日所居之方取報應就起風雲雷
雨電妙不可言如遇雷入中宮則不可行

事此日天將冠冕朝元行法之士不可不
知也
元皇寳劄
元皇寳劄下
▲▲餞𩟽▲𩟹
▲▲▲𩛺▲▲
▲▲䭜▲飿▲
▲▲餤▲▲▲
右劄元皇金闕凖令奉行入事寳劄一到萬
神咸聽遵奉符命火急施行故勑

右劄几祈晴黄𥿄朱書祈雨黒𥿄墨書祈
雪青𥿄粉書
神威呪
風雷起電雷生神威降速臨勑急急如雷霆
律令勑
右呪畢取炁三口入五臟以炁閉塞五臟
作威次左手子文右手亥文黙召起罡將
軍趙守炎建罡將軍熊修尚發罡將軍田
斬妖存三將軍俱至面前次躡罡外左轉
三匝謂之制三魂定七魄不得歩於罡外

方次歩破地召雷罡
訣曰
巽𩀱離右坤單左震右單行兊是𩀱鬼戶左
行坎右步天門𩀱立望天罡
罡呪
玉樞神罡奉教真王破地召雷誅伐兇殃五
雷使者速赴壇場隨吾呪勑驅遣不祥關啓
五部大降神光注我茟硯書篆天章水怪消
㓕鬼道奔亡急急如雷霆律令




訣曰
坎𩀱艮𨾏(左)歩交乾(𩀱)震上𩀱行兊亦然坤
𨾏(左)離單(右)巽𩀱立三台歸去便朝天



訣曰
魁𩀱二右三還左四上𩀱行五右單六左單

行㸃爲輔天罡𩀱立破坤關



右法歩至第三座斗了在雷局右劔訣叉
腰即召將存至入意念呪曰
天地日月星風雨雷電神吾奉九天聖仙都
董真人急急召五雷神將速降臨急急如
上帝勑
覆十呪

乾尊耀靈坤順内榮二儀交泰六合利貞背
天向地永寧肅清應感元皇上衣下裳震離
坎兊翊賛扶桑乾坤艮巽虎歩龍罡天門地
戶人門鬼路衛我者誰昊天旻蒼今日禹歩
上應天罡鬼神賔伏下辟不祥所求如願應
時靈光叱咄鬼賊與道不順收付魁罡





凡行持變身爲五雷使或上真或天師次
存風雲雷雨電皆從身中出接元帥運腎
中黒炁閉炁歩罡
罡呪
玉樞神罡奉教真王破地召雷誅斬不祥五
雷猛吏速赴壇場聽吾呪勑驅遣不祥開乾
破巽大降神光急急如髙上神霄真王律令




白炁混沌灌我形禹歩相隨登陽明天廻地
轉歩七星躡罡履斗躋九靈衆神助我斬妖
精一切羣魔皆滅形萬邪不干我長生
上台一黃去却不祥中台二白䕶身鎮宅下
台三青(滅禍治病)除精台星到處大賜威靈急急
如上帝敕令
巳上三罡並入罡星之上立臨目心呪一
遍次閉炁歩次存水火既濟罡星光芒照
耀巽門劒訣劃八字存雷神從地户擁出
到壇聽令

破霄訣



破霄罡






左手握紫微局右手劒訣叉腰歩罡五轉
念呪曰
風起雷震雲興雨作電掣急急如律令



取雷炁次歩風雲雷雨電罡想足後有雷
公電母風伯雨師雲吏相隨存己身在九
霄之上發歩五雷真罡左手紫微局念前
呪逐一㸃之至午上用大指旋五轉念呪

午上剔出召五使者用此訣取巽炁吹入
壇前然後任意行事
隂斗罡



陽斗罡




張使者鼓舞罡呪
唵吽吽三檀那韓難延乾夷勑兊卦統雄兵
艮宮封鬼户離宮駕火輪坎水湧波濤人門
撼地軸震雷霹靂聲狂風摧山嶽諸將輔吾
身太虛真太靈真速降臨速降臨勑召雷霆
諸司神雷霆諸神速到壇敢有後至先滅形
急急如律令
鼓舞罡





中立以左脚㸃乾念出乎乾㸃艮念隱乎
艮㸃坤念升乎坤㸃巽念發乎巽又念沉
天斷鬼神(一二立十)剔出巽存見巽宮如水光接
天金光中有使者吸降壇前
五行生剋造化(晴生雨剋)
風雷東方震肝木寅卯日嘘三
電南方離心火巳午日呵二
雹西方兊肺金申酉日呬四

雨北方坎腎水亥子日吹一
雲中央坤脾土辰戌丑未日呼五
五行金木水火土
五方震兊坎離坤
五藏肺肝賢心脾
五炁嘘呬吹呵呼
都來二十字說盡五雷機


法海遺珠卷之二十一











