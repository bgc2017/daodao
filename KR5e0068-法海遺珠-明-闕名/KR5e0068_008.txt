










法海遺珠卷之八次八
九天雷晶使者梵炁隱書機法
起雷造化
立定五行相尅結爲號
頭歸于坎宮發自膽宮
䚴𡅗五出却念金光徹電吒
而字不計遍數
樞機



右號在賢中出過五宫直入海底大震雷
聲衮響方過三十六關出頂門五雷大震

(金光虚書巽上)

召雷口訣
師以月月常加戌看天罡何處面其方想
北斗一座次用劒訣向斗口書炓字存閃
閃想兆丹田有一道金光自眉心迸出直
射其方作怒吸此字以劒引入符此時天

罡在卯有雷巳有風午有電子有雨辰戌
丑未有雲
易雷方
假如雷在東方響存北斗一座𦋇定用劒
訣書炓字於斗口存兆丹田内有金光自
天心迸出直射其上以劒訣引過他處響
天蓬趕雷
存九炁合于中青炁結爲青蓮子忽然裂
開見天蓬元帥出在右立脚下有一虬子
獨角在右立却三令念呪一遍虬大哮帥

大怒兆亦怒遣之促使者炁役諸雷

青蓮子中含造化

役電訣
目光虚書𦎌字於右手心▲字書左手心
兩手相合摩令極熱存金光一團在手心
次存對面雲端中有一炓字金色兆剔手
心號化爲金火星兆以𩀱手心朝射金電
光煒燁照耀長空却念

混天海嶽迸電流光神機攝
金光掣電吒(喝云)電光速興
呪畢兆存手心金光兩道直射星引彼電
光發興祕之母忽
祈雪法
師曰若祈雪獨掩月聚五星於東井則瑞
炁溶溶是謂攅五行合四象所謂以和召
和則瑞炁至矣於符足下加朒字以五星
蓋之存太隂在中天存我筆即本星也總
四星藴成瑞炁和炁遍滿山川六合六華

結散飛揚天地次運筆念呪曰
飛天歘火斡運東靈上相仙卿瑞光聚凝剛
風剪水變化瓊林六合祛厲百榖受精威光
正紀天地肅清真王敷化神變玉京急急如
太隂月帝律令
右呪畢以筆出於所屬方上
開閉祕㫖
乾(天門)坎(兩穴)艮(鬼路雲穴)震(雷穴)巽(地户風穴)離(火穴)
坤(人門)兊(將)
風(木)雲(土)雷(木)電(火)雨(水)雹(金)霜(金)雪(水)

右法皆屬五行從長生運起各有生剋造
化生則爲成剋則爲破用生忌剋用剋忌
生此乃興風起雷造化妙用不離五行也
起風(踏開風穴閉雨穴踏定雲穴方始風興)
止風(踏開雨路用劒訣誅斷風路閉了風穴可收風)
起雷(斬斷風路閉却雨門開了雲路興雲踢開雷霆竅則雷響)
散雷(開風路閉却雲路閉了雷竅散了雷霆雷收矣)
起雲(踢雨路踢風穴開雲穴雲興矣)
散雲(開風路閉雲穴開火穴)
祈雨(開雲穴開風穴開雨穴開雷穴如有風雲雷便止風穴却閉雷穴大開雨穴其雨與矣)

止雨(開風穴開火穴收散雲穴雨自止矣)
奏事(開天門)移妖星(開天門)滅火殃(開天門)
錬度(開地户)治病(開人門)治鬼(開鬼路)
捉祟附體(閉鬼路)斷邪(塞鬼路)
三令罡


風作
右罡祈雨(中子辰)治病(玄卯未)
祈晴(寅午戊)誅伐(巳酉丑)

師祕
風有穴雲有室何謂風穴宜定息炁隨四
季方所合得巽户不可不知雲室者雲藏
山嶽之中以兊金剋木芒鋒起翳方成雲
霧
鐵札符



符成再加日光閃爍(午)月運無窮(子)

勑呪
奉上帝命(中)敕召雷神(午)雲衝電掃(午)風火
交并(卯)遵吾符命(丑)火急照行急急如
玉清上帝律令敕
右符用鐵板闊三寸六分長九寸面東存
祖師帥將在空中然後用朱書符
鐵札後誥文
雷霆都司
告下(某)處龍井十二溪源江河等神仰遵
大上符命起龍行雨不得狂風害物雨要

霶𩃱均霑禾稼救濟生靈有功者奏名書
上清急急如
玉清上帝命敕
太歳年月日時吿下
具位姓某承誥奉行
玉清元始天尊
封皮正面式(黃紙)
(雷霆鐵扎符命告下某處龍井十二溪源等神)具位姓某謹封

封皮背式

太歳年月日時吿下
流金大煞雷方
甲日龍飛已是雞乙庚虎嘯喜羊肥丙辛猴
狗同羣戯丁壬兎子向申推戊癸午子君須
記此方煞炁應天機飛罡握訣焚符命佇伺
雷霆霹靂隨
右對此方焚符取煞炁存自身爲天罡召
雷遣雷皆向此方去假如甲日取辰方炁
布是也餘倣此
歩罡剔斗(足步手剔)



太上急奏靈章(此章奏斗府諸帝闕皆可章式並同只改聖位)
祈雨章式
具位(臣)姓(某)誠惶誠恐稽首頓首再拜
上言謹瀝愚衷上干
天聽(臣)謹據(某)處(入意臣)領詞䖍切恪爲奉
行若不急與奏聞深慮上干
天和下傷民命實可哀憐無處存活(臣)不避
天威謹依祖式具奏

飛章一通特差三界飛捷符使(或)當日直符
使者齎持徑赴
號令雷霆昊天至尊金闕上帝(御前)恭望
道慈允(臣)所奏頒降
敕㫖下合屬主司當季行雨龍神風伯雨師
雷公電毋令依(臣)令所奏事理火急鞭起潭
龍興雲布雨掣電轟雷廣霈霶𩃱霑蘇品物
陂塘盈溢隴畒交流盡蠲赤子之愆早遂生
靈之望副(臣)心願大闡真風(臣)冒瀆
天威誠惶誠恐稽首頓首下情不勝激切哀

懇之至謹奏
太歳年月日具位(臣)姓某上奏
治病章式
具位(臣)姓某誠惶誠恐稽首頓首再拜
上言謹瀝愚衷上干
天聽(臣)謹據入意臣領詞䖍切恪爲奉行所
慮病患急迫實可哀憐(臣)不避
誅罪謹依祖式具急奏靈章一通特差三界
飛㨗符使或當日飛㨗使者齎持徑赴
三清三境至真尊帝御前恭望

道慈允臣所奏頒降
敕命下合屬主司依臣令來所行事理若壽
限未盡特與(某)蠲除罪愆解釋𡨚詛消散災
厄順正星躔收攝一切邪妖斷除伏屍故炁
即使(某)見患早獲痊安或有先亡復連並與
斷絶和釋超生或有𡨚對並與解釋仍乞
宣降解厄靈官天醫仙吏分職任事拯治病
源體大德之好生救下民之疾苦副(臣)心願
大闡真風(臣)干冒
天威誠惶誠恐稽首頓首下情不勝激切哀

懇之至謹奏
太歳年月日具位(臣)姓某上奏
書章式
凡書章用雪白淨𥿄裁成四方各七寸如
法宻宻細書捲闊寸半許不用可漏只用
黄東腰書姓某上奏外用白𥿄角封
章角封式(上用黄方簽)


右章内年月上用三炁玉章印印之

齎章關式
雷霆都司關(三界某日)急奏飛捷使者
本司今發
太上急奏靈章一通封印全徑詣
昊天玉帝御前(或别宫分)進上須至關遣者
右關仰遵
太上元降急告靈章仍凖本司所行濟人之
急徑詣
天府進上所奏文字不得損汚封角及住滯
時刻如違罪有常刑事體緊急不得同常分

明報應故關
太歳年月日時關
具位姓某押
齎章飛捷符
法用黄紙髙九寸闊三寸朱書符於中墨
書兩邊字貼於關前同章焚之一時而達
天廷念
合明天帝日書符掐本日地支訣召符使本
日方炁吹香上呪曰
飛捷符使吾今召汝飛雷電光混合速至急

急如太上急奏靈章律令




齎章召遣作用
法師凝神定志却虚書念
魌▲天丁飛雲芳剔子午斗又念
▲▲天丁空降京剔寅午斗想符使至壇前
宣關燒章畢再呪五遍

天清清地靈靈神水一噀速達九清疾
混合速至速至速至吾在壇前專俟報應急
急如太上急奏靈章律令
太極玄隱雷法
召風令雨師行雨符

(雷火電光)(遍照十方)(太上伏藏)(嚴君守水)

(皓翁剪裁)(金馬驛呈)(擲火流精)(火伯風令)


(雨令何閉)(風令何平)(水火周流)(韓伯負舟)


(魔鬼斬頭)(邪鬼滅迹)(三官開明)(五帝信幽)





勑呪
黒雲蓬勃火電輝耀靈降雹興雷威大作風

雨衆魔摧萬神拱手山嶽崩勑差龍部藥叉
赤天叱勑龍乾歘火横天霸立至吾前急急
隨符奉行
甲乙驅雷罡

(叩齒兩手雷局五步風起雷震電火急急)

凡召役先步甲乙驅雷罡念黒雲蓬勃火
電輝呪焚符勑遣行用
五方四季雷符

東方春雷符(青紙朱書)




南方夏雷符(紅紙朱書)





西方秋雷符(白𥿄朱書)




北方冬雷符(黑紙朱書)





中央都雷符(黄紙朱書)




追風霹靂符













右隨四時色𥿄朱書符三道先牒本季雷
神及欻火大神然後至時行用

東方雷符




南方雷符





西方雷符





北方雷符




中央雷符




上清五星檄符





雷公檄符(即箕星檄)




歘火真形符

(運動雷車馘滅邪怪)

勑呪(召用亦可)

歘火當心立五雷爲獨尊雲生烟焰起次第
照乾坤五嶽山摧裂黄河徹底昏玉皇親有
詔勦滅惡衆生急急如律令
祕呪
勾底多那叨利刹那哈蘇徒那曇伽啨那微
盧合那風雲俱那啨莫俱𠰢俱呵耶勑役雷
電火急
大煞飛伏出方(又名出遊飛伏)
(子丑寅卯辰巳午未申酉戌亥日日日日日日日日日日日日)
伏坎艮震離離離離坎兊兊乾坎

飛離乾兊震次坤乾離乾離坎震
出巽震艮巽乾兊震巽坎巽巽坤
假如辰日離是伏方坎是飛方乾是出方
餘日倣此
炎帝天君全號
髙上神霄玉清真王南極長生朱陵大帝太
陽九龍皇君南昌火府受鍊真人至真霹靂
大仙玄都九夷九嶷蓬萊滄水使者上清三
境都元帥九天採訪使應元保運妙化真君
歘火律令大神演真橫天大元帥掌行風催

雨除邪破廟驅諸潭洞總統三元八十一天
雷霆都總管炎帝天君元始祖劫一炁分真
太乙雷聲普化天尊
太乙火雷捷疾報應張使者符法
先澄正心神焚香啓祝祖師玉清無極至
尊昊天玉皇上帝存神朝謁取黃炁一口
金光交射入身次剔二斗破巽開乾念天
皇伽耶霹靂攝(辰戌斗)打開巽卦次剔霹靂
金光速現形(戌辰斗)打開乾卦剔斗畢再取
金光炁吸歸祖宮成𡅗字𡅗出巽上次作

玉皇局念呪召使者從地上湧出黒雲中
神人漸長大身長百丈遍身火光手持玉
杖如歘火形狀仍摩腎念啞啞𡅗三字出
自巳坎炁與使者合仍吸中黄炁一口吹
去𦋇定使者在壇前聴令
玉皇局呪
玉皇有敕(未)演法羣真(四指上節)九天之上(四指中)
五色祥雲(子)金光交結(丑)照耀乾坤(寅)邪精
滅爽(卯)制御萬靈(辰)巽户速破(巽)轟煞邪精
(巳)三官持令(午)九府知聞(未)元亨貞帝(四指上)

速現真形(玉)急急如律令
召使者呪
雷部使者職事直符威靈捷疾神同太虚上
天入地報應無阻持關執牒預告雷部今日
今時顯現壇所聞召速來禀令速去
吾奉帝勑勑召五雷雷奔電激助吾行威掃
蕩妖孽挫魔伐非神光所照萬鬼俱摧流鈴
急召雷火奔飛吽咭吒唎四目老醜擊雷衝
霆鼓雷震響來赴壇庭不得違律
耀靈三界慧通攝形一炁始分速降威靈謹

召使者張元伯速降臨速降臨一念所念扶
復自然急急如律令
唵哩吽唵哩吽吒▲吽唵哩吽唵唵唎唎
磨墨呪
天黒阿利羅摩羅地黒煞傑陀伽梵
書符呪
天黒阿利多摩耶地白煞結陀伽梵唵咭唎
咭唎摩利訶陽九咭唎摩訶






右念唵哩吽呪書成符次脚下先書雷字
念云
天雷速發神雷速發龍雷速發水雷速發社
令蠻雷速發
次塗雷字念呪云
天雷隱隱神雷轟轟龍雷作水水雷波翻社
令雷公霹靂縱橫神機一發馘滅邪精十一

大將速運雷霆上帝勑下火急奉行
次書三箇火字焱併塗念云
天火起太陽地火起雷方人火從巽發燒蕩
諸不祥炎炎萬丈火邪妖盡滅亡
次書五圈起念云
東方蠻雷使者速起南方蠻雷使者速起西
方蠻雷使者速起北方蠻雷使者速起中央
蠻雷使者速起
凡祈雨雨㸃用四溟呪祈雪祈雨同用青
紙粉書

四溟呪
護明元妃素華金天英斗魁玄靈神太乙元
君統水兵蓬萊使者都水霆弱水瑩徹無纎
凝總攝河源歸四溟四溟之神天乙精行車
運水開天城太隂寒水九坎埛中有洞陽玄
幽靈玉雷皓師迅發聲巨乗太華天馬程流
精鬱光奔火鈴黒雲靉靆海氣升下澍百川
雨如澠敷寸之澤成滿盈雨帥元𨽻羅㬋星
持命速達箕畢星魚龍横天翅鬛興波濤鼓
浪泛長鯨鱗甲毫竅百川傾赤符潜伏騰光

隂上帝有勑無留停阿香散花持天馨速命
使者持律令玉杖擊碎琉璃瓶雨液遍注羣
物生火鈴將軍准上帝律令玉清命我天靈
九章雲飛攝除災殃三十六使四溟木郎三
山氏陽攝
祈雨
凡書符右眼後書晅字次取太陽炁入再
冩卦在上南炁并心炁蓋於上宻念太
陽呪曰
唵嚩𠯐囉喗哪唎娑訶

右呪畢於左眼後書朒字次取太隂炁入
再冩卦在上北炁并腎炁蓋於上存天
地昏暗宻念太隂呪曰
唵嚩𠯲囉㗶囉娑婆薩訶
右呪畢書符如祈晴則反此先月後日存
天地朗然絶無浮翳如治祟加天罡字
吐此炁自符口出次宻念呪曰
唵吽喗噠唎娑訶
右呪畢於符身中後書▲璹▲▲四字次
存頂中真王玉光流入符中仍存腎中黒

炁湧上脾宫口微作聲啞啞𡅗左手雷局
提炁從兩腎堂勒上至兩耳出入符再目
視符口中一字▲存祖炁入符中口吐金
光照徹天地次黙念呪曰
唵吒▲咭唎四目老醜雷音電光攝
唵啼吒嚩㗶唎勑煞攝
右呪畢次存巽宫九字
吸入符中仍存巽宮
一字金光冩入符手勑字上祈雨用字
(音輝)祈晴用字(音劃)治祟用字(音烹去聲)吸此

𡅗字(音吸)䚴(音喝)入符存乗風雷而去次念勑
遣呪曰
唵吽吽婆婆伽吒馬晟吉利准令奉行速展
風雲大彰報應急急如律令
唵吽吽婆吒波伽馬晟吉利順帝菩提耶伽
火支火鉢火輪盤盤伽律台台審審誅誅白
靈和尸帝叱叱婆推訶金頭賔羅郭吉刁真
如帝泥尼沙三昧烏真火尼帝蘖帝訶勾尼
勾尼娑蘇吒訶急急如律令
右呪畢焚符遣使者師以兩手雷局從腎

堂勒上兩耳出聲作字仍存金光之炁
結成此字逐使者乗風雲而去
破地脉興雷符
(玉清上帝勑發天雷上清大帝勑發神雷太清大帝勑發龍雷昊天上帝)

勑發水雷北極大帝勑發社令都雷火急

(到壇疾速報應)(雷火電火霹靂火天火地火神火通霹靂通開地脉地神)

(奉五雷生炁攝)(九霄天帝勑攝破地興雷發巽户上應隂宫隂升陽)


(雷宫震動火令攝)(飛罡大神報應捷疾六甲六丁五雷將兵欻火)

火神鞭龍駕霆致雨儵忽霹靂相催雷公
到處地户速開急急如律令



勑遣呪
勑召五雷公風火急相通劃開巽户裂隂炁

上騰空太乙飛光耀光映火雷衝九天降真
炁雷發巽震宫吾今行符呪躡罡乗九龍六
波天有勑致雨頃刻中雷公火急起雷令輒
不容邪妖碎沈泥霹靂伐惡蹤稍違太乙令
攝汝送此酆急急如律令
右呪畢取巽炁左手掐雷局發去
登壇掩日法
凡行持用水一盂先取太陽炁呵布左手
心成畢宿字次取太陽炁呵布右手心成
張宿字次仰望太陽兩手摩擦次黙念祕

呪曰
唵聻聻吽吽黒暗天神羅㬋土宿煞炁飛騰
天地昏暗東西不分三界混沌海炁立升急
急行吾令
右呪畢以手中字削入水隨手呵炁掩定
再取日炁呵入水中再念呪曰
唵嗚▲吒黒突吒黒暗吒大黒暗吒漫天黒
暗吒急急行吾令
次存腎中黒炁吹日中喝令速蔽或未蔽
即歩後罡隻歩兩手雷局念




風伯來雨師來急急如火令攝
呪畢如更未應再呼
五方蠻雷驅雲速閉急急
如此作用則陽光蔽矣
斷虹法
以草葉量面上兩眉長對虹取天罡炁一
口吹草上折斷口念

業畜急消急消急滅急滅
霹靂斷虹符
(天雷使者王覇)(地雷使者趙福)(伐惡力士)(霹靂大仙)

五雷急伐東方蠻雷李乾佑南方
剪滅妖精蠻雷炎火錫西方蠻雷

(劉海金北方蠻雷温大同中央蠻雷煙仲影)(捉縛枷栲四大天丁)

(魁𩲃𩵄䰢魓𩳐魒)




勑呪
三司將吏今日直符隨吾驅使捧領天符急
煞邪鬼退病消虞敢違吾命雷斧速誅奉上
帝勑急急驅除急急如上帝律令
右符伐惡書歘火符左手上依法用之則
誅祟矣如斷虹霓則獨書之歩北斗一座
望巽念太玄玉清升玉龍呪兩脚踏斗柄

烈火焚之再左雷局當心右劒訣叉腰召
雷神念呪曰
太玄玉清升玉龍歘火赤面生金風雷聲掣
電走碧空雨雹降水騎黄龍紫雲靉靆西北
東四溟返照是從容地神湧出九色紅天斧
飛斬蜃妖龍霹靂震電放光鎔雷公侍從玉
女從風伯吼噉雷震鼕雨師降澤遍虚空雷
霆猛吏辛漢臣律令伯温一時東吸炁騰空
晶劒鋒耳聞玉敕下臨東有星號曰翼軫宿
有神號曰火鈴紅𦆵聞白馬跨金龍玉帝此

時見御容敢有干試前來奔仗神火劒斬不
容吾今一變爲雷使役使諸神唱諾恭隨符
隨令疾速去爲吾斬斷旱妖虹急急如
玉帝律令敕
呪畢化身爲歘火主帥真形念
斷虹呪
天靈天靈天地交并神光一起萬鬼滅形虹
霓旱魃速斷其形急急如律令
呪畢再取罡炁吹之喝云
天斷地斷妖斷虹霓斷吾奉玉帝勑勅斬妖

精虹霓速斷化作微塵急急如玉帝律令
呪畢再念
雷音唵吽吒咭攝(三遍用劒訣一揮其虹即)
(斷矣)
法海遺珠卷之八





