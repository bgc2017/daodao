










法海遺珠卷之二十四離三
　大洞飛捷五雷大法
　　　内修
　兆靜坐先誦金光呪次存青黄白三炁出
　𦋇兆身存兆本身全是金光無我本相心
　中一㸃赤炁下腎宮相激剥直上天門此
　炁復回身宮見青黄白三炁在前兆身五
　炁衝此三炁混爲金光如鷄子一樣内黄
　外白次吸黄炁再念金光呪掐雷局剔過
　巽方見三帥與五方雷神在巽方隨意禱

　祝吸入元宮混合念三帥本身呪及祕呪
　　　雷霆三帥服色
第一帥鄧伯温
　青面鳯觜銀牙朱髮藍身長百丈右手雷
　鎚左手雷鑚生兩肉翅眼放光足龍𤓰飛
　行三界吞啗鬼神
第二帥劉聖光
　黄髮九葉火冠鬼形面如噀血赤色身着
　短翠雲袍胷前結定内着黄金鎻甲黒吊
　䪃仗劒

第三帥鄧杜卿
　青髪五葉火冠面黒眼白小睛白短袍胷
　前結定内全裝金甲黒吊䪃兩脚踏二水
　輪背負風囊仗長鎗
　　　變神
吾奉玉清上帝敕五雷神王急赴吾頂
　先左右手掐子至卯足歩斗取巽炁吹左
　右存身爲五雷大使念
諸邪百鬼淼淼(音/渺)䘮睛急急如雷霆律令
　右呪三遍取巽炁吹手然後掐訣

歘(乾)火(坎)威(辰)光(震)萬(巽)邪(離)粉(坤)碎(兊)
　右念八字㸃八卦掐兊又念
皇天乾神地府坤神九宿法律注法急律黒
煞聖捷斗罡敕煞攝
　　　順斗

　　　　　　　　　(魁𩲃𩵄䰢魓𩳐魒/貪巨禄文廉武破)


　　　逆斗


　　　　　　　　　(魒𩳐魓䰢𩵄𩲃魁/破武廉文禄巨貪)


　右辰戌斗掐戌念
雷火令勑煞攝
　右戌辰斗掐辰念
急急如雷火令勑煞攝
　移訣卯上結歘火觜小指過二指二指押
　小指大指搯離次念

吾身陽神破隂鬼大力天神霹靂攝
　　　祕呪
唵嘘嘔嘘𡀎𠯐喗唎吒攝
　　　本身呪
律令大神風火之尊𩀱膊巨翅飛遊乾坤斬
妖吞孽縛鬼收魂致雨倐忽作晴頃分隨呪
隨召來降巽門飛砂走石撼動真靈五方降
炁驅雷伏神統領火將殺滅邪精救護羣品
太上敕行五雷捷將元帥速行急急如
雷霆火鈴敕煞攝

　存大神至在手歘火觜存飛入局中火光
　萬丈遍滿一室方書一帥符
　　　第一帥符




　　　敕符呪
歘火大神火光正真擲火萬里照耀雷霆統
領大將部轄吏兵古木惡廟血食之賔泉源

土石倚草精靈狼牙猛吏流金火鈴天威震
怒粉碎其形救民疾苦以用安寧急急如
雷火令勑煞攝
　右書一帥符時念本身呪了又念降聖呪
昊光靈源真炁駕行速付明攝火令急速
　右呪不拘多少多則四十遍念畢兆舌拄
　上腭存心炁成紅橋跨巽户想大神真形
　飛來存自身中肝膽混成碧炁而出與天
　將成一身念合呪
天雷火大將軍霹靂真君暫離寳殿赴吾壇

下助吾行法收捉邪精吾符一吿急與吾發
聲
　存見歘火大神真形分曉左右歘火觜存
　飛入局中火光萬丈遍滿一室方書符
　　　火光正真符(又名大/雷火符)



　右符同一帥符燒用雷火呪書敕祈雨向
　大煞方治祟伐廟向煞方劒尖上焚之

　　　第二帥
　變神作用並依前次念
霹靂大神助吾行令(掐/兊)
雷霆霄(音/永)𩃾(音/毁)䨨霄急攝迅雷烈風煞鬼捷
疾
　次逆順四斗同前
急急如電光火律令敕煞攝
唵吽吽呼叱咄吒唎叱攝
吾無疾病破陽神我是陽神破隂鬼(結/局)
狼牙猛吏霹靂真尊閃爍火輪大布乾坤震

聲噉吼五嶽摧傾驅雷使雨驅雨使雷閃電
霹靂破岩石精火車萬文雷電直奔降魔捉
怪救護羣生上帝敕下律令施行
　　　第二帥符




　第二想元帥在車上第三叚以脚在地撥
　動雷車第四叚撥轉風火車念降聖呪畢

　兆舌柱上腭布心炁直衝巽戸成虹橋接
　元帥自巽宫出兆身中肝膽碧炁混合嘻
　出與天上神將合一念念呪畢存大帥飛
　入符中
　　　敕符呪
雷光電光巽戸坎方我誦大洞兵甲㹥忙赴
我壇前魁星天罡急急如電光火令敕煞攝
　以四指押三指後二指押住四指大指掐
　二指押下小指直抛訣入符
　　　第三帥

　變神作用並同前念
南斗火官除毒害北帝水神滅災殃降伏六
天大鬼王掃蕩十方諸疾病
急急如風雷火律令敕煞攝
唵嘘嘔嘘𡀎嗼嗚呼吒攝
汝是隂鬼犯陽神我使雷公張大霹靂攝
太素尊靈雷電真君風火閃爍大震乾坤能
晴能雨捲水收雲風波萬文震動雷尊八卦
九宮火車火輪統領將兵驅雨驅雲風吼萬
里五帝靈尊破魔伏怪霹靂邪神風吼木郎

煞祟除殃上帝敕下玉樞奉行
　　　第三帥符




明星四輪呼風火水天雷攝
　次念降聖呪畢兆舌拄上腭吐心中紅炁
　直射巽戸成虹橋接元帥出身中白炁混
　合與天上神將合一又念合呪存帥飛入

　符中
　　　敕符呪
神霄猛將洞淵之神飛捷使者吾召汝名五
雷使者不得久停吾吸炁汝來吾吹炁汝去
明承教令火急奉行急急如風雷火律令敕
煞攝
　以大指掐丑三四指屈掌心二指五指皆
　直任意行之
　　　符下入將作用
　如用一帥符入一帥諱一帥遣餘皆倣此

　　(開天門通地戶/留人門塞鬼路)(天雷發辰地雷/發卯神雷發寅)

　(水雷發丑社/令雷發子)(天煞地煞年煞月煞日/煞時煞煞却一切下邪)

　　　入將
第一帥鄧伯温風后(想歘火真/形入符)
唵嘘嘔嘘𡀎𠯐喗唎吒攝
　呼(申)風(寅)亞(亥)叉(已)霞(寅己/出)
第二帥劉聖光帝嚳(想帥/入符)
唵吽吽叱咄吒唎吒攝

　呼(申)風(寅)亞(亥)叉(已)霞(寅)
第三帥鄧杜卿顓頊(想帥/入符)
唵嘘嘔嘘𡀎嗼嗚呼吒攝
　呼(申)風(寅)亞(亥)叉(巳)霞(寅)
　　　三帥總用呪
喗㕱𠰹嚇唎𠵻噺嚤攝
　　　節制呪
天帝敕命節制驅使五雷大將與吾管押雷
兵起發雷將急起雷神動雷公發霹靂使火
輪領上帝敕破廟除妖收捉邪神執縛赴壇

疾限只今施行不得有違急急如火令攝
　　　總敕符呪
一發雷車(子)二發閃電(未)三發喧轟雷(午)四
發震動雷(寅)五發飛砂走石(辰)六發狂風大
霹靂急急速速火令奉行
敕天雷鳴(辰)敕地雷鳴(卯)敕水雷鳴(寅)敕神
雷鳴(丑)敕社令雷鳴(子)雷一(倒大/指)雷二(倒二/指)
雷三(倒三/指)雷四(倒四/指)雷五(倒五指成/雷局又腰)
　　　遣一帥呪
歘火大神火光正真擲火萬里照耀雷霆統

領大將部轄吏兵古木惡廟血食之賔泉源
水石倚草精靈狼牙猛吏流金火鈴天威震
怒粉碎其形救民疾苦以用安寧
　　　遣二帥呪
狼牙利劒主伐雷兵世間巨祟剋害生靈知
汝田里知汝姓名斬汝受刑後不復生永坐
雷霆
　　　遣三帥呪
山嬌蒙青山鬼劉凝蒙惠蒙疾七子弟兄知
汝田里知汝姓名山鵲鴉鳴山鵰鶻聲吾奉

天敕驅使雷霆汝犯天令誅斬汝形天威震
怒風火無停
　　　總役呪
五嶽驅雷使三天閃電神雷公揮霹靂火急
徧乾坤雷公雷公有大神通吾符到處光滿
虚空驚天動地邪精潜踪上帝有敕急入符
中雷公靈電母聖祛雷電斬妖精急急如
律令
　兩手雷局自腎堂相交過耳後作聲目爲
　電吹炁作狂風噀水成大雨以脚踏地一

　下云
霹靂震動火雲迸光六丁隨後六甲相從五
雷迅發閃電交光映海騰沸映徹扶桑邪精
魍魎立見消亡咄咄唎唎呼(申)風(亥)亞(寅)又
(巳)霞(戌)雷電震光猛發起霹靂閃爍疾只今
要雷聲大震急急如火令攝
　脚踏五字手㸃五字口誦五字謂之三關
　不停呪曰
五雷大君五雷神君火車風斧殺伐不停炎
炎烈焰殺炁騰騰江河沸湧山嶽摧傾五方

邪精速遁身形急急如律令攝
　　　三帥召符




　右符召三帥粘牒前皆可祭將書鏡上鎮
　於壇心

法海遺珠卷之二十四
