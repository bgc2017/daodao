








二經同卷母五
太極左仙公說神符經
洞玄靈寳飛行三界通微內思妙經


太極左仙公說神符經
仙公時居華陽洞天靜守三一一者道也三
者泥丸絳宫丹田也太上說三一經以存於
身故仙公時守三一靜通神時也深達生滅
於靜性中達其大化生滅趣義洞然忘形外

生滅令无相出大化守常然故忘形也以定
性智入於真道徧覺一切諸有情類受業不
等憂樂相返憎愛相纏欲死者生欲生者死
父子相失夫婦改易喜怒更集因果相縁宛
轉昏迷无由度世左右道衆玉童玉女靈官
百神咸承智通觀察明辯了於正見與仙公
等太極左臺主者王行成以其心見跪於几
前拜手啓白仙公言大仙如是一切不知通
了心隨耳目意迷貪嗔或有覺之願捨忘誤
攝心尚淺死奪其功還復入㝠隨運受攝生

生世世不覺不知變化萬形无復休息良可
愍也以何教㖟而得昇度惟願大仙開明要
道我等仙衆宣弘其言普濟群邪令入正道
仙公曰善哉善哉汝等慧念不知道者勤思
念之吾爲汝說累聖妙道開長生門令其有
情普離斯苦元和正真羸形昇神神凝道存
捨解居身謂捨生解形神居仙尊位汝其志
之道士鄭隱趨前拜手跪問法要曰我憶往
昔侍天師朝玉陛太一元素君賜天師靈粉
紫光名无價寳各昇法堂下拜金闕我於爾

時擬問其妙惟願聖師慈愍衆生令此法門
普洽萬境仙公曰善哉吾以衆生福根尚淺
无由證知如所問者契吾志願汝審吾言吾
示汝法无價寳者保靈異也靈異之貲長生
之門存形保神調炁安真自汝一化身二三
四化相承内福生法法生有法福生无福乃
道光也自利利他因果願接輪轉增无上道
以是功德爲无價寳化砂爲金化丹砂爲白
金化金爲寳化白金爲靈粉寳增益壽壽增
益縁以長壽遂有得道縁縁增益業業增益

道道增益明明增益妙妙增益度度增益福
福增相延福福爲增修也歷千萬劫劫劫救
度度千萬縁普令有識成无上道以是功德
爲无價寳思遠當知无價寳者神符丹也祖
師元君授神符與皇人則
太上道君於赤明天中爲天衆所說是也皇
人授太極无極元真君吾今受之於太極真
人是其法也初太極真人謂予曰昇致神仙
莫若神符若聞公孫帝荆原九鼎耶公孫黄
帝姓太極真人徐來勒仙號荆原荆山之原

大鼎有三品品有三鼎化夭壽年下品三鼎
化病立痊者也上品之三其一名曰金華元
君所作曰太陽元精太上大道元君陽丹太
一曰龍虎丹黄帝曰金華丹也其二名曰丹
華按丹華經曰太清宫左瓊室神丹名是謂
天地元寳生丹金華玉女於天壇授黄帝九
轉神丹其三名曰神符即其是也所謂藥力
之大符於神造因爲名焉予乃拜手請太極
真人玄蒙昧不足以辱至言然吾觀聖真設
教垂訓昇躋天人无不體真一含元和協隂

陽運五德以臣身中百神精氣也惟願仁者
開示妙門昔者洞天參侍齋閣恭聞真言隂
陽相推而生變化五行相制而開靈門何謂
也真人曰靈門仙真之境開靈門說東方子
明之德也按三元八真三形圖云其鉛曰太
陽神女東方子明丹砂精也玄曰仁者其理
云何真人曰金孕水安水必存金是水汞之
真也木孕火制火必假木火是汞之生性木
精内火而外水汞也火性而水形也金質内
水而外木鉛也水性木形色耳是以子明優

遊於金木之間謂太陽之神安於鉛汞之間
者也帶火歸木以水逐言子明帶火歸鉛被
火鉛中水火相逐子明也帶水歸金以火刻
言子明帶水歸鉛被水鉛中火刻子明之水
也水木一體於上金火同心於下上謂鉛汞
在器中下謂器大而在外器也是故不容於
木受制於金是故謂太陽神子明所以水能
制水火能制火言鉛水制汞水鉛火制汞火
火合其性水合其形水火相薄其色赫然理
其然也言鉛火與汞火合性汞水與鉛水合

形故曰水火相薄者也玄曰仁者其制云何
太極真人授仙公三鼎訣仙公問隂陽變化
五行相制之義真人以爲仙公問上法乃說
金華法仙公未究其理又問其制度真人知
仙公未達乃順其意又說丹華也真人曰器
无常制大小在心藥无常數多少隨器量不
過横三堅五言鼎之大者不過口徑三寸深
五寸也藥分不過自一至三以兩乘之五三
之一古之制也今加三焉以一至三兩也三
五之一斤也言加三焉三斤也玄曰其度云

何真人曰先之以器器惟庚辛十真人說丹
華訣仙公猶未究其妙真人知仙公志尚華
器遂轉其義授神符訣焉其或否者金公亦
示謂不以庚辛爲器即用金公器從此已下
是神符也係以鐵便内其流珠懸器釜中盈
釜以水下及底上不露形水令大涌涌不可
溢别器温水用益耗焉常以柳篦攪之量可
百下或五六十投珠寒水以帛綟結結者可
用不結如故准以結結无定珠謂多少隨意
也玄曰既結矣復可加焉真人曰委於鼎中

杜之以木木是丹砂之母故鼎中汞當禁杜
之以木者是知抑塞不通開鐵固濟既而陛
鑪焉懸注天地滿不至溢旁飛一布注泄平
匀然後火乘於下以候文武文三十刻即霈
之入武武三十刻即粟成竭水天池水盆名
也去火地室地鑪名也釋固去屑察其深中
澄明可鑒即爲伏矣如或寒之去固堅白不
液即於下穴以鞴鼓之候其清冷方可澄質
玄曰仁者既質矣復可加焉真人曰校以爲
屑校爲錯磨也布屑於鼎關固水火不異質

焉候底赤以爲常度目察心守滿一百刻其
道成矣關際調研服食禁忌等金華法仙公
既了其義故真人畢法言之吾又啓言此一
句是仙公謂鄭君昔者玄聞固形保神莫大
於精既云金華又謂神符何謂也度令一切
金華最大真人似大音希聲大象无形大器
晩成世人志性操擾必不能成金華贊神符
就成之速求易也是以仙公疑焉故問也真
人曰金華含隂陽正氣全四時精光其力費
其成寡藥數不過六十四分而日筭乃有三

百六十六日神符則不然體純陽懿德含五
行至理代寒暑以晝夜促日月以晷度所伏
五十四兩其功速其用博俾求仙者不至憂
勞神符之志也仙公曰思遠汝了是義否仙
公述真人之言以金華經一年方成一斤神
符經一復時乃成三斤像其時少功多神符
宜優於金華之德靈聖明達上藥仙公慮鄭
君不達故畢法所聞耳吾自授此經未曾傳
度於衆仙嘉爾等誠請宜志之說是語已仙
真道衆咸得法源四天群仙感悅俱奏仙樂

聲流天界遠徹仙座香花步虚讚无上道修
敬奉教各歸諸天仙公曰思遠吾與天衆還
吾本天汝等住世勤加救護濟諸苦難令得
長生潜修宻行勿自招咎隱拜稽首心持法
音導揚訓曰神符經金華藴五行性全四時
氣衆法之本源靈藥之上首仙公授之於太
極真人矣今謂鄭君云以日代年以多勝寡
得大道金華志尚速成竊未喻也若仙公揆
鄭君之量知未達隨性設教則有斯存焉
太極左仙公說神符經
