








靈寳淨明大法萬道玉章秘訣身七
夫神玄未肇化空獨輪渺靄三炁之先混淪
二儀之始无炁挺運无色无形晻曜凝虚乍
亡乍存中有象帝元始至尊啓劫開圖明廓
秀梵文華昭粹流雲結芳於太初回霞鬱煙
玄紀呇景於碧落字方一丈八角垂芒召洞
陽之融精爲郁瑛之流火飛丹炅浩冶錬變
章名曰赤書呈祥孕字皇人按筆昔書其文
散布諸天安鎮萬國三境由兹以朗耀五緯
因此以生成普植神靈萬範開麗至始青之

大㑹傳上品於玉晨昭明黍珠廣示道體神
變十回恢洪妙用而有敢宣傳三千道境无
量度人演說五億諸天品秩莫測三十六部
秘在玄宫萬八千篇流芳塵地上該帝一混
合之道則大定歷劫以無傾中明五法育初
之法則造化萬彚以長存下說人身三宫之
妙則體道含眞而功用在已其緒餘也以濟
生度死開宥九幽超渉玄津僕昔在太陽玄
宫掌紫閣圖籍甞侍无上三眞說璇綱清炁
採取玄範之圖注練百開生成玉字之經一

身三聖萬道同體之書神動天隨念動化移
之法洞觀三界徹視萬靈之妙先被宸命承
左仙公之代以功德未備尚猶困辱塵世粗
訖萬分彷彿之一以傳吾門同志受者毋忽
焉太陽玄宫昌明閣掌圖籍小兆謹序
謹按天眞皇人八明訓解一者明元始祖炁
何先化成玉字二者明元始祖炁无形之先
作何比擬降質成炁化生萬寳今世作何體
狀採錬此炁餌之登眞玄訓曰自三炁之先
溟涬之後其中眞精歘火挺生元炁元炁之

内有神人曰元始天尊其炁混凝與神同生
流化結芳非相非色或卷或舒不可致詰不
可名象至延康開劫一炁分形而爲二炁名
曰虚无二炁交絡凝相太空乍存乍亡彌覆
无際二炁混包掩靄光華中有文章八角垂
芒莫辨文理至一劫之後龍漢元年開劫顯
明分𨽻二炁以成玄黄之色是時啓判鴻濛
分析混沌清炁澄髙積陽成天濁炁降凝積
滯成地二炁分形玉字兆相字方一丈八角
成文名曰雲篆光明之章二炁升降或離或

合中化冲和之炁又曰始青之炁又曰大梵
之炁化眞陽之精而洞陽之火流冶十方天
尊運洞陽神火冶錬天文於太空之際三炁
混合飛霞結質光瑩萬天照徹无極混㑹自
象而成赤書因而劫號赤明之劫文號赤書
玉字因字化生三景照煥三光矣玉字以此
而化生也所謂今世作何體狀復採錬此炁
爲寳餌之登眞者玄訓曰謂神降爲靈炁聚
爲寳蚌吸月華而孕珠犀觀星輝而秀象形
彩照珉以生丹皓虹映石産璧▲蓋靈寳之

炁禽飲生鳯獸嘯産麟人服成仙魚飲化龍
又曰聖母靈父元炁炁來入身謂之道生生
道合一謂之得道經云引炁三十二徧又曰
流精玉光又曰炁入玄玄蓋言此也
謹按元始赤書五篇眞文生於太空之中天
地未光開圖赤明濳結元根三景成立五炁
行焉五色分彩洞煥五方置以五常導以隂
陽輪轉九天之紐運明五星之光植五岳而
安鎮澳人五府以養神是以至眞之人甞依
陽光之始明上導元始之炁下引玉泉之流

芳致元精於太極招五炁於靈宫所爲靈寳
妙訣萬聖之根宗也謹按圖如左
太皇黄曽天梵炁黄炁中斗綱清炁
太明玉完天緑炁壁宿綱清炁
清明何童天青炁室宿綱清炁
玄胎平育天赤炁危宿綱清炁
元明文舉天蒼炁虚宿綱清炁
上明七曜天黒炁女宿綱清炁
虚无越衡天碧炁牛宿綱清炁
太極濛翳天紫炁斗宿綱清炁

赤明和陽天梵炁白炁中斗綱清炁
玄明恭華天黄炁箕宿綱清炁
曜明宗飄天緑炁尾宿綱清炁
𥫦落皇笳天青炁心宿綱清炁
虛明堂曜天赤炁房宿綱清炁
觀明端靖天蒼炁氐宿綱清炁
玄明恭慶天黒炁亢宿綱清炁
太煥極瑶天碧炁角宿綱清炁
元載孔昇天紫炁梵炁中斗綱清炁
太安皇崖天白炁軫宿綱清炁

顯定極風天黄炁翼宿綱清炁
始皇孝芒天緑炁張宿綱清炁
太皇翁重天青炁星宿綱清炁
无思江由天赤炁柳宿綱清炁
上楪阮樂天蒼炁鬼宿綱清炁
无極曇誓天黒炁井宿綱清炁
皓庭霄度天碧炁梵炁中斗綱清炁
淵通元洞天紫炁參宿綱清炁
太文翰寵天白炁觜宿綱清炁
太素秀樂天黄炁畢宿綱清炁

太虚无上天緑炁昴宿綱清炁
太釋玉隆天青炁胃宿綱清炁
龍變梵度天赤炁婁宿綱清炁
太極平育天蒼炁奎宿綱清炁
太皇黄曽天帝君諱觀覺
　主長生録居紫極宫治在北方亥之西
玉完天帝君諱攬覺
　主度魂更生居紫房宫治在北方亥之東
何童天帝君諱大覺
　主敷教度人居九晨宫治在北方壬之西

平育天帝君諱育元
　主召元舉仙居元景宫治在北方壬之東
文舉天帝君諱梵雲
　主通行元炁居廣寒宫治在北方癸之西
七曜天帝君諱玉眞
　主開玄度難居太隂宫治在北方癸之東
越衡天帝君諱无上
　主明无上道居太玄宫治在北方丑之西
濛翳天帝君諱吁貟
　主錬度亡魂居玄都宫治在北方丑之東

和陽天帝君諱煥明
　主錬成眞仙居長明宫治在東方寅之北
恭華天帝君諱世元
　主應化一切居東華宫治在東方寅之南
宗飄天帝君諱洛覺劫終
　納學仙之人居昊元宫治在東方甲之北
皇笳天帝君諱韶
　主魔試學仙之人居青玄官治在東方甲
　之南
堂曜天帝君諱雲上

　主開度天地之人居重華宫治在東方乙
　之北
端靖天帝君諱靜生
　主度學者之身居光華宫治在東方乙之
　南
恭慶天帝君諱鏡
　主度得道之人居開合宫治在東方辰之
　北
極瑶天帝君諱廓奕
　主教學仙之人居帝康宫治在東方辰之

　南
孔昇天帝君諱猷
　主録度死魂更生居延命宫治在南方已
　之東
皇崖天帝君諱宛
　主開度善人居開明宫治在南方已之西
極風天帝君諱流
　主度有善功之魂居太赫宫治在南方丙
　之東
孝芒天帝君諱易邈

　主拔易開幽居太丹宫治在南方丙之西
翁重天帝君諱阿繿
　主召魔集眞居華蓋宫治在南方丁之東
江由天帝君諱阿丘
　主開度善魂居明堂宫治在南方丁之西
阮樂天帝君諱无量
　主品類天人等級居靈連宫治在南方未
　之東
曇誓天帝君諱曇
　主度一切仙人居中元宫治在西方未之

　西
霄度天帝君諱育
　主救度學人居瓊瑶宫治在西方申之南
元洞天帝君諱上
　主度學仙人居眞元宫治在西方申之北
妙成天帝君諱陁
　主統攝魔王神居靈幽宫治在西方庚之
　南
禁上天帝君諱隗
　主領南魔王居化靈宫治在西方庚之北

常融天帝君諱極
　主校學者之功居萬福宫治在西方辛之
　南
騰勝天帝君諱浮𥠖
　主召集仙聖居白蓋宫治在西方辛之北
梵度天帝君諱惡奕
　主進仙成聖居雲保宫治在西方戌之南
賈奕天帝君諱精上
　主度學者之身居天寳宫治在西方戌之
　北

　　　諸天開圖卦爻甲子
　亶婁阿薈豫卦丁丑
太皇黄曽天
　无惒觀音隨卦戊寅
　須延明首蠱卦已卯
太明玉完天
　法攬菩曇臨卦庚辰
　稼那阿奕觀卦辛巳
清明何童天
　忽訶流吟噬嗑壬午

　華都曲麗賁卦癸未
玄胎平育天
　鮮菩育臻剥卦甲申
　答洛大梵復卦乙酉
元明文舉天
　散煙慶雲无妄丙戌
　飛洒玉都大畜丁亥
上明七曜天
　明魔上門頥卦戊子
　无行上首大過已丑

虚无越衡天
　廻蹠流玄坎卦
　阿陁龍羅離卦
太極濛翳天
　四象吁員咸卦庚寅
　南閻洞浮𢘆卦辛卯
赤明和陽天
　玉眸詵詵遯卦壬辰
　梵形落空大壯癸巳
玄明恭華天

　九靈推前𣈆卦甲午
　凙𠗂菩臺明夷乙未
曜明宗飄天
　緑羅大千家人丙申
　眇莾九醜睽卦丁酉
笁落皇笳天
　韶遥縁邅蹇卦戊戌
　雲上九都解卦己亥
虚明堂曜天
　飛生自騫損卦庚子

　那育郁馥益卦辛丑
觀明端靖天
　摩羅法輪夬卦壬寅
　霐持无鏡姤卦癸卯
玄明恭慶天
　攬姿運容萃卦甲辰
　馥朗廓奕升卦乙己
太煥極瑶天
　神纓自宫困卦丙午
　刀利禪猷井卦丁未

元載孔昇天
　婆泥咎通革卦戊申
　宛藪滌色鼎卦己酉
太安皇崖天
　太眇之堂震卦庚戌
　流羅梵萌艮卦辛亥
顯定極風天
　景蔚蕭嵎漸卦壬子
　易邈无寂歸妹癸丑
始皇孝芒天

　宛首少都豐卦甲寅
　阿繿郁笁旅卦乙卯
太皇翁重天
　華莫延冉巽卦丙辰
　九開自便兊卦丁己
无思江由天
　阿那品首渙卦戊午
　无量扶蓋節卦己未
上揲阮樂天
　浮羅合神中孚庚申

　玉誕長桑小過辛酉
无極曇誓天
　栢空度仙旣濟壬戌
　玃无自育未濟癸亥
皓庭霄度天
　九日導乾乾卦
　坤母東覆坤卦
淵通元洞天
　形攝上玄屯卦甲子
　陁羅育邈蒙卦乙丑

翰寵妙成天
　眇炁合雲需卦丙寅
　飛天大醜訟卦丁卯
秀樂禁上天
　緫監上天師卦戊辰
　沙陁劫量比卦己巳
无上常融天
　龍漢瑛鮮小畜庚午
　碧落浮𥠖履卦辛未
玉隆騰勝天

　空歌保珍㤗卦壬申
　惡奕无品否卦癸酉
龍變梵度天
　洞妙自眞同人甲戌
　元梵恢漠大有乙亥
平育賈奕天
　幽寂度人謙卦丙子
　　　諸天炁數卦息數下應人身
　　　　九億萬炁豫三十九
太皇黄曽天

　　下屬聚眞府在脾隨四十五
　　　　八億萬炁蠱四十五
太明玉完天
　　下屬炁㑹府在咽喉臨四十二
　　　　七億萬炁觀四十二
清明何童天
　　下屬青靈府在肝噬嗑四十五
　　　　六億萬炁賁四十五
玄胎平育天
　　下屬天督府在胞囊剥三十九

　　　　五億萬炁復三十九
元明文舉天
　　下屬氷陽府在勢中无妄四十八
　　　　四億萬炁大畜四十八
七曜摩夷天
　　下屬隂陽府在慾孔頥四十二
　　　　三億萬炁大過四十八
虚无越衡天
　　下屬合眞府在腎中坎四十二
　　　　二億萬炁離四十八

太極濛翳天
　　下屬順陽府在下丹田咸四十五
　　　　九千萬炁𢘆四十五
赤明和陽天
　　下屬太元府在心中遯四十八
　　　　八千萬炁大壯四十八
玄明恭慶天
　　下屬通靈府在膽𣈆四十二
　　　　七千萬炁明夷四十二
曜明宗飄天

　　下屬天寧府在小腸家人四十八
　　　　六千萬炁睽四十八
笁落皇笳天
　　下屬天河府在大陽蹇四十二
　　　　五千萬炁解四十二
虚明堂耀天
　　下屬華蓋府在肺損四十五
　　　　四千萬炁益四十五
觀明端靖天
　　下屬太和府在十二重樓夬五十一

　　　　三千萬炁姤五十一
玄明恭慶天
　　下屬玄林府在髮根萃四十二
　　　　二千萬炁升四十二
太煥極瑶天
　　下屬玄隂府在項困四十五
　　　　九百萬炁井四十五
元載孔昇天
　　下屬玄陸府在兩目後革四十八
　　　　八百萬炁鼎四十八

太安皇崖天
　　下屬玄苑府在兩眼目頭震四十二
　　　　七百萬炁艮四十二
顯定極風天
　　下屬玄澧府在舌下漸四十五
　　　　六百萬炁歸妹四十五
始皇孝芒天
　　下屬玄澤府在心中豐四十五
　　　　五百萬炁旅四十五
翁重浮容天

　　下屬巽四十五
　　　　四百萬炁兌四十五
无思江由天
　　下屬玄庭府在臍中渙四十五
　　　　三百萬炁節四十五
上楪阮樂天
　　下屬玄通府在口中中孚四十八
　　　　二百萬炁小過四十二
无極曇誓天
　　下屬玄伺府在右耳旣濟四十五

　　　　九萬九千炁未濟四十五
皓庭霄度天
　　下屬玄虚府在左耳乾五十四
　　　　八萬八千炁坤三十六
淵通元洞天
　　下屬玄元府在右目屯四十二
　　　　七萬七千炁蒙四十二
翰寵妙成天
　　下屬玄明府在左目需四十八
　　　　六萬六千炁訟四十八

秀樂禁上天
　　下屬玄微府在右鼻孔師三十九
　　　　五萬五千炁比三十九
无上常融天
　　下屬玄妙府在左鼻孔小畜五十一
　　　　四萬四千炁履五十一
玉隆騰勝天
　　下屬玄陽府在鼻中泰四十五
　　　　三萬三千炁否四十五
龍變梵度天

　　下屬玄極府在玉枕同人五十一
　　　　二萬二千炁大有五十一
平育賈奕天
　　下屬玄都府在頂頭謙三十九
　　　修用假令法式
玄旨曰歩三十二天元綱西龜轉輪无色局
歩至九萬里到赤明和陽天令踏局令天想
炁入口吞丹例謂如内解道德經内甲子屬
某府又看靈寳大法隱語所開圖文屬何甲
子隱語屬是何天又屬何卦元綱屬何宿歩

入元綱局中吸木屬天炁入兆身某甲子府
依卦爻定息以炁結隱文府内成天文或治
事看天府所主清炁用以甲子日甲子時爲
始用迍卦午時用䝉卦子時服亶婁阿薈四
字午時服无惒觀音四字子時服迍卦午時
服蒙卦其請天炁法於每日天欲明之時已
前晨光初發之始隨諸天面方請梵炁灌注
身中所屬宫府訣曰
　甲子之時稽首望天存其炁色綿綿連連
　叩齒六六仰望上天存其炁象宛宛延延

　如絲如霧流注宫田以口回轉如丹如煙
　以意送歸宫府之邊一呼一吸百脉流徧
　服之千日神飛上天
右於每月三日五日七日九日十五日一月
五過受元始之祖炁流布身中功成宻有升
騰之㑹如上諸法上可動之於心不得以輕
示人盗泄則靈散仙无由成
　　　修行之法
春正二三月朱書文向王叩齒九通而呪曰
　飛天大梵維羅八方九炁青天緫爲神王

　五合八㑹流煥太空上關龍漢神仙之宗
　下拔長夜九幽之房拔度苦魂朽骸生光
　身變毛羽五色衣裳蒼龍碧輦飛歩空行
　今日上告青天始陽莫願諧合與炁齊同
　升入无形永保无窮畢服文仰咽八炁止
夏四五六月朱書文向王叩齒八通而呪曰
　天書敷羅梵行赤明上開八道五合通靈
　大運啓期洞陽錬精玉文煥朗三景自明
　下度生死一切受形今日良吉大聖臨庭
　九夜開牖幽房朗清三惡休息我道自成

　五帝保度上登蕭京七寳林内長享劫齡
　畢服文仰咽八炁止
秋七八九月朱書文向王叩齒七通而呪曰
　飛玄八㑹結炁成眞六十四字緫靈天根
　開度生死朽骨還人幽魂披散受炁上玄
　今日時慶萬願開陳衆眞交㑹我願成仙
　景與道合我願我神得乗素雲上昇帝晨
　七寳懽樂交友眞人畢服文仰咽八炁止
冬十十一十二月朱書文向王叩齒五通而
呪曰

　玉字開㝠流煥上門八炁結眞梵行景雲
　神王啓光三象洞分五色徘徊昭我靈魂
　今日值合仰希帝君大有出書受我眞文
　玉澤交灌五府生雲毛羽變化駕景乗晨
　出有入旡仙度自然七祖同歸歡樂上元
　畢服文仰咽八炁止


















































































































































下映人身主諸吉凶
　　　上壇
頭爲上清宫頭頂骨是也動主遇貴善賢人
急動君恩赦到痛主父母師友災
泥丸宫爲太清宫胷骨是也動遇出世神仙


文藝頂前急動有雨至腦後動主晴痛主自
身災痒主風
雲藏宫印堂是也動主印信喜事動慢主逢
信善人額上至印堂主印信來痒主小喜至
及微風痛主失官壞印
天涯宫髮際是也動主隂雨痒主隂雲散春
夏痒動急有風雨雷電痛主外服及外親有
凶事
左右雲涯宫額角是也動主見君子賢善人
冷如水滴主有隂雨神門急動恍惚痛名死

門開主壽終
左右日月宫太隂太陽宂是也左動主東南
風右動主西南風腦後左東北風腦後右西
北風額前動主見善人痛主父母大災
左右雲門宫兩眉是也動主得藝術文書冷
痒左主乾坎艮震有隂雲右主巽離坤兌隂
雲兩眉頭相牽連動主有相連事眉下眼上
動主酒食賔客動痛主大風痛急主因酒食
相爭
陽聚宫左目是隂聚宫右目是跳動淚出主

猛雨至眼上動有人羙喜事動急主親眷至
眼下臉動主見他哭泣痛如針剌淚出主自
已有悲泣事以左陽右隂占之
左右勾陳宫兩目上下臉是也左上臉動主
陽人說美羡事右上臉動主隂人說美羡事
左下臉主陽人破美羡事右下臉主隂人破
羙羡事如左右下臉痛主兒女子孫有災
魔王宫鼻梁是也動主見衆死事又主鬼行
隂暗事若鼻撋痒人送物來如鼻酸痛主有
人謀計冝愼之

左龍遊宫左鼻孔是也動主猛雨痛主水災
右虎遊宫右鼻孔是也動主猛風痛主風災
日顴宫左顴頰骨是也月顴宫右顴頰骨是
也左動主陽人毀謗右動主隂人毀謗兩頰
赤痒動有人來面問口舌事如兩頰熱及面
熱身心恍惚主毀罵是非喧閙冝愼之
左陽宫左耳竅是也七殺宫右耳竅是也左
動聞美喜事耳輪動急或痛主州邑有反逆
賊至如右動主聞驚惡事痛主不測災冝回
靜地避之耳後動如熱氣迫主火發耳前動

主水災
上瓊林宫人中髭是也下瓊林宫鬚承漿是
也動主滋益延納喜美事承漿動主酒食需
索事痛主行動艱難辛苦事兩顋動主交友
死亡左文右武左男右女
五陽門上唇是五隂門下唇是也上動主陽
人君子褒美事下動主隂人小人謗說事如
唇痒動主美食如稍痛痒主飲食殘缺如唇
畔動主飲食唇吻動主憂口舌牙頰動亦主
口舌

萬物帶舌是也動主食中有毒痒主酒食痛
主卒病痛急主口舌如痛痒不止有蠱螞等
毒物
俛合宫頦頥是也動主近次人毀罵事動痒
主借貸財物事痛主大病喪財物事
息脢環喉嚨是也動主遇髙人談清髙事咽
上喉下痛動主大不祥事兩邊動主見哭泣
金鎻宫項窩是也動主天地祥異雷霆大震
𣈆動憂枷鎻急動痛主血光項上痛主憂官
災兩邊動主飲食

　　　中壇
白虎宫胷前是也動主𠒋惡人凶惡事相㝷
痒主上智君子人至痛主凶禍事
朱雀門正尻尾下是也動主惡人相謀正心
撋痒有人相憶心兩畔動主有人慾心相望
心痛徹内主自己死亡
左承重宫左肩是也右承重宫右肩是也左
動主齊肩朋友至右動主僧尼至左又是道
人痛主負重向逺
左兵門左胛子骨是也右兵門右胛子骨是

也動主見人爭說語言血盆骨動主血光立
至背上近胛骨動主兵甲負重事後背心動
主下人背己惡逆相害脊骨動主登髙脊膂
下動主見貧下相求夾脊兩邊俱動主有人
背己闘謀所求不成
左掖道左腋脇是也右掖道右腋脅是也動
主見人說相潤事左男右女脇動有人拹己
短長右動无害腋下動主閑人至兩脇動主
見文武官員議事
左蟾宫左膞蝦䗫兒是也右蟾宫右膞蝦䗫

兒是也左動主青龍喜慶事動痒主有膊至
右動主白虎凶憂事動痒主有風左外有勝
友至右外主小人來
左力士宫左臂肘是也右力士宫右臂肘是
也膊外動左主九流人至曲肘裏動主有隂
人曲倖隱蔽不相見肘後動有女伎藝來臂
内動有技術人來臂上動空門人來臂下動
主虚妄人來
左聚脉宫左手腕是也右聚脉宫右手腕是
也動痛主隂人刑禁事右主打磕損傷事腕

痒左主持財入右主持財出右腕痛動主破
失財物
左衆應宫左手是也右衆應宫右手是也左
手掌痒主大得財右手掌痒主財散左大指
動主禮樂右大指動主婚禮虎口痛動主毒
蟲傷山居被虎狼傷左手背動主爭競痛主
歐打左手背痒有微財右手主虚詐左手動
痒主髙人指訣事無名小指動有美酒食左
手大指痛憂父右拇二指痛憂兄中指痛憂
己身四指小指憂子弟左憂母姊妻妹女

扶桑宫左乳是也龜臺宫右乳是也兩乳動
有人相念左主子孫喜痒主得喜奴婢痛主
恩義人身亡
　　　下壇
福聚宮腹是也慾門臍下是也太淵宮臍心
是也車軸關腰是也腹動有福禄人至肚動
有暗人嫉妬事臍下動有染着事臍四向中
動主弟兄至腰間動有邀譽人至連生處動
近上憂六畜臍下撁龜動主婦女交往冝廻
避之

承重宫臀是也臀内動主與髙上人同坐痒
痛急動不止見人受刑責臀上動主有爭闘
左臀痛主人爭競毁罵右主隂人謗毀
左大力宫左腿是也右大力宫右腿是也大
腿股内動主清髙人至近上動主外人至近
下動主卑小至又主僧尼至大腿動主見人
集㑹事右主隂▲集㑹
左蓋宫左膝是也右蓋官右膝是也左動主
拜人右動主受人拜痒主禮拜髙人痛主卑
下人拜

左轉以宮左腿肚膁肕是也右轉以宮右腿
肚膁是也腿肚子動主教藝業人至左乃道
士道人至右乃隂人小人至膁外動主縛繫
事膁眼䠋骨動主小人誑惑虚妄事曲䐐動
主卑小謀害右是隂人膁肕骨痛動主有血
傷事
左車宫左脚踝是也右車宫右脚踝是也動
主逢六畜驚右主猛獸驚脚根筋動主逢惡
人脚面動主乆别親至右主隂人也
左繫鞋宫左脚面是也右繫鞋宫右脚面是

也繫鞋文動主刼賊脚面動有驚恐差異事
左龍轉宫左脚是也右龍轉宫右脚是也左
脚小指遶掌動主見盜賊右主闘爭掌心痛
主死哀脚掌四面動主八方人來以中指爲
正南也痛主惡人來右脚主防奴婢小人脫
賺痛主旱脚根痛動主被人根㝷脚腕動主
打傷事脚心痒動在主逺行
右三壇上應諸天應是三界内外自身骨肉
交朋動靜吉凶天氣一降隨氣應之分其三
候痒則主喜瞤則主動痛則主凶候其輕重

緊慢以五日候之如瞤動沉重疼緊則敦刻
應之先重後輕多虚傳謾語其帝命天恩風
雨水火及命中一動一瞤主一日三跳已上
主十日仍須於受氣之時望諸天於星月下
燒香再拜宻奏曰具位臣某至心仰告
三清玉皇上帝諸天天帝臣受之炁下應臣
身敢不精心滌慮思真感神念臣以凡俗昏
迷困在塵世罔知世間一切吉凶不能洞曉
未來禍福仰告
天尊上帝憫臣凡愚𠃔納奏請假借威光正

真道炁降流臣身令能聦明智慧上應諸天
至誠感神照知臣身世間動靜吉凶預報臣
知委臣无任祈恩望聖激切屏營之至臣言
再四拜畢再取天炁三口吹於身中凡動靜
疼痒依法占之无不預曉不得亂思疑惑愼
之愼之
　　　受元始萬炁之祖
凡修其道常以正月二月三月四月五月六
月七月八月九月十月十一月十二月月三
日月五日月七日月九日十五日一月五遇

清齋誦詠玄文一徧以夜半之後露出中庭
仰思北斗華蓋之中有紫雲之炁以斗中罡
左廻曆度二十八宿竟還金門之上若在人
中天隂无光當於室内黙念内思如法每令
分明思畢當以拜紫雲四通叩齒三通仰祝
曰
　天夜朗清幽虚啓眞流雲徘徊金華四騫
　丹皇敷暉霞飛紫軿是夕開陳青金授化
　成我上願體應自然結命丹華保命日根
　三靈合景永停龍山宻夜清披請如所言

呪畢便口引紫炁二十八咽止行此三年剋
有神降兆席也身有紫炁映終一形九天書
名必獲上仙也天有紫炁之雲干於日月五
星之分在其方圓皆有合道之人得仙之君
也如此之候其象自見得見紫雲便依文禮
祝不必須其常日也勤如在意刻得雲降昇
騰有㑹也止可勤之於已不得輕以示人道
泄則靈散仙炁无成也
　　　洞章玄文
　飛玄紫炁凝靈根綱維玉靈緫萬神

　其中鬱勃結自然上有稜層十二傳
　玉樓峩峩耀景雲華精紫闕帶金軒
　瓊臺玡鑠繞八騫中有青金九靈仙
　丹皇真母號精延飛青羽欘晨嬰冠
　左執玉節握靈旛五色命魔對帝尊
　把持符籍當生門咀日嚼月吸玉泉
　離羅吐暉錬五魂内充外溢絳府妍
　金光煥煥形正圓圓以朔朔金色沌
　唯有開明曉此言日五月十精北元
　刻見華蓋領仙君紫炁左廻與斗連

　歷度四七入金門正是丹皇降萬仙
　有明此訣加精勤被形宻思每令分
　妙景感㑹得要文三年當審保長存
　九年乗空致羽裙鳯衣輕翔昇龍山
　俯仰九靈謁玉宸


靈寳淨明大法萬道玉章秘訣(終)













