








道德眞經解序談五
聖人以神藏寂寞道在杳冥周流六虛而莫
足以知其然酬酢萬變孰敢以窺其跡則一
往一來而以元自虛一造一化而以眞自修
又奚有言以好辯哉聖人默而思之輿情至
愚必待引之而後動群性至昏必待誨之而
後悟此所以有言載于方册垂乎不朽以爲
常善之救矣洎乎千載厥道彌遠先聖之意
昧者不能取至眞之言愚者不能達況我老
君之書言明而理遠文近而㫖幽若不釋而

申義衆人視之則有如天之遠而不能炳若
丹青矣是致今因行化得届塵寰不免援毫
以彰大義庶幾乎指示而己






