








太清經天師口訣興十
夫口訣者蓋神仙衆經之大訣欲求神仙千
方萬術而不得此訣者终不能成也神祕至
重萬金不傳若有所傳當本經一一口授不
得頓以文也依科盟書用黃金八兩黃布四
十尺白銀八兩白絹四十尺爲信限一百年
内得傳一人㰱丹爲盟不宣之約若一朝違
科傳非其人違負漏泄天帝𢷤仙永謝玄路
泰玄仙都使心迷意亂萬向傾敗九老仙君
使精神昏濁所學無成太一司録不上生録

三天司命減筭伐年殃及七祖受罰於太玄
都太清神丹經訣按本經作華池如本經説
唯以榖五升以水漬令生芽乃曝令乾擣篩
以內華池中合諸物攪之乃得成也若不生
穀蘖則華池不成此大道之要也以水金玉
五石金銀珠鉛皆化爲水其法在三十六水
經皆須華池而成也
水眞珠法大者細篩之率一斤加硝石末二
兩內鳥翮中刻木塞兩頭漆骨垸之亦可蠟
宻塞口納華池中亦可納醇苦酒中封閉瓶

口七日以外數數看之愼勿開鳥翮口當向
日㸔之成以否其成水之時状如水銀在鳥
翮中服如梧子朝服一百日神仙矣若未成
水還納大醋中以成水爲度亦可取雜小珠
消鍊之如上法以瀉珠中作大珠也亦可
取蚌蛤光明白淨者打破擇取精白者率一
斤亦加硝石二兩合擣細篩納鳥翮中消之
如上法以瀉珠模中凝之成眞珠意大小之
亦作餘器物也
消鉛錫爲水銀法取鉛半斤錫半斤合鎔令

相得打令薄削之如韭葉取生竹筒削去上
表令薄如絹以削成鉛錫納其中加硝石二
兩覆藉上下尅竹節合際令宻漆其口勿令
泄氣取三年醇大醋於甕中漬之以蠟塞甕
口勿令泄氣四十五日即成水銀以塡金不
入丹用
銀雪法本經云取汞一斤華石十五兩合治
令熟者當以醇大醋煮水銀九日九夜大醋
欲盡輙随益之水銀即凝乃末之以和華石
也若有雜丹錬合衆藥及諸方術所用水銀

不依此者則水銀不和終不能成
又云內六一鉛白赤釜中者六一者六一泥
也作之如九丹經法鉛白者取本經所作鉛
白和以大醋擣千杵以塗土釜内令厚三分
隂乾十日乃以水銀華石未内其中也赤𤤎
者土釜也作法取雞府土赤黃色者細末絹
簁蒸之從旦至日中下之取簿醋和之爲泥
擣之令熟以作土釜隨藥多少大小以意作
之通令厚五分許隂乾三十日次取斛𣗳白
皮三十斤細剉以水三石煮之一日乃去滓

煎其汁可得一斗許乃止色赤黑名曰斛漆
以塗土釜表裏即硬不破入火不裂此是
神丹釜大祕訣也太清神丹九丹金液八景
太虛琅玕之華還丹飛輕玄霜絳雪太和自
然朱光雲碧紫華絳英諸太丹等所作土釜
不得此訣入火即破终不成也又云覆以赤
鹽封以六一鍊丹者當以鉛丹和大醋爲泥
擣千杵以塗土釜口即以赤鹽盤蓋之重以
鉛丹泥泥其會際令密隂乾十日復以六一
泥泥土釜表及蓋上通令厚五分隂乾十日

復以白土和醯及鹽擣千杵復塗六一泥上
復隂乾十日乃四方立四墼中央立一墼名
曰五嶽亦可三角豎三墼名三台以安土釜
其上火之如經法
艮雪一名白雪又作雄雪云作之者當以六
一泥於大鐺中四方累之如升形隂乾以艮
炭火燒之則艮雪及銅板皆消復鼓之爲板
雪置其下銅板覆其上以大醋少少灑其中
懸華池上餘如經説
作雄雪内飛器中加以赤鹽盤封閉火之如

艮雪法飛器者赤土釜也
赤松子肘後藥訣
雲陽子謹問赤松子曰夫人受天地隂陽而
生依四大而養遂使靈愚不等夭壽不一者
何使然也赤松子答曰汝之所問不乃大乎
令爲汝説遇因賢者始得問我也吾生天地
巳歴三災始知上藥功力萬金非貴不可具
説大藥之力亦能殺人亦能活人亦能痩人
亦能肥人移顔改貌益性添年能令劫壽見
身仙聖汝頗信乎雲陽子曰身未蒙經未敢

決信赤松子曰汝心疑也汝可不信水能滅
火迷耳彈石煎即雲興拂鴻石散即感天雨
雰落丸狐煆則日月俱蝕揚賔鵝灰即風生
石飯可以壓風止火海斑皮可以發雷震電
光立起也灰管葭則日月暈介潜盧蘇令地
動揮驚沙丸即傾山沈乾摩散即海竭粉玻
瓈魚合𪓖鼉膽即龍來彈射獸丸即虎豹去
五膏可以立仙三散可以度災億劫見身成
聖太眞之丸壽同天地此等之藥諸仙乆驗
汝信之乎雲陽子曰重奉師教指喻暁示中

心懷信今求請乞聞藥之名赤松子曰汝善
諦聽今日授汝胡剛子具説藥物分劑作之
委要也赤松子吿雲陽子曰此五膏三散是
昔天仙乾元子授胡沖子胡沖子授眞華子
吾至眞華子邊受得二度三災矣汝能髙志
學此長生求仙請藥今當授汝授藥之後如
有仁慈心求仙者乆觀其行志節心實兼懷
慈孝者任汝擢授即授汝五膏三散法
度災靈飛散法第一
昔三元乾之初有太安子者是仙官之典録

因掌仙方常見仙官讚歡五膏三散其金丹
最上遂抄取方以授乾元子乾元子名利貞
受得巳來傳十大仙始服此藥經二十日精
神聰利氣力萬倍顔貌如玉昇住任情役使
鬼神旣成仙道仙品中上也
其法用新岀𨥥金三十六兩鍊訖者用鍾乳
末七兩把金打作薄凡三十六兩金分爲六
分一分六兩把六两金簿細劈安玉臼中用
玉杵研之五百徧下鍾乳末五分合研之成
粉若欲純取金粉者以水汰沙乳末自去若

不能汰沙者合乳服之亦佳所以和乳研之
者以金性滑若獨研之不可成粉㑹得乳末
粉立可成故曰金粉散和乳丰緩研之自然
爛又曰消全毒不灰木牛屎磁石自相和祕
之不言入仙屋
服靈飛散法用食蜜安銅鐺中微火煎之使
强作餅子如錢許大著金粉如小豆許大把
蜜餅合裹凌晨面向東服之服訖即入宻室
坐不欲見禽獸亦莫見人過作言語但正心
黙念十方仙聖威神助藥令我長生初服一

日一丸二日二丸三日三丸還從三丸始百
日仙也
一切金銀多毒若不精鍊恐畏傷人先鉛鍊
三七徧次水銀錬三七徧玄水鍊三百六十
徧石灰汁鍊三七日消毒灰蒸鍊三七徧消
毒灰炒鍊三七徧醋鍊三七日然後毒盡方
可服之鉛鍊金法用金三十六兩用鉛七十
二兩作灰杯火焼令乾蜜閉四邊通一㸔孔
安鉛杯中作一鐵杯大小可灰杯上徧鑿作
孔用合灰杯杯上累炭炭上覆泥火之鉛盡

還収取金更作灰杯如是三七徧名曰鉛鍊
金也次作水銀鍊金法將此鉛鍊金三十六
兩打作薄用水銀三十兩安甆器中微火緩
煖之漸下金薄訖將一甆器宻合其上經宿
成泥甘堝消之水銀消唯有金在如此三七
徧名曰水銀鍊漸漸減毒取合水銀也
次玄水鍊法取金堝消注安玄水中須精好
作三百六十徧金即濡弱名曰玄水鍊法
次作石灰汁鍊法將此玄水鍊金作薄安甆
器中石灰汁煮三七日止名曰石灰汁鍊也

次作消毒灰鍊法用此打作薄用此消毒灰
汁安甆器中下金薄煮之三七日止也
次作消毒蒸鍊法薄削竹筒内消毒灰汁用
好麤沙安竹筒中次內金薄一重沙一重金
薄令滿筒宻塞筒口甑中安用沙覆蒸之三
七日名曰蒸鍊也
次作炒鍊法用好新鐵鐺磨洗令浄用消毒
乾灰細末安鐺中細破金薄灰和炒之三七
日止炒時微火火猛恐鉛流此名炒鍊也
次作醋鍊法用三迴重釀好醋內醋甆瓶中

下金薄密固瓶口安消毒灰汁大釜中煮之
三七日毒盡名日醋鍊也
次作石汁法用好新石灰蒸之氣岀徧徹下
金湯熱淋取汁名爲石汁也
次作消毒灰法用牛屎灰理石灰分等取磁
石碎之用東流水熟煮取湯將淋二灰得汁
此灰能消金毒銀毒是名消毒灰也
焼理石作灰法理石世云不灰木燒之不灰
唯牛屎火焼立成灰也其理石似腐木名山
有之長理硬者非

玉靈飛霞散第二
此玉靈飛霞散是十大仙之寳藥昔太安子
服之二百日得仙自是以來十仙相付於中
功能不可具説
作法取上美玉眀徹絶淨者十二斤用扇石
解作板厚二分解訖用河水作湯䟽洗使淨
去扇石氣取雪水兩石四斗露水一石二斗
霜水一石二斗雨水一石二斗井水一石二
斗綾晨取井華者佳用好甆甕不津者盛此
五水先掘地深一丈二尺以冬至日未夜半

時先下坑中正夜半子時下五水并玉板等
即用盆覆上好厚泥勿令泄氣坑上安木木
上安草草上安泥泥上覆土令厚三尺即作
欄障勿令人獸經過在上來去至夏至日日
中出之此受隂陽氣備足即先作生麻子粉
壓取脂銅釜中安脂內玉板煮之三七日止
次作俠爐安理石撩棧置玉板在上爐下然
純麻子燭燒此玉板板赤內葱液汁中三七
徧止次取玉還用玉杵擣之成粉使令極細
唯細是精

次訣服法用四時王相日日辰不相剋日凌
晨服者面向東井華水服方寸七日三服之
六十日易形百日人不識二百日通神一年
巳上仙道成也老者服之二年成仙
白精固命散第三
此散元陽子之所服三百日得仙遊飛諸域
變弄隂陽神通自在去處無礙不可説盡
次作之法用新岀𨥥銀三十六兩鉛鍊三徧
自餘鍊法悉依鍊金節度鍊訖還用六兩作
一臼亦安鍊乳五分合研之一如金粉法服

亦法同金粉也
乾元子黃神膏第四
此神膏是昔乾元子服之七日登仙巳經二
度三災遂作上仙十仙相授寳玉函祕玉篋
爲萬劫糧計藥功力藥中最上藥中最貴祕
之祕之
次作黃神膏法取成鍊茯苓三十六斤百鍊
松脂二十四斤食蜜一石二斗金粉三十六
兩凡用四物取新銅鑊内蜜鑊中訖先納茯
苓次納松脂作二日煎之始納金粉内金粉

之時稍稍散鑊中宻煎之上愼勿攪之沸自
沈下煎經七日七夜膏即成服法用初精散
丸之如小豆許大一服三丸一日三服十日
自然絶食二十日氣力大壯六十日姿容如
玉百日成仙服此一劑萬劫常存神通無礙
也
胡沖子五靈膏第五
計此膏功能説不可盡直略抄取藥訣
次作玉靈膏法用成錬茯苓細末二十四斤
百錬松脂細末二十四斤食蜜二石四丰玉

粉十二斤凡四物先内食蜜銅鑊中次內松
脂次內茯苓次内玉粉攪令相得和合煎七
日藥成服法亦用初精散丸之如小棗許一
服三丸一日三服二百日成仙
眞華子白神膏第六
此方云於先失文本上無也
太眞未央丸第七
此方大夲上論其功能説不可盡仐直抄藥
次作太眞未央丸法用白碼碯粉一斤白玉
粉一斤珊瑚粉十二兩水晶粉一斤琥珀粉

一斤眞珠粉一斤紫石英粉十二兩雲母粉
十二兩金粉銀粉各一斤朱砂末一斤雄雌
二黃末各一斤石峯粉八兩石肉末十二兩
鍾乳末一斤茯苓末三十六斤松脂二十四
斤食蜜二石四丰
上件十八味並好錬治作粉用上食蜜先內
新銅釜中煎經一日次第下諸藥粉合煎之
七日七夜成
服法用四時王相日日辰不相剋日取藥丸
作小棗許一服三丸一日三服立仙也

三景膏第八
作三景膏法朱砂雄黃雌黃禹餘粮雲母粉
石肉鍾乳白石英紫石英石峯石腦巳上朱
砂等各十二兩茯苓三十六斤松脂二十四
斤凡十三物精錬治作粉用食宻一石二丰
安銅釜中内上藥等合煎七日丸如梧桐子
一服三丸日三服之三年成仙
凝靈膏第丸
作凝靈膏用茯苓三十六斤松脂二十四斤
松子中仁十二斤柏子中仁十二斤凡四物

錬治細末用食蜜二石四丰内大銅釜中煎
之一日次第下諸藥攪令相得微火煎之七
日止
服之法丸如小棗許一服七丸一日三服若
絶食頓服之随多少足飽爲度即絶食身輕
變老爲少二年仙道成
初精散第十
赤松子告雲陽于曰吾本未仙之時眞華子
告余曰若求長生學仙之者可先服初精散
次服凝靈膏若先服此二藥冝服上藥身輕

易學也
次作初精散法用茯苓三十六斤松脂二十
四斤鍾乳一斤三斤亦佳凡三物好錬之并
作粉用食蜜三升攪令相得内甆甕中固閉
口隂乾百日出如粉服之三方寸七日三服
服一劑不同餘㪚大好大好若不先服此初
精凝靈二藥徑服大藥者遲得力也
凡合大藥必在山林靜所作大藥屋四面懸
劎并作却鬼丸却鬼符安之懸之始可合大
藥不爾者鬼神噏藥精氣必作符藥却惡鬼

神也
作却鬼丸藥法用朱砂雄黃雌黃鼈甲蔾蘆
桃仁鳥頭附子太丰夏野葛石硫黃巴豆生
犀角鬼臼麝香鬼箭蜈蚣凡十七味等分擣
篩用菵草汁和之丸知雞子黄大合仙藥之
時四面懸之中焼一丸百鬼走去又燒一丸
鬼等悉死祕之大驗
却鬼符



右却鬼符合大藥之時懸四面
作雲母粉法取五色雲具者用五水浸之掘
坑深一丈二尺廣六尺下甆甕內坑中下五
水入甕冬至日夜半內雲母甕中甕合泥之
坑上安木木上安草草上安泥泥上安土令
厚五尺至夏至日日中岀之用爐火排之赤
訖内五水中一百徧止
次更排内空亭液汁中二十一徧止五水者
雪霜露雨井水等此名五水
作空亭液法取亭擇淨去皮鬚細切内瓠中

硬按令滿漆固口以冬至日夜半作坑深一
丈二尺坑中得安三十四十瓠下土塡之勿
令人獸在上經過夏至日日中岀取成液用
浸金銀玉石朱砂並得成水亦得如泥也若
鍊朱砂雄雌二黃及石硫黃法取四種細末
用亥下腸浄洗之醋浸三日將醋拌朱砂四
物等藥別成一胴腸中急繫兩頭甑中安草
草上安布布上安腸腸上覆草草上安土令
厚一尺猛火蒸之七日七夜候㸔土上有黃
色岀之更用消毒灰汁安竹筒中煮之三七

日止復用左味内竹筒中安朱砂等四味别
醋中煮之三七日毒消中服


太清經天師口訣終





