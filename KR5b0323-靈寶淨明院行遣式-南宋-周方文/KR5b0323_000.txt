








二篇同卷毀十一
　靈寳淨明院行遣式
　天樞院都司須知行遣式


靈寳淨明院行遣式
　　　　淨明院嗣演教師周眞人編
　　　淨明符劵式
靈寳淨明院外壇
　本院今有某月分帝君神王官將及諸法

　院神將吏兵等合給料錢符劵赴
　天樞院請領開具下項
　　一淨明院三十六帝君及神王官將八
　　　萬四千寨主節貟甲馬等衆
　　　　如受别院神將依例畫一開具
右今給符劵付淨明三十六帝君及諸神王
官將寨主節貟甲馬及諸法院神將吏兵等
請執符劵詣
天樞院請領照㑹仍子細開具神將吏兵合
請料錢數目不管漏落神名依髙下分明勻

行俵散不請減少増多急急如
太上洞神堂誓律令施行故劵
　　太歳某甲子年月日劵
院押
　　劵頭用刺那符一道滿劵亦用淨明法
　　印印二十四印
　　　發券幇申天樞院式
靈寳淨明院外壇
　本院今有今月某日帝君神王及諸法院
　神將吏兵合給符劵詣

　天樞院請領料錢須至申聞者
右本院除巳依
淨明經法出給符劵付帝君神王官將及諸
法院神將吏兵收執前去請領外謹具狀申
天樞院伏乞
照㑹交給施行謹狀
　　太歳年月日具位狀
　　　發申狀劵幇引式
靈寳淨明院外壇
　今差天庫大神賫申狀一道并符券上詣

　天樞院投下須至旨揮
右仰天庫大神前去分明投下依數請領料
錢均行俵散不得住滯時刻如違罪有所歸
急急如
太上洞神堂誓律令
　　年月日引
　　　朱批天庫大神
院押
　　　病人投狀式
某道某府某縣某郷某坊巷居住奉

大道弟子姓某
右某伏爲本家某人年紀月日時生於甚年
月日得患甚病醫藥無効切慮邪祟纏逐在
身枉傷性命(或夢中交徃男女神鬼或因卜)
(出子細於狀内稱說)謹具狀投
靈寳淨明院外壇伏望
法慈救治施行謹狀
　　年月日具位姓某押
　　　第一判狀差神將式於狀後批判押
差淨明神王官將押兵若干仰詳本人所陳

狀内事理火急押兵前去本人家監勒住宅
土地司命六神子細於患人身中及住家四
圍上下搜捉在身爲禍作病邪神鬼祟男傷
女亡土木山精倚草附木等神鬼牢固擒縛
送東嶽依
天條施行如是有内外男女家親即仰發无
來去處所屬收管不得再來在身爲禍及不
得走透須要患人日下痊安仍入夜分明顯
現排拽兵馬於本人家報應不得有違急急
如

太上洞神堂誓律令施行
　　年月日時遣押
　此一狀於本壇發兵時燒
　　　第二判狀式
付本人家土地司命六神仰詳狀内所陳事
理火急不移時刻子細於患人身中及四圍
上下搜捉爲禍作病邪神鬼祟男傷女亡依
草附木等精恠分明收捉付差去神將吏兵
押赴東嶽依
天律施行如是内外家親仰押赴元來去處

收管不得再來爲禍仍不得客情蓋庇致令
走透須管患人日下痊安入夜分明於本家
報應不得違滯如違申奏
上天乞依
太上洞神堂誓律令施行
　　年月日時遣押
　此一狀燒於病人家竈前
　　　第三判狀式
差神將吏兵前去救治仍給符水治病
　　　　落日押

　如病勢大即備本狀調如法用好𥿄寫牒
　如患人邪炁稍重似昏重只便令寫狀一
　紙後判請本州或本縣城隍主者請詳本
　人狀内事理火急差撥本廟得力了事判
　官管押本廟神將吏兵子細於患人身中
搜捉(云云同前判語)
　三狀如患人家獻紙馬等於後批云本人
　家今隨狀獻錢馬若干請分明受領如治
　病須將本壇應千神將輪次差撥
　　　牒神王治病式

靈寳淨明院外壇牒神王官將主者
　本院今據某人狀(云云)須至公文者
牒請前項本人所陳事理疾速部押本寨兵
馬前去某處城隍催本廟火急差得力了事
判官勇猛神將吏兵監勒本家土地司命六
神須要子細於病人身中搜捉在身爲禍作
病邪神鬼祟男傷女亡牢固枷縛擒赴天獄
依脩治罪施行日下須管病人痊安使邪炁
離體眞炁集身不得容情蓋庇致令閃避走
透鬼祟切慮枉傷性命不便除巳别作施行

外不請將同常事切在依禀
淨明元降
指揮無輙有違故牒
　　太歳某甲子年月日時牒
　　　　朱批神王官將主者
　　具法位姓押
　　申帝君式(或申三十六神王)
具法位姓某
　今據某州某縣某人狀某事爲此須至申
　上者

右所據某人前項陳述謹具申
束縛百邪帝君救治百病帝君(聖前)伏望
聖慈差撥神兵將吏前去某人家同與本州
城隍監勒本人家土地司命六神子細搜捉
於某人身中爲禍作病邪神鬼祟不問親踈
一例擒赴天獄依
天條治罪施行仍乞放令某人日下痊安分
明於本人家報應謹狀
　　太歳某甲子年月日具位姓某狀
　　　獻淨明院神將符水錢馬狀

靈寳淨明院外壇
　本院今據某州某縣某人投狀爲某人見
　患甚病投院乞行救治井乞行符水救治
　本人自燒獻金錢雲馬若干須至指揮
右本院除巳差神將吏兵外今給符水付本
人先次服食所有本人燒獻錢馬請
淨明院束縛百邪救治百病行符呪水符神
符吏分明受此本人所獻錢馬疾速降臨眞
炁入於符水之中使令病人服食符水入腹
之後應有一切病炁邪炁及諸疼痛或寒或

熱瘟疫時疾等氣即便消散令病人眞炁集
身邪炁離體速獲痊安不致違誤
　　太歳某甲子年月日引
　　　　朱批淨明神將等
院押
　　　獻錢馬申狀式(上七三九八/節日用此式)
具法位
　　　　金錢若干雲馬若干
　　　　香茶酒果普供素食等
右伏遇今月某日謹獻上

淨明院三十六帝君伏望聖慈俯賜
鑒納扶教某行持符法治病驅邪呼召神將
立有應驗仍保扶闔家眷等大小安寧(尋常)
(無事)只乞保護壇場守衛人口謹具甲
聞謹狀
　　太歳年月日具位姓某狀
　　　獻錢馬牒式
靈寳淨明院外壇
　當院某遇某日燒獻金錢雲馬并供養素
　食酒果香茶等普伸陳獻各開具錢馬下

　項
　　一淨明院神王官將靈官主宰判官典
　　　者謄籍典籍使者等衆及節貟甲馬
　　　吏兵共化金錢若干雲馬若干
　　　餘院神將依例列位各獻錢馬若干
右各請分明受領如遇本院行持符法治病
驅邪呼神捉鬼並仰疾速前來報應須要病
人日下痊安如押引判狀差使即時前去不
得誤事尋常仰在院保䕶壇場守衛人口不
得放令邪神鬼柰▲犯壇場纒繞生人各仰

遵依施行故牒
　　太歳年月日時牒
　　　　未批淨明神將等
　　具法位姓
　　　𥙷弟子帖式
靈寳淨明院外壇
　據狀(云云)當院所據激切不欲抑絶除於
　某月某日之辰開具法職印樣飛奏
　師尊乞頒下三界應干所屬去處修設
　醮筵對高眞御前依科傳度訖准律關

　報淨明法部中帝君柳王等泉并給付天
　印及補受法職關具下項須至指揮
　　一補受某人具所受某職
　　一太上靈寳淨明經法語錄共三冊
　　一淨明法主之印一顆
　　一淨明之印一顆
　　一法劒一口
　　一法鏡一面
　　一淨明心印寳牌
　　一淨明記功過簿西

　　一淨明法籙中帝君神王
　　一淨明法部中八萬四千靈官主將
　　一淨明法部中八萬四千節貟甲馬
　　一淨明法部中功曹直符受事判官
右帖給付受法弟子某仰准律交割上件職
事掌行天印合屬帝君神王等在院輔助行
持道法救治王民疾苦精勤香火恪志修
崇無犯科條有違天憲毎事正慈不得
慢易
　　太歳年月日帖

　保舉傳教師具位姓名
度師九州都仙太史高明大使神功妙濟眞君許在天
監度師三天扶教輔元大法天師張在天
籍師玄都御史吳在天
經師至孝恭順仙王諶在天
祖師孝道仙王靈寳淨明黃素天尊太隂元君在天
祖師孝道明王靈寳淨明天尊太陽上帝在天
　　　戒牒文
上清靈寳十戒牒某人
　凡受靈寳大法先明十戒

　　一執心平等不得自欺
　　二忠事君師孝敬天地父母
　　三仁慈及物貧儉節身
　　四清淨端直不得阿黨
　　五敬遵上法深信修行
　　六敬重鬼神不得輕侮
　　七凡所衣食皆是元始祖炁不生外想
　　八灰水蕩穢不得修飾
　　九口誦心拜無使形勞
　　十七日大定神光湛然見玉清境

右件戒文仰遵依奉行故牒
　　太歳年月日牒
　度師巳下同前列之
　　　奏度人經法補帖
靈寳淨明院外壇
　據某人狀恭聞
　靈寳淨明宗王上帝降洞神堂昇玉局座
　演説靈寳大法淨明經法黃素法流傳下
　界濟度天人今來復見歐陽教師等奉
　眞旨編到靈寳大法四卷乞傳授行持

　本壇除巳保舉繳奏眞師乞告下天省
　關牒靈寳法内天眞外合給帖者
　　一靈寳戒牒一道
　　一靈寳大法四卷
　　一道君法印一顆
　　一泰玄都省印一顆
　　一總監鬼神印一顆
　　一准
　　　格初階先具所授籙職補充參受
　　　上清靈寳大法統攝三界邪魔皈正

　　　管太玄都局事及請降靈寳神王靈
　　　官玉女吏兵等賛助行持
右帖某人仰遵玄範克守誓言濟度天人
超㧞苦爽有功之日進職
泰玄無或乖違自取譴咎故帖
　　年月日帖
保舉師具位姓名
度師九州都仙太史神功妙濟眞君許在天
　　傳度付法物下項
　　　呪印曰(呪畢東方取炁一)

神印眞文上帝之符三界之信百靈是護守
而用之與道相合有負道者罰其九祖
　　　呪鏡曰(呪畢南方取炁一口)
神鏡靈靈如法子心照天天清照地地平照
人人誠願我法子長如鏡明
　　　呪水曰(呪畢北方取炁一口)
神水湛湛如孝子性流上則逆流下則順居
炁不盈自然而定願我法子長如水淨
　　　呪簿曰(呪畢取東方炁一口)
簿書凡物可見眞情出即事君上入即事父

兄非貧非淫唯眞唯誠舉動書之無隱實情
有違此誓如師此盟
　　　呪法書曰(呪畢西方取炁一口)
太上靈法度爾生死九祖飛天三尸棄體有
能專心百祥來至仙階必昇雲天可企有違
科律如師此誓
　　　呪丹書曰(呪畢東方取炁一口)
太上靈丹方存㫖敎九篇眞文可以理顯去
汝妄心慎汝聞見想之以成丹之九轉一年
而生九年而變一飛凌空三年朝現有違此

約災患立至如師此願
　　　呪劒曰(呪畢西方取炁一口)
神劒非鐵化炁於身取彼日月錬以丙丁三
年劒成斬邪戮人不殺無罪不伐忠臣有違
此而妄用者如師此盟
　次取炁一口吞之吹之如廻授父師尊屬
　即拜長跪捧法物面東向師前云
某得靈法法物具備親遇聖師得此玄意
今得至此恩實有自願我師父憫某愚意勉
力共行志學無賛如違此科某受酆都考戮

及於九世師於此時慎無自棄
　師授即再拜次同跪祖師次謝上帝(吹炁)
　(一口)如傳弟子即逐一如上法方逐度
　過法物呪曰
願我學法子無失初學心上敬天地恩次敬
君父情學之如有功與子皆飛昇設或慢師
教永劫入沉淪(吹炁一口)跪謝如前
　　　戴日履斗法
用逐日日出時恰定剔起存象在頭履斗者
歩斗也(轉七返寅發自丑左行)

　　　本壇逐月發旁劵諸院神將下項
一淨明院三十六帝君及神王官將八萬四
　千主者節貟甲馬等衆
一天樞院四神八將靈寳判官童子吏兵及
　考召神將等
一驅邪院神將及斗下考召三十六大神將
　四直使者及吏兵等衆
一東嶽統軍神將助法神將並亞副大將兵
　頭部伍長防禦龍神九獄主吏直壇威儀
　使者兵府從事兵厨主吏四直功曹直壇

　土地嶽兵一千衆
一天寳靈書法部中神將吏兵天仙兵馬
一三五大都功籙中符使符吏功曹神將天
　仙兵馬及吏兵等衆
　　　保舉傳法奏狀式
具法位(臣)姓某
右(臣)據求法某籙弟子狀投(臣)壇乞傳受
靈寳淨明經法(臣)伏覩某人(云云)誓願代
天行化助國救民(臣)今保舉堪充本院法官
堪行淨明經法事如後異同例依堂誓所有

某人投狀連粘在前謹具狀奏
靈寳淨明度師九州髙明大使神功妙濟眞
君道前伏望聖慈允(臣)所請早賜
報應别具奏聞依格付度謹錄奏
聞伏候仙旨謹奏
　　太歳某甲子年月日具位(臣)姓某狀奏
　　　報應訖補職狀式
具法位(臣)姓某
右(臣)據求法某籙弟子某人狀投(臣)壇下乞
傳受靈寳淨明經法(臣)於今月某日連狀

保奏訖巳蒙報應許賜傳度今補某人
太上某法籙忠孝法師行靈寳淨明經法充
淨明院典籍仙佐外取會到某人合用
太上淨明之印淨明法主之印及押字二箇
連粘在前謹具狀奏
靈寳淨明度師九州髙明大使神功妙濟眞
君(道前)伏望聖慈允(臣)所請奏聞
三境帝闕師尊及頒降下三界應干合屬
去處照會施行仍告下淨明院依格差撥帝
君神王元帥使者主宰官將節貟甲馬等衆

前來某人壇下同共拯救生靈疾苦於日下
明彰報應以憑收管謹錄奏聞謹奏
　　太歳甲子年月日具法位(臣)姓某狀奏
仁正威靈朱
孝廉慈惠張
忠慎慈惠張
清正廉慎宫
太上靈寳淨明院
當院今補弟子某充本院法官依例出劵文
付本人超昇仰收執前去

天樞院請領出身文字急急如
太上律令
　　太歳年月日時劵
院押
靈寳淨明院行遣式















