








黃帝隂符經
神仙抱一演道童上
觀天之道執天之行盡矣天有五賊見之者
昌五賊在心施行於天宇宙在乎手萬化生
乎身天性人也人心機也立天之道以定人
也天發殺機移星易宿地發殺機龍蛇起陸
人發殺機天地反覆天人合發萬變定基性
有巧拙可以伏藏九竅之邪在乎三要可以
動靜火生於木禍發必尅姦生於國時動必
潰知之修鍊謂之聖人天生天殺道之理也

富國安民演法章中
天地萬物之盜萬物人之盜人萬物之盜三
盗既宜三才旣安故曰食其時百骸理動其
機萬化安人知其神而神不知不神而所以
神也日月有數大小有定聖功生焉神明岀
焉其盜機也天下莫能見莫能知君子得之
固躬小人得之輕命
强兵戰勝演術章下
瞽者善聽聾者善視絶利一源用師十倍三
反畫夜用師萬倍心生於物死於物機在目

天之無恩而大恩生迅雷烈風莫不蠢然至
樂性餘至靜性亷天之至私用之至公禽之
制在炁生者死之根死者生之根恩生於害
害生於恩愚人以天地文理聖我以時物文
理哲人以虞愚我以不愚聖人以期其聖我
以不期其聖故以沉水入火自取滅亡自然
之道靜故天地萬物生天地之道寖故隂陽
勝隂陽相推而變化順矣是故聖人知自然
之道不可違因而制之至靜之道律暦所不
能契愛有竒器是生萬象八卦甲子神機鬼

藏隂陽相勝之術昭昭乎進乎象矣

黃帝隂符經







