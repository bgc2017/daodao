








太上老君大存思圖注訣夙四
　　　存五藏五嶽五星五帝金映五色圓
　　　光
存三師竟次思見五藏五嶽五星五帝
　右四條備衞身中身中變化無所不容至
　於畫圖無由備受象之於外標眀方位得
　之言前勿拘迹致云耳
金映蓋一體體作五色從肺後岀項有圓光
如日象
　右三條在身中照明十方共右七條其形

　如左










凡存思之時皆閉目内視人體多神必以五
藏爲主主各料其事事各得其成成正則一
而不二不二則隱顯無邪無邪則衆妙可見
見妙則與聖符同同聖則即可弘積學自然
感㑹是以朝夕存思不可懈怠存者何也敦
也輪也思者何也司也嗣也勿以輕躁失本
學學以重厚得宗得宗則輪轉無滯無滯則
存而不亡不亡由於司察善惡善惡在乎嗜
慾偏頗偏者嗜慾愛憎徊惶往反生死勞苦
未停未停之停停善不著善著善之善歸宗

未能至至宗無者資於念念念相續繼念嗣
存無有入於無間無爲而無不爲號曰微妙
玄通和光挫銳濟度無窮是故爲學之基以
存思爲首存思之功以五藏爲盛藏者何也
藏也成也濳神隱智不炫燿也智顯慾動動
慾日耀耀之則敗隱之則成光而不耀智靜
神凝除慾中淨如山玉内明得斯勝理乆視
長生也
第一見肺紅白色七業四長三短接喉曨下
　肺者何也朏也伐也善惡之初兆而未明

　明善則伐惡惡眀則伐善善廢惡興伐人
　命根根斷不斷由於此藏此藏魄藏魄者
　何也粕也著也人之炫燿莫不關慾慾著
　曰惡惡如糟粕愚俗滯之不識情本今願
　標著存而見之魄則肅然不得爲惡惡急
　宜棄故先存之火與金合成敗未分其色
　紅白葉數納言取其和成德徳始於肺終
　於脾脾一又二兼齊也兼齊者有信也
第二見心如芙蕖未開又似懸赤油囊長三
寸在肺前

　心者何也深也斟也是非未辯斟酌優量
　敗則滅身成則得道禍福之深由於此藏
　此藏藏神神者何也申也眞也智慧之王
　使屈能申存而見之神則疑然識定入真
　不可深累也
第三見肝蒼紫色五葉三長二短長九寸在
心下
　肝者何也幹也還也悟惡能改決定無疑
　行善建功幹事不怠審正還宗由於此藏
　此藏藏魂魂者何也紜也回也紛紜俗海

　回向道門存而見之魂則欣然勸進立功
　克隆善業也
第四見腎蒼䌝色如覆雙漆杯長五寸夾背
兩膂著脊
　腎者何也緊也津也習善緊不敢慢津潤
　無窮濟度無極通道祛俗由於此藏此藏
　藏精精者何也清也靈也動以徐清變化
　無礙神靈往還提携空極存而見之精則
　澄然不散泄也
第五見脾黄蒼色長一尺二寸中有一尺曲

㯓太倉胃上
　脾者何也禆也移也清凝濳潤補益一切
　安而能移移而不匱旣成曲於此藏此藏
　藏志志者何也至也異也濳潤宻化頑鄙
　異人存而見之信驗治俗志則湛然至乎
　道也哉
次思五嶽
　嶽者何也嶷也覺也嶷然安鎮不可傾動
　動化順道使迷夢覺悟學士象之故次思
　也思嶽正方在於藏者鍊此肉姿爲金剛

　也
第一見東嶽泰山正在東方
　東者何也童也動也動修正道澄源清浄
　故其方氣清物色多青青春主仁蠢息宜
　愛存見在肝肝無災患保長生也生爲元
　首故先存之也
第二見南嶽霍山正在南方
　南者何也任也納也運至此時才行堪任
　廣能容納故其方氣盛物色多赤赤夏主
　禮大事宜明存見在心心無災患保常安

　也耳
第三見中嶽嵩髙山正在中央
　中者何也工也沖也央者何也常也量也
　輪轉無窮體空詣極其方氣和物色多黄
　中正無邪周行不殆觸感能應故黄季主
　信緫括要宻存見在脾脾無災患保永立
　也
第四見西嶽華山正在西方
　西者何也凄也齊也凄切貞白内外齊潔
　故其方氣烈物色多素素秋主義徳行宜

　緫存見在肺肺無災患保通成也
第五見北嶽恒山正在北方
　北者何也伏也福也動極歸靜調伏無窮窮
　則能變萬福惟新新如不新㣲妙幽玄故
　其方氣柔物色多黑黑冬主智智周必濟
　存見在腎腎無災患保常樂也
次存五星
　星者何也精也生也精由窈冥應現成形
　祛諸羸滯濟長生也金剛極精與神合也
第一見熒惑星在南嶽上

　其色赤其精朱熒者何也灼也炫也惑者
　何也忒也賊也欲動炫燿致差錯賊害名
　以為主亂亂宜急治先存見之謂亂則定
　定亂旣著信顯義眀明義入智智通長存
第二見鎮星在中嶽上
　其色黄其精煌鎮者何也信也定也煌煌
　之盛内外安寧四方無連信有徵也
第三見太白星在西嶽上
　其色白其精素太者何也大之大也白者
　何也的也灼也灼然明白能受衆彩衆彩

　得之的然顯發用之隨宜無能大此故曰
　太白殊諸名也哉
第四見辰星在北嶽上
　其色黑其精玄辰者何也淳也眞也濳也
　濳通顯逹始終無虧雜污不染智慧静也
第五見歳星在東嶽上
　其色靑其精蒼歲者何也際也遂也去故
　就新窮而能通因際又㑹遂成功也
次存五帝
帝者何也諦也詣也精眞之信有此神形

　形神俱妙妙應無窮審至宗極無退轉也
第一見黄帝
　在鎮星之中下遊中嶽之上宣理脾氣通
　人志願巖間宫殿七寳堂室衣服羽儀侍
　從旛蓋文武伎樂物色多黄果願貴微變
　化須驗故先存之信爲主也
第二見白帝
　在太白星中下遊西嶽之上宣理肺氣遣
　人滯著巖閭宫殿七寶堂室衣服羽儀侍
　從旙蓋文武伎樂物色多素也

第三見黑帝
　在辰星之中下遊北嶽宣理腎氣潤人精
　液巖間宫殿七寳堂室衣服羽儀侍從旛
　蓋文武伎樂物色多玄也
第四見青帝
　在歲星中下遊東嶽宣理肝氣奨人善事
巖間宫殿七寳宫室衣服羽儀侍從旛蓋
　文武伎樂物色多蒼也
苐五見赤帝
　在熒惑星中下遊南嶽宣理心氣定人神

　智巖間宫殿七寳宫室衣服羽儀侍從旛
　蓋文武使樂物色多朱也
次存金映蓋體
　見五帝光儀備衞身中飛五星色相岀覆
體外熒惑在頭上鎮在心前辰在膝間歲
　在左肘太白在右肘光色往還混成金映
　映者何也泱也鏡也金者何也堪也欽也
　身金紫色神氣淸和泱泱深靜朗鏡無昧
　堪幹堅剛斷決邪疑捨凡成聖也
次存體作五色

　色者何也測也識也妙氣應感以反衆迷
　迷復識眞以測邪僞僞色既捨眞色自形
　形妙鍊麤麤消成聖耳
第一見白氣從肺岀第二見赤氣從心出第
三見靑氣從肝出第四見黃氣從脾出第五
見黑氣從腎岀
　向見帝帝光星色合成金映今見五藏五
　氣從藏又出以次相隨上昇至頭五色輪
　回冠覆身體蓊鬱氣氲如在濃煙中也
次存項有圓光

　身巳化爲紫金之色又得五氣周旋明嚴
　相好項生圓光帀繞上下通洞晃炎照明
　十方消却萬惡内外洞徹無鄙之疵
光神不二道同一矣
　存竟禮十方次禮眞經真人曰禮經時心
　注太上老君三拜次念尹先生河上眞人
　玄中法師復三拜常三萬六千仙童玉女
　侍經燒香爲兆求白日昇天之道者也
　　　坐朝存恩
坐朝者端坐而修禮也凡有公事私礙或在

非類之間不得東躬上堂展敬但自安坐不
使人知香火非嫌乃可然之人見致笑亦即
可闕將護彼意勿増他愆初夕向曉依時修
之白日啓請亦宜平坐坐則如常勿革形色
唯令異人不能覺知人覺而喜乃可化之覺
而嗤鄙眥毁正眞誤其招殃又壞子業古之
學道爲已今之學道爲人爲人苟以恱人不
顧心非爲己者存心是不顧亦違違亦由心
致感彌速强欲伏衆有迹無心非唯徒勞乃
更獲罪學眞之士各加思眞眞貴㑹時時貴

善合合而非善此時勿㑹㑹必兼濟擠物及
身善善相得捨惡昇仙捨惡昇仙乃謂爲㑹
㑹惡致敗名濫實殊若出處所遭遭時二病
一者滯心二者執迹執迹者宜以心法化之
滯心者宜以迹法引導心迹弗偏化執導滯
二病豁除上聖之道就矣
　凡行經山水積日舟車舟車之中山水之
　際步渉登陟舍住相須疲倦止息皆依時
　存禮隱顯隨宜存思精審自然忘勞魔邪
　惡人不敢撓近當誦經行戒以善興居興

　居無善破戒違經雖復存禮终不覩眞嫉
　鬼妬神凶人惡物更相衝犯煩惱生災卧
　坐無寧急存九行行之撿身心存口誦解
　了無疑以定三業三業旣定衆災自消人
　鬼敬伏擁護去來出入動靜必保貞吉九
　行在想爾注前三業在眀威經後存思者
　急宜憶之故標出如左
行無爲行柔弱行守雌勿先動
　此上最三行
行無名行清淨行諸善

　此中最三行
行無欲行知止足行推讓
　此下最三行
一者不殺二者不盗三者不滛
　此三事屬身業
一者不妄言二者不綺語三者不兩舌四者
不惡口
　此四事属口業
一者不嫉妬二者不瞋恚三者不邪疑
　此三事屬心業

　右九行三業十事常當存念驚恐之際急
　難之時皆速思之危即安也





　　　卧朝存思
卧之爲法勿正仰如尸當側傍檢體莫恣縱
四肢不可髙枕三寸許耳香藥爲枕無用惡

木冷漯穢臭衝犯泥丸雖行途權假恒宜防
之卧起呪願善念在心心存朝禮時不可闕
闕礙公私後皆懴悔也








　　　朝出戸存玉女
玉女者是自然妙氣應感成形形質明淨清
皎如玉隱而有潤願又無邪學者存真階漸
昇進進退在形出入在道逍氣微妙纖毫必
應應引以次從畢至尊故白日則玉女守宫
夕夜則少女通事濟度危難登道果也
(碧冠緑帔浅服/餘并取宜装)








　　　夕出戸存少女
夕出戸呪曰少女通靈
　學未昇玄不得無業業有優劣皆必須因
　因精果妙乃一其神神而未一由學未精
　精之以漸引隂濟陽人生陽境動靜歸隂


　隂爲逍幾應感最妙妙應之初有茲少女
　乗正治邪和釋髙戾罰惡祐善隂徳濟陽
　顯稱玉明其可堅貞呪而存之成眞則速
　矣哉










　　　行道時存雲氣兵馬
清旦先思青雲之氣匝滿齎堂中青龍獅子
備守前後
　次思青氣從師肝中岀知雲之昇青龍獅
　子在青氣中往覆弟子家合宅大小之身
　仙童玉女天仙地仙飛仙日月星宿五帝


　兵馬九億萬騎監齋直事三界官屬羅列
　左右耳
正中思赤雲之氣匝滿齋堂朱雀鳯凰悲鳴
左右
　次思赤氣從師心中出如雲之昇鳯凰朱
　雀在赤氣中往覆弟子家合宅大小之身
　仙童玉女天仙地仙飛仙日月星宿五帝
　兵馬九億萬騎監齋直事三界官屬羅列
　左右
日入思黄雲之氣匝滿齎堂黄龍黄麟備守

四方
　次思黃氣從師脾中出如雲之昇黄龍黄
　麟在黄氣中往覆弟子家合宅大小之身
　仙童玉女天仙地仙飛仙日月星宿五帝
　兵馬九億萬騎監齋直事三界官屬羅列
　左右耳三時行道六時依如後科
人定思白雲之氣匝滿齋堂白虎麒麟備守
内外
　次思白氣從師肺中岀不須存麒麟宜存
　白虎若存麟恩白麟在白氣中往覆弟子

　家合宅大小之身仙童玉女日月兵馬悉
　如前法黃籙大齋三時行道宜用日入常
　齋三時可取人定人定而用日入存思又
　六時更從青始次赤周白此皆失法青赤
　白别有皆非五藏六府之儀也
夜半思玄雲之氣匝滿齋堂靈龜螣蛇備守
上下
　次思黑氣從師腎中出如雲之昇靈龜騰
　蛇在黑氣中仙童玉女日月兵馬悉如前
　法也

向曉思紫雲之氣匝滿齊堂辟邪獅子備守
隠顯其形如左
　次思紫氣從膽中出餘如前法
凡存雲氣各從方來青雲出東赤雲出南黃
雲岀中白雲出西黑雲出北紫雲岀上見從
其才稍岀漸盛蓊鬱氤氲充溢堂宇然後思
已身中藏氣又出與雲色乎合氣同明淨香
潔覆庇家門宫城山水小大畢周神官靈獸
齊整參羅前後左右四方内外上下隱願六
時轉隆神靈普遍也




























　　　上講坐存三色三一魂魄
上講時先存三色次存三一行道有六時上
講常三時食後上晡人定三時入齋堂捻香
禮三拜廵回依座坐竟有衆者法師以拂擊
席仍放板膝前同臨目握固存頭氣青兩乎

氣赤兩足氣白三氣繞身其形如左











存三一魂魄三一者三處之神同一逍也其
道本一應感成三三界内外無乎不在統化
主物號三天太上宣教侍經號三素左君降
人成徳號曰三一三一在人人有三宫頭腦
名爲上元宫其神曰夷心内名爲中元宫其
神曰希臍下名爲下元宫其神曰微皆如嬰
兒俱長一寸靜坐正拱無欲無爲體無應有
學仙所存乆習堅固神通洞達然後變化無
滯群動咸依細無不入大無不包或爲無窮

或爲無極觀妙之初先由寸起其形如左
　眞人曰齋時皆心注玄眞永無外想想念
　在經師先思三一在宫室安居分明具三
　魂七魄太一鎮泥丸中如回風帝一法然
　從與兆俱齋聴經口授心存則三尸亡走
　邪氣減去内外受眞如此近仙矣傍吐納
　導引和液行上諸妙道天眞必降子上士
　得逍於室内雖處巖穴而外想一毫不絶
　亦徒勞損力耳學道唯心盡志仙人當下
　觀試之也子善詳察之焉






　　　初登髙座光存禮三尊
講義及讀經先靜竟登起向太上座三過上
香却後数尺禮三尊三拜又仍存經師籍師
度師各禮一拜合六拜乃登髙座其形如左
　三尊者道尊經尊眞人尊三一之尊逍乎

　人身人身欲與三尊同者清齋精思禮拜
　存之日一過如此初下禮六拜後重上不
　須禮下則二拜叩摶願念如法羸者心拜
　也












　　　登髙座存侍衛
登髙座安坐歛簡當心鳴鼓三十六通嚥液
三十六過臨目見左青龍右白虎前朱雀後
玄武足下八卦神龜三十六獅子伏前頭巾
七星五藏生五氣羅文覆身上三一侍經各

千乗萬騎仙童玉女衛之其形如左
































　　　萬遍竟雲駕至
能讀五千文萬遍太上雲龍下迎萬遍畢永
去者一月三讀之須雲駕至便昇仙其形如
左
　修行萬遍之道又存五雲之星轉經之後
　夜半至生氣之時飽服五牙之氣坐向月
　建之方叩齒九通嚥液三十六過臨目存
　五星辰在頭上歲星在左肘太白在右肘熒
　惑在兩膝間鎮心在心中久久乃止行坐
　出入常思不忘千災自然絶萬禍不能干

　後當身上岀水身下出火智慧六通奄見
　五老五老是五星之精見之則變化自在
　同昇乎天也























受經之後長齊存真捨俗習道精思誦文日
轉十遍渉歷三年千日之中數充萬遍解了
究悉具足修行鍊易備弘身神相一雲龍來
迎上昇三清遍畢未去其事有二一者功成
徳就赴感濟時運未隱景故續奬後生二者


未究竟行未備周鍊未能精思未招應雖訖
未昇方須研進遣欲觀妙損已度人勇猛立
功精嚴存念或多或少一月三修物我咸通
積勲成徳念念不断善善相聮恒見三尊雲
駕自至久必神通躁促則塞塞而億遍亦弗
能超超然行周身神俱騰矣
　行周者能仁義禮智信救度天人也有此
　五徳雖具而微不周濟物濟物功少皆非
　行周無望得道得道之由由行五徳行五
　徳者三業則定十善事成太一必降五老

　相携得道無疑也




太上老君大存思圖注訣




