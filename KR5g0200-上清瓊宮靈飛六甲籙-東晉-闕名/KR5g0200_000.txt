








上清瓊宫靈飛六甲籙集八
上清瓊宫靈飛六甲玉女六十人諱字并左
右上符太真九都上皇太極四真人受之於
太上玉晨髙聖道君左右靈飛六甲符一名
玉精真訣一名景中之道一名白羽黒翮𨼆
遊上經靈飛六甲神道也六甲之神時乗六
龍以宴慶雲盼看六合廻降服符者寢房也
其八節日又乗白鸞之車駕黒翮之鳳以宴
常陽倒景看逰八方之神嶽也廻降服符者
身和合魂魄通靈達形三炁合香五藏生華

坐在立亡役召萬魔履鋒蹈險萬神來和渉
山入水㳂海歩河不劬津梁不畏巔危變化
𨼆遁招風召雷立起雲雨坐致行廚入兵不
傷入水不濡山神奉衛玉女來迎服之六年
六甲見軀與人語言授子真書長生天地二
象同符别寢勿雜遺滛忘慾寂心鏡形乃可
見求太極四真人曰六炁順運於十天六甲
巡行於幽冥有其符則𨼆化無方聞其名則
上𥙷天真行其道則飛虚駕佩其文則玉女
執巾用之六年方諸青宫書名玉簡行之九

年萬神奉衛真人造房行之十四年太素三
元君迎以三晨之羽節衣以紫華之雲帔夕
駕八景朝登崐崘揮虎旂以招節吹鳳樂以
唱玄萬神扶軒攝風召雲太一參轡白日登
晨六甲靈飛左右玉女名字六十人毎至甲
日平旦向王方閉目内視存六甲一旬之玉
女盡來羅立我前衣服形色如上良乆畢乃
叩齒六通咽液六十過畢而微咒曰
左飛右靈八景華精上植琳房下秀丹瓊合
度八紀攝御萬萌神通積感六炁練清雲宫

玉華乗虚順生錦帔緋裙霞映紫房腰帶虎
書絡羽建青手執神符流金火鈴揮邪却魔
保我利貞割勒衆妖萬惡泯平同逰三元廻
老反嬰坐在立亡侍我六丁猛獸衛身從以
天兵呼吸江河山嶽流傾卒致行廚金醴玉
漿束收虎豹叱咤幽冥役使鬼神攝伏千精
所願從心萬事克成分道散軀恣意化形上
補真人天地同生耳聦目鏡徹視黄庭六甲
玉女爲我使令咒畢乃閉目𥘉存思之當平
坐按手於膝上勿令人見之見則真光不一

思慮傷散念念存心不徳他想當須戒之臨
服符當先呼直日玉女名畢微咒曰
天玄地黃太虚六炁朝服靈精神金虎文當
令我真又令我神分散形影封山召靈役使
萬精坐亡立存髙逰上清北朝玉晨畢乃服
符符文真要如左符並朱書

甲子

太玄玉女名靈珠字承翼



乙丑

太玄玉女名蘭脩字青萌


丙寅

太玄玉女名定華字鬱陵



丁卯

太玄玉女名須臺字馥猷


戊辰

太玄玉女名愛浮字衆梨



己巳

太玄玉女名四浮字華寜


庚午

太玄玉女名㑹容字流南



辛未

太玄玉女名澄華字抱珠


壬申

太玄玉女名𩀱皇字鳳文


癸酉

太玄玉女名龍嬰字歡生(右甲子太玄宫左靈飛玉女部)





王女皂帔紅銷服青裙執紅銷符



甲戌

黄素玉女名神光字非㢘


乙亥

黃素玉女名紫春字飛芝



丙子

黄素玉女名寄風字參盈


丁丑

黄素玉女名鳳鐶字鬱娥



戊寅

黃素玉女名叔華字上容


巳卯

黃素玉女名英玄字羽林



庚辰

黃素玉女名正齡字香林


辛巳

黄素玉女名蔚騰字彫羅


壬午


黄素玉女名琬御字千成

癸未


黃素玉女名良營字娥昌(右甲戍黄素宫左靈飛玉女部)





玉女青緑黃銷帔紅銷服紫裙執白符


甲申

太素玉女名真元字瓊石


乙酉


太素玉女名蘭蕭字玉英

丙戌


太素玉女名娥玄字和明



丁亥

太素玉女名興房字緑華


戊子

太素玉女名翔峰字定暉


己丑


太素玉女名烟童字偃殊

庚寅


太素玉女名七翰字靈飛


辛卯


太素玉女名肇臺字篇敷

壬辰


太素玉女名蔚金字丹旗


癸巳


太素玉女名安夫字沙風(右甲申太素宫左靈飛玉女部)




玉女白帔紅銷服紅裙執淺紅符


甲午


絳雲玉女名丹淳字雲齡

乙未


絳雲玉女名散陽字靈華


丙申


絳雲玉女名遂精字玄珠


丁酉

絳雲玉女名抱雲字緑間


戊戍

絳雲玉女名房賔字石香


巳亥


絳雲玉女名清嬰字南靈


庚子


絳雲玉女名靈群字曲澄

辛丑


絳雲玉女名素姜字啓清


壬寅


絳雲玉女名紛華字蔚芝


癸卯

絳雲玉女名曜英字西安(右甲午絳雲宫左靈飛玉女部)





玉女絳帔紅銷服青裙黄銷符


甲辰

拜精玉女名龍源字靈素


乙巳


拜精玉女名歡庭字逸臺

丙午


拜精玉女名營生字玉生


丁未

拜精玉女名招風字娥始


戊申


拜精玉女名夜華字雲嬰


巳酉


拜精玉女名密明字勝非

庚戍


拜精玉女名紫虚字容鐶



辛亥

拜精玉女名鳳華字緑安



壬子


拜精玉女名儀房字上晋


癸丑

拜精玉女名寳華字臺昭(右甲辰拜精宫右靈飛玉女部)





玉女紫帔皂縁青裙黃銷服淺紅符


甲寅


青要玉女名啓元字惠精

乙卯


青要玉女名慶翔字娥生


丙辰


青要玉女名幽昌字晨暉


丁巳

青要玉女名伏華字廣敷


戊午


青要玉女名緑雲字安昌

己未


青要玉女名金聲字曲臺



庚申

青要玉女名飊遊字雲飛

辛酉


青要玉女名親賢字髙英



壬戍

青要玉女名神珠字貫衆

癸亥


青要玉女名雲徊字抱生(右甲寅青要宫右靈飛玉女部)





玉女紫帔皂縁紅銷服青裙黄銷符




太極玉精真訣上符以甲子日始日二服一

以平旦男服以八莭日日中又服




太極玉精真訣上符以乙丑日始日二服一
以平旦女以八莭日夜半又服
右二符是靈飛六甲之符宗也欲服符先
齋六日乃服之六十日乃得服六十玉女
符也此二符招神開靈通逹萬精長服不

廢飛仙長生旣服六十玉女符故當用此
符也兼修之也男女各符隨名而用之也
忌淹穢経死喪之家不得與人同牀寢卧
衣服不假借人禁食五辛及六畜肉又接
近婦人尤禁之甚令人神喪魂亡生邪失
性災及三世死為下鬼常須燒香於寢牀
之首
太玄甲子宫玉女一部同服上玄錦帔下青
羅飛華裙
黄素甲戍宫玉女一部同服黃錦帔紫羅飛

羽裙
太素甲申宫玉女一部同服白錦帔丹羅飛
華裙
甲午絳雲宫玉女一部同服丹錦帔青羅飛
裙
右靈飛六甲玉女服色手中並執玉精神
虎符頭並頽雲三角髻餘髮散垂之至腰
甲辰拜精宫玉女一部同服紫錦帔碧羅飛
華裙
甲寅青要宫玉女一部同服紫錦帔丹青飛

裙
右靈飛六甲玉女服色手中並執玉精金
虎符頭並頽雲三角髻餘髮散垂之至腰
已上六十二符乃是太極上宫四真人所受
於太上大道君受者當須齋潔精誠澡除五
累遣穢汙之漏塵杜滛慾之失正目存六精
凝思玉真香烟散室幽身孤房積毫累著和
魂保中髣髴五道神生三宫豁争競於常軰
守寂黙以感通者六甲之神不逾年而降見
也子能精修此道必致豋仙矣信而奉者爲

靈人不信者身没鬼部上清六甲靈映之道
當得至真之人乃可傳之旣速致通降而靈
飛易發乆勤修之坐在立亡乆視變化萬端
行厨卒至也九嶷真人許偉逺昔受此方於
中岳宋徳玄者周王時人服此靈飛六甲符
得道能一日行三千里數變形爲鳥獸得真
靈之道本在嵩山偉逺乆随之乃受得此法
行之道成今䖏九嶷山有女子郭勺藥趙愛
兒王魯連等並受此法而得道者復數十人
或遊玄洲或䖏東華方諸䑓今見居之南嶽

魏夫人言此郭勺藥者漢度遼將軍陽平郭
騫子也少好精誠真人因受其六甲趙愛兒
者幽州剌史劉虞別駕趙該姉子好道得尸
解後又受此符王魯連者魏文帝城門校尉
范陵王伯罡女也亦學道一旦忽委壻李子
期李子期者司州魏人清河王傳也期常言
此婦狂走一旦失所在上清六甲靈飛遁服
此真符遊行八方行此真書當得其人按四
極明科傳上清内書者皆列盟奉𧵥所誓乃
宣之七百年所傳不過六人限足不復得泄

也其受符皆對齋七日𧵥香信於有経之師
白素六十尺金鐶六𩀱青絲六兩以代剪髮
登壇㰱血破劵之誓以盟奉行靈符不泄之
信如違盟負信己身甘受風刀之考䧟積夜
之河摙䝉山之石以填孟津有経之師所得
法信當給與寒栖貧下孤病老弱之軰不得
獨用如不遵科典三官檢案死爲下鬼切冝
敬之慎之矣

太上瓊宫靈飛六甲籙











