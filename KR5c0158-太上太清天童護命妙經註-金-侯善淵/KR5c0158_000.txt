








太上太清天童護命妙經註序是八
夫太上者玄元之王萬聖之師至上无尊至
髙無位上則包羅衆象中則普濟羣生下則
長養萬物生生化化受炁於太始之中物物
頭頭稟道在虛无之内千變萬化无不太上
矣故天道者運爲清陽之炁也童徳者動合
純粹之眞也兩機相契妙用爲一護命養生
神明佑助兇虎无由所傷毒蟲焉能所害何
爲堅固至在於神之機也













太上太清天童護命妙經註
　　　　姑射山太玄子侯善淵註
太上太清天童
　髙眞攝化神用无方頌曰太上玄元第一
　尊趺蓮髙坐玉清宮天童妙化圓明體光
　鑑寰瀛萬象空
護命妙經
　誦者除邪修之攝正頌曰太上親傳護命
　經玄言直語甚分眀清晨默念持三徧无
　限羣魔盡失驚

皇天生我
　金公道父覆我之眞頌曰萬物因從道炁
　生皇天育我氣神清壼中逗引龍行火鼎
　内金丹漸結成
皇地載我
　黃婆牝母運我之形頌曰一炁沖和萬物
　彰本因生産在中央丹田養就靈仙藥始
覺神遊入帝郷
日月照我
　天地之精感而純陽頌曰交逕烏飛兎走

　波二輪晶耀越天河達人到此開青眼試
　問凡夫認得麽
北斗輔我
　心通七竅斗柄分明頌曰斡開斗口運天
　關兩點流星任往還鼎眼滿傾銀浪滚爐
　門一派水晶翻
星辰榮我
　滿天精秀照我神凝頌曰極目陽精數點
　輝往來昇降疾如飛空中頥養胎仙就穏
　跨金龍入太微

江河渡我
　曲江金水穩駕神舟頌曰靈波滚滚接東
　流傾入汪洋法海收穩駕神舟淤歴徧水
　心直下釣龍鈎
北展侍我
　北辰初顯侍我同明頌曰北極玄微鎭碧
　霄心開頓悟亦非遥胎光一點澄凝處萬
　道流霞物外飄
風兩送我
　寰中虛靜雨過風清頌曰薄霧輕煙細雨

　霏遠嵐凝翠可相宜清風送我歸何處拍
　劎騎龍上紫微
諸仙舉我
　衆眞相助一體无分頌曰諸仙舉我朝三
　界衆聖相扶入帝京金闕門中呼羽客玉
　霄榜上列仙名
司命與我
　天中司命與我同源頌曰司命從容意自
　清介然與我育神嬰嬰兒長大渾无物一
　顆靈光處處明

太一任我
　太一玄機任我神通頌曰太一爐開師子
　吼混元鼎破火龍飛滿天光焰燒空界萬
　派精金照日輝
六丁進我
　六門通泰進我神遊頌曰六丁進我任遨
　遊散髮披襟跨火牛仗劔咬牙吞日月飛
　符追下活人頭
玉女從我
　金童前引玉女後隨頌曰玉女相隨入洞

　遊笙歌引上水晶樓凭欄不見紅塵事唯
　有虛空泛日頭
五帝衞我
　五般霞彩聚入神宮頌曰五炁朝元入寳
　宫三花片片落空中玄珠配合生光瑩徧
　照乾坤上下通
天門開我
　上朝金闕出入夷門頌曰閑騎白馬上天
　門信步因遊翫月宮寶殿姮娥新有令賜
　余丹桂一枝紅

地戸通我
　心通兩竅神致无方頌曰一擊玄關地户
　開絳宮仙子上靈臺徧觀極目瓊花綻盡
　向紅爐火裏栽
我命著我
　性命俱備精炁神全頌曰養炁全神別有
　方安魂定魄不飛颺丹成巳覺心通聖鑿
　壁穿山透海滄
太清玄籍
　太清之道玄籍萬神頌曰太清永劫鎭夷

　門萬化生乎在彼中一性貫穿天地匝金
　嬰還返玉晨宮
三宫昇降
　上昇下降三一浮沉頌曰三宮昇降定浮
　沉達者心開性自深太一爐添文武火硃
　砂鼎裏鍊精金
上下往來无窮
　親遠踈近大計无窮頌曰上下无窮不見
　形无形之體自然清蠲蠲贈得靈砂滿燦
　燦交光照眼眀

金飯玉漿向求皆至
　天然一味食者延年頌曰一盤金飯浸瓊
　漿啜罷神清入太倉五色雲中朝聖主紫
　微殿裏奏明皇
虚梵日月
　虚懸寳鑑道眼髙明頌曰虛梵煌煌映大
　羅髙懸日月照婆娑鼎中汞水㳙㳙滴鑄
　就紅砂滿鼎多
與天爲誓
　天性人也人心機也頌曰天性人兮人象

　天天人相契立根元根元混一歸何處蕩
　蕩茫茫萬化前
𩵄魒䰢魁
　北極之號受正除邪頌曰北極元君鎮上
　方咬牙執劎斬魔王妖精魍魎全俱滅緫
　化无形變血光
所爲者成
　背之者死向之則生頌曰修成丹藥永无
　枯玄牝空中任吸呼白虎每吞金凰髓烏
　龍常飲太陽酥

何神不使
　人人有分物物皆從頌曰萬神同喜聚三
　光至道无生得久長常使汞鉛顚倒用自
　然丹就得純陽
何令不行
　天地萬物受炁而生頌曰一陽初動黃芽
　秀二炁相交白雪清兩味合和十六兩完
　客一粒寶珠明
上有朱雀
　火龍蟠頂丹鳯凝陽頌曰朱雀離巢趂日

　飛上侵天谷徹雲霓展開金翅磨星斗推
　落陽光滿太微
下有玄武
　烏龜水府太隂之精頌曰玄武交宮水府
　行赤蛇相繞火中生刹那一井金波湧傾
　入紅爐滿鼎烹
左有青龍
　龍從震位汞自西生頌曰青龍一踴出束
　渝舒展紅霞罩玉都兩道電光昕霹靂三
　天驚動鎭江湖

右有白虎
　虎從兊位鉛自束生頌曰白虎深藏入兊
　方須彌靜坐泛龍光射開宇宙羣魔退獨
　霸山川鎭海滄
愛我者生
　全神養炁保命長生頌曰隂陽火候勿令
　差鉛鼎飛霜吐翠砂一粒明珠顚倒滚滿
　天精耀放紅霞
惡我者殃
　貪嗔損炁嫉妬傷神頌曰貪嗔嫉妬勿交

　生信任寰中自在行清靜若逢尸鬼閙袖
　中携劔斬三彭
謀我者死
　財色利名親之者死頌曰功名富貴莫爭
　儸愛慾恩深業轉多達士超然俱逺避迷
　人不悟永耽𧿶
憎我者亡
　心猿意馬縱之則亡頌曰邪魔隂鬼亂交
　紛握固存神意不容寂靜若逢塵事撓放
　開心月照虛空

玉女三千六百常在我傍
　萬神聚㑹不離我身頌曰一簇神仙秀炁
　清彩雲深處賀昇平空中一派仙音奏捧
　箇眞人入洞庭
執節奉符與我同遊
　行住坐卧動止相隨頌曰玉女同遊不夜
　郷鳯鸞迎駕入明堂金童滿勸瓊漿液味
　覺清香透頂涼
太上攝京
　高眞攝位衆聖來朝頌曰太上扶空坐寶

　蓮放開恵日照无邊諸仙緫攝髙眞位衆
　聖來朝御坐前
天大吉昌
　寥寥空靜湛淇盈虛頌曰混元一炁定沉
　浮獨立寥空萬象初渺渺玄玄千劫外澄
　澄湛湛覆虚无
二十四符
　神符去病心印餘邪頌曰神符斷祟隂消
　滅心印除邪道自生金籙玄科親授訣濟
　民助國永清平

與星暦俱
　星河玉潔心月氷清頌曰星河皎潔透銀
　蟾无上具人至仰瞻五女掣開秋水殿金
　童舒起夜眀簾
急急如律令
　經中得意急急修持頌曰功行齊修兩事
　全煥然輕舉化飛仙青童引至朝元去鶴
　駕香風入洞天

太上太清天童護命妙經註
