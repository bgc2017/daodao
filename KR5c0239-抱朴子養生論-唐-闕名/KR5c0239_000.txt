








抱朴子養生論
抱朴子曰一人之身一囯之象也胷腹之設
猶宮室也支體之位猶郊境也骨節之分猶
百官也腠理之間猶四衢也神猶君也血猶
臣也炁猶民也故至人能治其身亦如明主
能治其國夫愛其民所以安其國愛其氣所
以全其身民弊國亡氣衰身謝是以至人上
士乃施藥於未病之前不追修於既敗之後
故知生難保而易散氣難清而易濁若能審
機權可以制嗜愁保金性命且夫善飬生者

先除六害然後可以延駐於百年何者是耶
一曰薄名利二曰禁聲色三曰㢘貨財四曰
損滋味五曰除佞妄六曰去沮嫉六者不除
修養之道徒設爾蓋綠未見其益雖心希妙
道口念真經咀嚼英華呼吸景象不能補其
短促誠縁捨其本而忘其末深可誡哉所以
保和全真者乃少思少念少笑少言少喜少
怒少樂少愁少好少惡少事少機夫多思則
神散多念則心勞多笑則藏腑上翻多言則
氣海虚脱多喜則牓胱納客風多怒則腠理

奔血多樂則心神邪蕩多愁則頭鬢憔枯多
好則志氣傾溢多亞則精爽奔騰多事則筋
脉乾急多機則智慮沉迷斯乃伐人之生甚
於斤芹損人之命猛於犲狼無久坐無久行
無久視無久聽不飢勿强食不渇勿强飮不
飢强食則脾勞不渇强飮則胃脹體欲常勞
食欲常少勞勿過極少勿至飢冬朝勿空心
夏夜勿飽食早起不在雞鳴前晚起不在日
出後心内澄則真神守其位氣内定則邪物
去其身行欺詐則神悲行爭競則神沮輕侮

於人當減筭殺害於物必傷年行一善則魂
神樂構一惡則魄神歡(魄神樂死魂神好生)常以寛泰
自居恬惔自守則身形安靜災害不干生錄
必書其名死籍必削其咎飬生之理盡於此
矣至於鍊還丹以補腦化金液以留神斯乃
上真乏妙道蓋非食縠㗖血煮越分而修之
萬人之中得者殊少深可誠焉
老君曰存吾此道上士全修延夀命中士半
修無災病下士時修免夭橫愚者失道擯其
性其斯之謂歟





抱朴子養生論終
















