








太上洞玄靈寳天尊說大通經
眞空章
先天而生生而無形後天而存存而無體然
而無體未嘗存也故曰不可思議
玄理章
靜爲之性心在其中矣動爲之心性在其中
矣心生性滅心滅性現如空無相湛然圓滿
玄妙章
大道無象故内攝於有眞性無爲故外不生
其心如如自然廣無邊際對境忘境不沉六

賊之魔居塵出塵不落萬縁之化致靜不動
致和不遷慧照十方虛變無爲
偈曰
有法悟無法無修解有修包舍萬象體
不墨一絲頭


太上洞玄靈寳天尊說大通經


