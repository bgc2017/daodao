










老子像名經卷之四
爾時高上老子吿北方救苦眞人及諸仙衆
北方五氣無極世界有五十天尊靈像名號
禮之者滅無量罪得無量福
至心信禮北方延壽保命天尊
至心信禮北極明耀天尊
至心信禮玄虚太極天尊
至心信禮紫度虛皇天尊
至心信禮金眞應福天尊
至心信禮瓊華十善天尊

至心信禮玄微隱耀天尊
至心敬禮高眞太寳天尊
至心信禮玄和大度天尊
至心信禮紫晨降福天尊
至心信禮上慧弘慈天尊
至心信禮寳寂幽源天尊
至心信禮靈光正德天尊
至心信禮還淳示像天尊
至心信禮安神寂照天尊
至心信禮紫極元君天尊

至心信禮玄眞妙寳天尊
至心信禮四達無礙天尊
至心信禮六辨虛疑天尊
至心信禮明暉景秀天尊
至心信禮圓光炳耀天尊
至心信禮金映流眞天尊
至心信禮玄上紫虚天尊
至心信禮太微極妙天尊
至心信禮靈光空相天尊
至心信禮無上景皇天尊


至心信禮虚明洞慧天尊
至心信禮寳玄流化天尊
至心信禮澄神保劫天尊
至心信禮妙智湛常天尊
至心信禮五靈玄德天尊
至心信禮罽賔闡化天尊
至心信禮六度凝神天尊
至心信禮高元上相天尊
至心信禮普光弘濟天尊
至心信禮凝玄高上天尊

至心信禮耀景元和天尊
至心信禮弘明寳相天尊
至心信禮空慧無滯天尊
至心信禮重光萬善天尊
至心信禮含和遠暢天尊
至心信禮遊虚常樂天尊
至心信禮端嚴上德天尊
至心信禮明霞通知天尊
至心信禮乘眞導化天尊
至心信禮靈化機感天尊

至心信禮通玄釋滯天尊
至心信禮德意無上天尊
至心信禮虚皇演聖天尊
至心信禮大哀廣濟天尊
高上老子曰如是天尊衆相圓滿左右侍衛
無量徒衆並處北方五氣無極世界之中廣
演大乘敷說道要度脱一切有罪衆生令其
離苦咸使安樂
爾時高上老子告北方救苦眞人及諸仙衆
汝等若能導化北方無極世界一切衆生若

男若女咸共歸誠至心信禮稱揚讚歎北方
五氣無極世界五十天尊靈像名號能滅衆
生生死報對從來所犯殺他含血衆生之罪
不肯施散營建功德之罪啖食衆生以爲滋
味之罪鷹犬遊獵殺害衆生之罪放火燒山
傷殺蠢蠕之罪見人疾病不生憐愍救治之
罪要路掘坑墜人手足之罪恣施棘刺斷人
要路行蹤之罪偷人妻子詃誘奴婢之罪盜
人尊像鍾磬雜物之罪如是北方十惡之罪
無量無邊不可記憶今能一心發露懺悔除

此十罪不爲北方十直之神北斗司殺之鬼
録其罪目上奏天曹命過之後不墜北方無
極世界寒冰溟泠地獄之中長免露卧冰牀
苦痛之患後生人中快樂無極於是救苦眞
人及諸仙衆一心頂禮敬奉
教言



老子像名經卷之四
