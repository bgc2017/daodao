






<md:KR5b0082_HFL_003-001a>
@洞玄靈寶自然九天生神章經注卷下
　　　　　　　　　　　　　　　　　　華陽復注
鬱單无量天生神章第一　　天炁蒼色








　三元眞經曰人之炁魂得之於天體魄得之於地無形無象
　自空中來從無至有住胎中十月其實九月每一月得一天
　之<md:KR5b0082_HFL_003-001b>炁以生神九月炁滿神具出胎成人西山記曰善養生者
　由無而有不善養生者以有還無人當炁血方剛以所得神
　炁付之情欲血炁旣衰以所有魂魄復歸天地身爲枯木矣
　惟修眞之士知精神魂魄皆天蹔假於我故寶愛凝鍊久假
　不歸皆爲我有矣
　金書祕字云此天乃天魂精開陽之炁
帝眞胞命元元一黃演之炁
　帝諱[雨/杓]𩃇<md:KR5b0082_HFL_003-002a>[雨/維]







　雲笈七籖云龍漢元年化生紫霄黃演君位居紫霄太皇大
　梵天宫天中之帝以眞炁爲胞命元之始
　王隱賢曰九章各有帝眞命元四字乃黄庭元王在命門之
　下主生育之炁以宰制謂之帝以太一不耦謂之眞九天列

　正皆從帝眞之命命一定而不易也元者炁始<md:KR5b0082_HFL_003-002b>生之名易曰
　大哉乾元萬物資始至哉坤元萬物資生當其元炁自下而
　萌初胞壯如垂囊附於脾脾屬土物所由生中黃太一爲人
　已命其炁流演不窮故云元一黃演
混合空洞炁飛爽浮幽寥延康无期劫眇眇離本條苦魂沉九
夜乘晨希陽翹
　道君曰元炁本於眇莾幽㝠之外生乎空洞之間合而散散
　而合也人未受生魂爽浮游於幽寥之地渺然無依自天上
　往昔<md:KR5b0082_HFL_003-003a>延康劫到今不知凡幾度生死出没如花果之離本條
　飄落散漫不入於土九夜者九地也鬼屬陰常居黑暗從其

　類也沉淪旣久皆欲翹首迎望太陽晨光以希開度
大有通玄戸鬱單降神霄黃雲凝靈府陰陽炁象交胞元結長
命惡根應化消
　此修眞下手工夫也大有玉淸宫名人身泥丸是也一陽初
　動吸大有宫之炁直下制伏陽精以通玄戸卽臍後宻戸也
　又得鬱單无量天降天晨金霄帝一雌雄之神<md:KR5b0082_HFL_003-003b>於身中天晨
　爲雌金霄爲雄陽精經云囘陽精於浮黎采黃炁於鬱單雌
　一雄一卽心液腎炁爲嬰兒姹女也火上水下何以能交若
　能存守中黃端凝靈府(卽心也)内想不出外想不入則水火陰
　陽自然交合陰陽旣交五行顚倒靈芽自生胞元結就爲先

　天至精生生化化之基賦命一新向來惡根宿愆皆湔滌不
　復爲累浮山眞率載閔仲先生聞之師曰寂然不動土之性
　也是爲眞土蓋根塵巳絶萬慮俱泯一眞純<md:KR5b0082_HFL_003-004a>全冥然寂然此
　鴻濛混沌時也雲宫黃房處也沖和之粹氤氲有象故曰黃
　雲至此則日月合璧神炁混融玄珠將成象太一漸歸眞
桃康合精延二帝秀玉飄灌溉胞命門精鍊神不彫
　桃康命門之神字合精延爲大洞之尊神守人臍下二帝靈
　帝尊帝也隱書云靈帝无太一則玄虛不囘炁尊帝旡太一
　則三一不居二帝之力並行不相悖也秀玉飄<md:KR5b0082_HFL_003-004b>潔白貌一身
　生生之理從此發源十二時中太一之神運靈津灌溉命門

　以固胞元所謂精鍊神不彫黃庭經云漑養靈根不復枯閉
　塞命門保玉都
九天命靈章生神神自超元君遏死戸司馬誦洞謡一唱萬眞
和九遍諸天朝稽首恭劫年慶此榮舊苗
　九天帝君降靈章之功召集眞炁以生神神生可以超凡入
　聖人身生門三十九死戸三十九旣得生則恐死戸復開命
　元君<md:KR5b0082_HFL_003-005a>炁母遏閉不令故炁侵也黃庭經曰須得至眞乃顧盼
　至忌死炁諸穢賤是也長生司馬歌洞章以贊生成之功司
　馬一唱萬眞交和悅而相應也九遍功滿諸天之炁皆來朝
　合喜厯劫至今遇此機會向者已離本條今復茁苖如舊豈

　不欣慶耶默希子云學道全眞在此生迷人待死更求生有
　生不可无生理縱得生時何處生詳味此詩可為生神皷吹
　也
上上禪善无量夀天生神章第二　　天炁赤色<md:KR5b0082_HFL_003-005b>







　金書祕字云此天魂精陽明之炁
帝眞胎命元洞冥紫戸之炁　　　　　　　帝諱<md:KR5b0082_HFL_003-006a>𩅡[雨/杓][雨/勒]






　雲笈七籖云龍漢元年化生太霄洞冥君此天之帝以眞炁
　爲胎命元之始

西嶽寶眞人云凡人二月爲胎一身本根從玆肇生故曰胎
命元眞人結胎神居紫戸根系命門緜緜若存无少間斷謂
之胎息南華經云眞人之息以踵靜而炁深也眾人之息以
喉躁而炁淺也淺則胎元易散眞炁易耗命門在北謂之洞
冥以其炁上升於紫戸故曰紫戸之炁(紫戸在兩眉間高一寸卻入骨三分)<md:KR5b0082_HFL_003-006b>
无量結紫戸炁尊天中王開度飛玄爽凝化輪空洞故根離昔
愛緣本思舊宗幽夜淪遐劫對盡大運通
　旡量夀天降注靈炁結於紫戸在九天中爲炁尊帝也飛玄
　爽者謂死魂初爲人時亦稟三洞飛玄之炁也天帝凝佇碧
　落轉輪化端於空洞中以開度之頓令脫故根昔愛之障獲

　依縁大道爲本明悟舊日性宗且昔者因貪愛受苦沉淪幽
　夜動經遐刼今報對巳盡當大運啟期可以更生矣<md:KR5b0082_HFL_003-007a>
帝眞始明精號曰字元陽嬰兒史伯華結胎守黃房斬根斷死
戸熙頥養嬰童
　人受先天之炁而生有生之後一點元靈復歸兩腎中間卽
　帝眞也始名精字元陽乃命門下一黃庭元王之名主此帝
　眞嬰兒史伯華乃泥丸天帝君上赤子名玄凝天共秉眞炁
　結胎黃房之中黃房中宫也胎炁旣成有神守之惡根死戸
　謂在心結習惡機欲根卽須斷絶稍有干犯則鉛飛汞走常
　令中和頥養聖胎成嬰童也<md:KR5b0082_HFL_003-007b>

禪善導靈炁玄哺飛天芳華景秀玉質精鍊自成容務玄育尙
生羅列備明堂
　天帝導引靈炁前旣結胎此當養胎也始自紫戸下三關復
　由泥丸降華池含潄芳香故曰玄哺灌漑周流嬰兒眞炁充
　足自然體質如玉精鍊之久容貌自成也黃庭經云口爲玉
　池太和官𠻳嚥靈液災不干體生光華炁香蘭卻滅百邪玉
　鍊顏審能修之登廣寒王隱賢謂華景采服日月光華以養
　胎解結自然容質玉潤胎中有二<md:KR5b0082_HFL_003-008a>神一曰白炁君名務玄子
　字育尙生一曰玄歸子字盛昌其神與胎命同生偕諸神羅
　列明堂中蕭氏云人身三田皆有明堂洞房之室

太虛感靈會命我生神章一唱動九玄二誦天地通混合自相
和九遍成人功大聖慶元吉散花禮太空諸天並歡悅一切稽
首恭
　帝命玉章生神太虛中感百靈交會正易所謂乾道變化各
　正性命也動九玄者一過聲聞九天也天地通者二過天地
　設恭<md:KR5b0082_HFL_003-008b>也陰陽和合九遍數足人物皆被生成之功元者善之
　長吉則無不利諸天悅者天道貴生也




梵監須延天生神章第三　　天炁靑色







　金書祕字云此天魂精始陽之炁
帝眞魂命元長靈明仙之炁　　　　　　　　帝諱<md:KR5b0082_HFL_003-009a>[雨/提][雨/頭][雨/維]








　雲笈七籖云龍漢元年化生靑霄明仙君以眞炁爲魂命元
　之始
　西嶽竇眞人云受胎三月三炁周三魂降而神靈長趙玉蟾

　謂魂是陽炁陽炁明故曰明仙長靈卽黃庭經云黃炁鬱勃

　淸且長<md:KR5b0082_HFL_003-009b>
須延總三靈玄元始炁分落落大梵布華景翠玉尊
　須延天帝總攝三魂長靈明仙之炁實自玄元始分化落落
　廣漢之象大梵者諸天之炁布滿十方魂藏於肝屬木應春
　其色靑故曰華景翠玉尊
明梵飛玄景開度長夜魂遊爽赴期歸炁炁返故根
　人之受生必本於梵炁中有受生之神名曰明梵救苦總咒
　有六炁咸遵明梵演招<md:KR5b0082_HFL_003-010a>蓋指此也玄景龍名言明梵之神乘
　龍飛空開度死魂於長夜陰境游爽謂魂爽游蕩今得受生
　若久遊赴歸期也炁炁返故根者昔年一身已散之炁皆還

　元也
太帝號陽堂字曰八靈君九開囘錄道胎炁生上元陵梵度命
籍太一輔精延泥丸敷帝席三部八景分魂生攝遊炁九轉自
成仙
　太帝精魂名陽堂玉字八靈九開天帝魂名囘錄道字絶冥
　川太素玉籙云三月爲魂其炁本自胎而生又太和皇成老
　子主<md:KR5b0082_HFL_003-010b>胎元之炁出入於紫微正在崑崙太一所居之處卽泥
　丸上宫也故云胎炁生上元陵梵乃萬靈帝君又名神丈人
　字履昌靈守人兩眉間紫戸內宫司人年命夀夭精延乃命
　門桃康君字守臍中關主握一點元陽之炁亦合會於泥丸

　上宫太一尊神務猶收在玉枕下泥丸後戸輔而翼之與之
　混合遂敷正其席於是三部八景之神亦各分布整具嚴肅
　修眞之士養陽聚魂則八景合光洞照泥丸收攝萬靈晨登
　<md:KR5b0082_HFL_003-011a>天老之室聚精會神伐滅胞根上昇仙都大洞經云太帝上
　元炁日中司命童煥然成光明披霞乘帝墉列坐震靈席混
　合五日同八景照泥丸朗然洞房中
琅琅九天音玉章生萬神三遍列正位炁參八辰門玄關遏死
戸靈鎭津液源應會感靈數明道濳迴輪慶此嬰兒蛻稽首讚
洞文
　九天玉章音韻琅然下生萬神三轉一身神炁各正厥位八

　辰門遷神經注云人頂骨有八片上應天之八門紫虛道君
　洞房<md:KR5b0082_HFL_003-011b>上經云上紫門望八辰引丹宫具明神是也天之八門
　東名靑華元陽門南洞陽太光西通陰金闕北陰生廣靈東
　北靈通禁上東南始陽生炁西南玄黃高晨西北九化梵行
　門也或謂身中八景之炁上參此八辰之門玄關謂下丹田
　眞訣云守閉玄關內引九眞三炁運液灌漑丹田臍下三寸
　卽生門也生門若開死戸自閉如此則靈炁鎭靜津液源源
　而生以滋百骸學仙之人善緣夙契外能宣明道化內能濳
　<md:KR5b0082_HFL_003-012a>囘一身陰陽之機專炁致柔功成九轉身外有身嬰兒蛻矣
寂然兜術天生神章第四　　天炁綠色









　金書秘字云此天魂精太陽之炁
帝眞魄命元碭尸冥演由之炁　　　　　　　帝諱<md:KR5b0082_HFL_003-012b>[雨/師][雨/慶][雨/致]







　雲笈七籖云龍漢元年化生碧霄演由君故此天中之帝以
　眞炁爲魄命元之始魄爲物魂爲神魂炁主昇魄體主降魂
　輕淸魄重濁故云碭尸碭者如石之固也冥演由者自由好
　逐之義以魄屬陰好遊蕩故曰冥演由

寂然旡色宗兜術抗大羅靈化四景分萬條<md:KR5b0082_HFL_003-013a>翠朱霞
　上章言玄元始炁分卽三炁分化此言四景乃三炁之下梵
　炁所化之天也抗蔽也居大羅之下若藩蔽然翠朱霞梵炁
　流布之景
遊魄不顧返一逝洞羣魔神公攝遊炁飄飄鍊素華榮秀椿劫
期乘運應靈圖
　魄者陰靈之聚好遊蕩欲人死逝去逐於六洞陰魔以爲得
　朋仙經有制魄之方閉炁七息叩齒七通心存鼻端白炁須
　臾漸<md:KR5b0082_HFL_003-013b>大貫一身然後嚥液七口急呼魄名尸狗伏矢雀陰蜚
　毒天賊除穢臭肺呼畢靜定則魄自甯神公王氏謂玉淸上

　相曾受命制伏北酆掌討罰之師故號神公伏其威武攝囘
　遊魄又肝神无英公子名玄元叔字神公子主魂修鍊之士
　必使魂常附魄如日光之載月質魄常檢魂如月質之受日
　光則魂不馳魄不去遂能登仙若魄不受魂魂不載魄則魂
　遊魄降而人死矣今遊魄旣囘鍊之結成素華而延夀可同
　大<md:KR5b0082_HFL_003-014a>椿之年乘運應靈圖者美學仙有宿縁也
空洞生神章瓊音逸九霞一唱萬眞會騫爽合成家九轉景靈
備鬱鬱耀玉葩兜術開大有一慶享祚多上聖囘帝駕嬰兒歘
以歌不勝良辰會一切稽首和
　空洞生神章瓊音逸九霞者玉章之音合三洞飛玄之炁而

　成九陽之精也一唱詠間天地萬神交會况我身陰陽魂魄
　精爽安得不合成一家乎王氏云魄以魂爲家魂魄旣合理
　旡騫違九轉景靈備者功滿<md:KR5b0082_HFL_003-014b>神炁備具景靈身中虛明神靈
　之炁也玉葩光彩貌於此見兜術天帝度人之功大有矣一
　慶享祚多者長生久視无災害也上聖囘駕度人功成嬰兒
　歌者法身已見宜乎萬神悅而同應也
波羅泥宻不驕樂天生神章第五　　天炁黃色<md:KR5b0082_HFL_003-015a>











　金書秘字云此天魂精上陽之炁
帝眞藏府命元五仙中靈之炁　　　　　　　帝諱𩅺霍[雨/持]
靈








　雲笈七籖云龍漢元年化生絳霄五仙君此天中之帝以眞
　炁爲藏府命元天以陰陽木火土金水五行之炁成人之形
　內列肝心脾肺腎以藏魂神意魄精在天爲五<md:KR5b0082_HFL_003-015b>星爲五帝在

　人爲五常於用爲視言思貌聽修眞之士使五炁居中以結
　命元故曰五仙中靈
翻翻五帝駕飄飄玄上門遊步黃華野囘靈驕樂端採集飛空
景舊爽多不存
　翻翻飄飄皆飛揚貌五帝者不驕樂天帝也常命駕出遊玄
　上門者玄都門也黃華卽太虛沖和之際囘靈者徘徊靈駕
　於天端下觀世界欲采集飛散之魂使之還生奈歲月幽遠
　舊爽消磨所存無幾矣前達<md:KR5b0082_HFL_003-016a>云一失人身萬刼無良可痛哉
太微囘黃旗無英命靈旛攝召長夜府開度受生魂
　前言舊爽多不存慮消散於剛風或沉溺於諸趣於是命太

　微中小童名景精常在帝前囘轉中黃之旗以集遊爽又命
　无英公子主肝魂之神執命靈幡以召魂炁使之受鍊更生
　太微按度人經靑玄注云南極長生大君卽朱陵大帝治太
　微垣司火錬事幽魂久居沉滯當入火鍊以破陰濁<md:KR5b0082_HFL_003-016b>以復陽
　光俾心源一淨業垢皆空因虛化神復還人道
公子輔黃甯總錄具形神玉章洞幽靈五轉天地分炁鍊元藏
府紫戸自生仙
　公子無英魂神黃甯乃精血三眞名元生君魂與精血相轉
　總錄爲一則形神整具洞幽者微顯闡幽也修眞之士使梵
　炁囘旋帝眞在定金光朗徹流雲徘徊自然虎嘯風生龍吟

　雲聚大寶成矣或曰天一生水以定性也地二生火以定心
　也天三生<md:KR5b0082_HFL_003-017a>木以定形也地四生金以定炁也天五生土以定
　中宫是謂攢簇五行度人經十轉囘靈圖謂乾九坎一成十
　坤六離四成十巽二兌八成十艮三震七成十爲十轉囘靈
　盡周天之極數萬炁還元之道乃知天三木與地二火同居
　而成一五地四金與天一水同居而成二五戊已自以五數
　居中和合四象而生嬰兒是謂三五歸一又按河圖天一地
　二天三地四天五乃水火木金土在天之生數也一得五成
　六蓋水<md:KR5b0082_HFL_003-017b>見土則止二得五成七火以土而養三得五成八木
　因土而植四得五成九金籍土而生五轉天地分者四象本

　自然雖屬乎天皆有名无形得土和合始成有象屬乎地也
　自此五轉之後五炁五精五神凝結昇於紫戸丹功成矣
數周眾眞會啟陽應感繁玉女灌五香聖母慶萬年三界並歡
悅稽首禮天尊
　數周九轉也修眞火候內丹成須用功九轉如人懷妊九月
　也啟陽應感繁謂陽神<md:KR5b0082_HFL_003-018a>旣成身中造化感通吉兆甚多人能
　勤苦修爲到這境界自見效驗灌五香者黃華玉女引五方
　眞炁灌沃其身也又云丹熟生香透骨覆頂聖母卽乾元聖
　母前降生時曾衛房保形今見道成豈不欣慶天神地祇向
　曾備守至此亦爲之悅然則生成大德當歸諸天故曰稽首

　禮天尊
洞玄化應聲天生神章第六　　天炁白色<md:KR5b0082_HFL_003-018b>







　金書秘字云此天魂精元陽之炁

帝眞靈府命元高眞沖融之炁　　　　　　　帝諱[雨/穌][雨/越]𩂿






　雲笈七籖云龍漢元年化生景霄沖融君此天中之帝以眞
　炁爲靈府命元之始<md:KR5b0082_HFL_003-019a>
　西嶽竇眞人修眞指南曰人生六月六津定六府用滋靈也

　修眞之士魂魄五臟皆巳鍊成陽神上感應聲天之炁以滋
　其靈靈卽炁也沖融者神炁和悅至此陰濁巳盡陽明洞煥
　煖然如春
應聲无色界霄暎冠十方囘化輪无影冥期趣道塲靈駕不待
轡朗然生神章
　應聲无色界者明爲无色界天也霄暎冠十方謂光明暎諸
　天爲十方之冠囘化輪无影與造化相友而不見形迹冥期
　趣道<md:KR5b0082_HFL_003-019b>塲暗合於大道之域度人經靑玄注云无色界天人塵
　染俱淨洞入自然身形微妙或大或小無復色象人不能見
　故云無色界頌云漸入無爲至道宗一塵不染意圓通囘眸

　下視三千界萬法都來一箇空玉章上五章言命宗下四章
　言性宗使人保命以長存明性以超脫也靈駕者南華經謂
　御六炁之辯以遊無窮又何待轡乎至此地位始知生神章
　之妙朗然不誣矣丹訣云修鍊至五轉眞陽全魂化爲神六
　轉<md:KR5b0082_HFL_003-020a>眞陰全魄化爲炁魂魄內全日中遊行無影與日純陽爲
　一自茲鬼神不可見陰陽不可測矣
空洞諒無崖玄爽亦爲强鍊胎反本初長乖飛玄梁蘄畜喪天
眞散思候履常斬伐胞樹滯心遊超上京
　空洞太虛豈有崖際玄爽亦爲强者言鬼魂始爲人時與聖
　賢無異安得爲弱因厯刼生死所受天眞爲情欲凋喪遂不

　強矣玄梁慶眞羽章云翻翮振九霄悲鳴喚玄<md:KR5b0082_HFL_003-020b>梁知爲天中
　禽名乖不同也謂鍊胎返本之功正欲收歛安靜不可同玄
　梁輕飛也蘄願也南華經云澤雉十步一啄百步一飲不蘄
　畜乎樊中譬雉在外飲食雖艱終不願畜養籠中不得自由
　如人受覇絆鬱結以喪天眞但欲散逸情思履踐常道然後
　斬伐胞胎樹滯死炁了無罣礙可以心遊玉京矣
願會旣玄玄悟我理兼忘介福九天端交禮地辰良<md:KR5b0082_HFL_003-021a>
　願會者悟玄玄之道方契素願也旣解悟則是非人我皆忘
　之矣至此福不期而介辰不擇而良何迪非吉
混化歸元一高結元始王稽首儔靈運長謝囂塵張

　混合造化三元之炁復歸於一上應元始下主一身所謂天
　尊雖遠妙近緣泥丸君是也學仙道成之日必應良辰謝絶
　也囂喧也張飛揚也言自此永絶喧囂塵埃飛揚之境<md:KR5b0082_HFL_003-021b>
靈化梵輔天生神章第七　　天炁紫色







　金書秘字云此天魂精正陽之炁
帝眞元府命元高仙洞笈之炁　　　　　　　帝諱霧雲<md:KR5b0082_HFL_003-022a>[雨/梓]






　雲笈七籖云龍漢元年化生玉霄洞笈君此天中之帝以眞
　炁爲元府命元之始

　西嶽竇眞人云人生七月七精開七竅通光明外耳目口鼻
　內心孔皆明朗自然知覺修眞當此七轉巳造七覺之地冥
　慧洞淸根塵斷絶有無皆空萬法除滅凡先劫後劫三界十
　方他我根源過去未來七通八達上下貫徹萬理具焉故曰
　高仙洞笈
玄會統無崖混炁歸梵輔務猶運靈化潛推<md:KR5b0082_HFL_003-022b>無寒暑乘數搆貞
條振袂拂輕羽瓊房有妙韻汎登高神所
　玄會者萬道之宗統攝三界妙用安可限量混炁者混合飛
　玄之炁歸於梵輔之天以復太初也務猶乃太一尊神號務
　猶收守人泥丸後戸在天濳運造化寒暑無間乘數搆眞條

　者乘此七過之數陽光凝合百骸貞固如樹之條枝也振袂
　拂輕羽將欲飛騰於是忽聞泥丸瓊房九宫之中自成宫商
　喜炁衝躍火龍玄鶴交舞身中萬<md:KR5b0082_HFL_003-023a>神盡登高上神宫與天帝
　君上一赤子合而爲一此之謂瓊房有妙韻汎登高神所
圓輪無停暎眞仙森列序上上霄衢邈洞元深萬巨秀葉翳翠
霞停蔭淸泠渚
　按靈寶畢法此超脫法也神光洞照透出軀殼上昇太虛與
　眞仙同列至於雲衢遐邈旁觀洞空洞虛太玄無邊之際下
　有巨萬之深而我獨露堂堂在淸靜性海之中浮秀葉翠霞
　之羽蓋下暎淸泠之渚湛然常寂矣八素陽歌云我超騰羽

　蓋徘徊淸<md:KR5b0082_HFL_003-023b>泠渚
遨翫怡五神繁想嘯明侣五難縁理去沖心自怡處
　論超脫在一躍之頃慮五炁之神出而未熟則時出時入遨
　翫而習熟之或動雜想則嘯詠以散之則百神皆和明侣身
　中神也五難諸說未定恐五帝之魔尙相試難可以理遣俾
　性天淸潔無一毫人欲之私方合至道蓋修鍊至超脫爲極
　功一時變化最防魔試故丁甯焉<md:KR5b0082_HFL_003-024a>
爽魂隨本根亹亹空中伫七誦重關開豁滯非神武運通由中
發高唱稽首舉
　性者命之靈也心者炁之主也心旣無累性天朗明自巳爽

　魂伫於太空亹亹無怠而不離於本根本根者元炁也七過
　關竅豁開法身獨見煩惱死生不能爲累非玉章有神武之
　功安能如是敏速耶運通由中發者有諸內必形諸外也高
　唱稽首舉者朗吟而昇舉也







高虛淸明天生神章第八　　天炁碧色<md:KR5b0082_HFL_003-024b>









　金書秘字云此天魂精通陽之炁


帝眞華府命元眞靈化凝之炁　　　　　　　帝諱[雨/疑]霐[雨/澄]<md:KR5b0082_HFL_003-025a>






　雲笈七籖云龍漢元年化生琅霄化凝君此天中之帝以眞
　炁爲華府命元之始
　西嶽竇眞人云人生八月八景神具降眞靈也眞靈旣降五

　臟亦生華大洞有十華觀門紫戸天一精通太元丹華地二
　炁通凝玄靑華天三神通萬生素華地四梵通十方黃華天
　五始通太淸瓊華地六始通㝠陰金華天七始通太玄綠華
　地八元通上淸碧華天九元通玉虛瑶華地十玄通玉淸混
　洞太无十華接空此眞靈化凝之<md:KR5b0082_HFL_003-025b>炁也
淸明重霄上合期慶雲際玉章散沖心孤景要靈會
　淸明天帝在重霄之上必無色界以上之天也與諸天期於
　慶雲之際誦玉章以發翛散沖逸之心慶雲非烟非雲太和
　妙炁也司馬眞人曰孤景華府之子乃要靈府之君嘗會於
　此

煥落景霞布神衿靡不邁玉條流逸響從容虛妙話<md:KR5b0082_HFL_003-026a>
　此皆紀天上景物之辭景霞者霞彩明煥錯落也衿與襟同
　言胸次無不超邁玉條逸響其天風動騫林之聲乎大洞辭
　有玄歌散沖襟玉條流逸響正謂此妙話會眞仙共談玄理
　也
靈音振空洞九玄離幽裔感爽無凝滯去留如解帶明識生神
章高遊無終敗
　學仙旣度自已當推神章之功上報九玄下資幽爽皆令聞
　經頓悟出入自在不復爲宿障凝滯去留生死如解衣帶然
　前輩<md:KR5b0082_HFL_003-026b>有語云來如著裩去如脫袴言無可戀也果能明識玉

　章奥妙成超脫之功則眞性長存厯劫不壞
玄景耀雲衢跡超神方外應感無方圓聊以運四大研心稽首
誦眾聖共稱快
　玄景龍名眞人乘龍上天光耀雲衢蹤跡超乎神方之外以
　其變化法身故能隨機應感運四大者運行於無色界四天
　也共稱快者翊聖眞君有言曰今日明日可惜可惜大限到
　來有何功力使不得口頭言<md:KR5b0082_HFL_003-027a>用不得紙上黑十方諸聖點頭
　時此是學人眞箇得
无想无結无愛天生神章第九　　天炁黑色









　金書秘字云此天魂精萌陽之炁
帝眞嶽府命元自然玄照之炁　　　　　　　帝諱靈[雨/淵]霽<md:KR5b0082_HFL_003-027b>








　雲笈七籖云龍漢元年化生神霄玄照君此天中之帝以眞
　炁爲嶽府命元之始
　浮山眞率曰無色界上種民天也人之本性湛然虛明譬如
　太虛不容一物妄想諸愛如空中花生死輪迴如結空果人

　能返本還元一念不生萬縁頓息乃生此天始爲不壞修眞
　之士始於克念至於無念諸<md:KR5b0082_HFL_003-028a>陰消盡眞性圓明决超三界此
　卽不壞眞空無上法身也
　左侍眞人曰嶽府人之腦骨也始生形旣具則必有靈以主
　之有靈故有元有元故有華有華而後生嶽乃諸神出入之
　門必待全具方合腦骨以固之今小兒有顖門是其處也爲
　其炁囘滋本根諸神所居謂之靈蓋以其靈能返照於下故
　曰照
無結固無情玄玄虛中澄輪化無方序數來亦叵乘<md:KR5b0082_HFL_003-028b>
　至人澹泊心無結固性無情動淸靜而有定不隨運化次序

　輪轉亦不乘陰陽變遷也
誰云無色平峨峨多邱陵冥心縱一往高期淸神徵良遇非年
𡻕刼數安可稱
　無色卽無色界上淸之境也誰謂此地平坦亦有炁化高邱
　大陵如玉山上京峨峨然可以登覽學仙者若欲冥心縱遊
　期須三淸徵召方得至彼實千載之良遇也
浮爽縁故條反胎自有恆靈感動太虛飛步<md:KR5b0082_HFL_003-029a>霄上氷津趣鼓萬
流濳凝眞神登無愛故無憂高觀稽首昇
　浮爽返胎即大洞經億曾萬祖厯刼種親遊爽散滯俱得更
　生蓋子孫祖考同此一炁我身旣度祖宗亦得返胎成仙自

　然之常理又何疑焉况身中之靈本太微三一之神洞合太
　虛可以飛騰於霄漢高寒之上矣津趣鼓萬流者問津自天
　河也紫微夫人云玄波振滄濤洪津鼓萬流駕景盼六虛思
　與佳人遊是也雖曰進登天仙亦<md:KR5b0082_HFL_003-029b>須濳神凝眞愛縁淨盡始
　遂逍遥乃知愛者憂之本也無愛則無憂矣嘗謂人之性天
　本來淸靜澹然如水不受一塵干汙則厯刼長存一爲愛染
　則癡雲蔽天業風蕩水不復淸靜矣其始因愛生貪因貪生
　煩腦妄想叢雜擾擾勞勞諸苦所萃流轉生死出没於欲海
　波濤之間曾無了期業識滋焉地獄生焉且七情六慾皆能
　害性何獨於愛殊不知愛乃業縁之萌蘖情欲之梯媒以其

　甘柔有毒使人惑而不知漸漬<md:KR5b0082_HFL_003-030a>日深盤結愈固自非智慧勇
　猛有定力了悟眞常之士孰能斬絶九章之功自修鍊結胎
　至於上昇能事畢矣而猶以愛爲言者恐人翫習爲常而不
　知爲永刼憂患之本分毫洗滌不盡不能超脫故聖人於末
　章抽關啟鑰其義遠矣若夫高觀天衢稽首上昇切有俟於
　來者焉
大極眞人頌
　太極神澄大帝<md:KR5b0082_HFL_003-030b>










大道雖無心可以有情求
　道德經謂吾不知其名字之曰道强名之曰大然則道本無
　名又安得有心哉惟求道者不可不用情

伫駕空洞中囘盼醫滄流淨明三界外蕭蕭玉京遊
　眞人伫靈駕於空中囘觀滄海渺若塵翳<md:KR5b0082_HFL_003-031a>如坡仙謂渺滄海
　之一粟三界者欲界色界無色界也身心出三界之外淨明
　無礙可以遊宴玉京
自無玄挺運誰能悟冥趣落落天漢澄俯仰卽虛柔
　自非天生挺特應運之才孰能悟此幽默之旨俯仰天地間
　至樂存焉虛者天之形柔者地之性
七玄散幽夜返胎順沉浮
　七玄七魄也返生胎息順陰陽而沉浮也<md:KR5b0082_HFL_003-031b>
冥期苟濳凝陽九無娱憂

　生死之期陽九之災冥黙有定苟能濳光凝神不足爲懼南
　華經謂安時處順哀樂不能入也
覩此去來會時復爲淹留外身而身存眞仙會良儔
　眞人觀人生死去來之速謂未死之間得以淹留當勉於修
　省能無容心於內外則全其眞矣道德經云外其身而身存
　斯人也其眞仙之良儔乎<md:KR5b0082_HFL_003-032a>
亹亹玄中趣湛湛淸漢波代謝若循環椿木不改柯
　玄玄之趣如清漢之水不絶也代謝生死苦於輪囘無定惟
　得道者特立如大椿不隨眾木開落星霜屢閱而柯葉不改
　南華經曰死生亦大矣而不得與之變

靜心念至眞隨運順離羅感應理常通神適逯自徂
　靜心念至眞志於道也羅網也隨陰陽之炁運行離諸疑網
　有感必應徂往也言無<md:KR5b0082_HFL_003-032b>所往而不通
淡遊初無際繁想動九遐飛根散玄葉理返非有他
　遊心於淡合炁於漠此樂何極繁想若動一念飄蕩九遐喻
　如樹之根葉飛散培養之則深根固蔕人之想念繁雜靜定
　之則神還炁聚皆自致也非由外也
常能誦玉章玄音徹霄霞甲申洪災至控翮王母家
　常誦味道之腴脗合造化飛神瑶池之上<md:KR5b0082_HFL_003-033a>又何患乎洪災南
　華經云大浸稽天而不溺

永享無終紀豈知年刼多
　以道爲身不生不滅太虛中長存也<md:KR5b0082_HFL_003-033b><md:KR5b0082_HFL_003-034a>

音釋
　炁(音氣出道書)闢(毗亦切)滓(壯士切)遠離(上於願切下力智切)駭(下揩切)閡(音礙)處(音杵)
　友别(筆列切下同)咀(在吕切)餐(千安切)重悟(上傳容切)賞監(下音鑑)雍觀(上音邕下
　音官)料别(上音寥下筆列切)皆應(下音英餘音映)篤好(下音耗)罹(音籬)氣𠜍(下音貫)綜
　(子宋切)笈(音及又巨業切)監眞(上音鑑)繒(慈陵切)漑(音槩)和(胡卧切)空洞(下音同)哺
　(音步)蛻(音稅)碭(音蕩)葩(披巴切)歘(許勿切)驕樂(下音洛)𠜍十(上音貫)趣(音促)蘄(音其)
　五難(下作平聲)亹(音尾)從(七容切)叵(普火切)冥趣(下音陬)逯(音逮)徂(莊加切)翮(音核)
