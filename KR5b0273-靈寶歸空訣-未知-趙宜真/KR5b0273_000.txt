








靈寶歸空訣四八
(崇文廣道純德法師教門高士原陽子趙宜真編述)
歌括
胎圓神化英雄漢脱體自由無忌憚學人精
進了無生行時點檢休撩亂
上士丹成道備來去自由我命在我不在
天矣中士而下雖能進道當歸空之際必
先覺察不至昏迷
頂門天鼓若雷轟此是天崩地䧟聲三聲二
聲三二載一聲一載也須行

歳除夜或毎夜半靜坐攝念觀頂門謂之
大明關忽聞聲如腦裂歴歴然如霹靂狀
計其聲數以定年限
掩耳指擊樓頭鼓恰似鐘聲三載數磬聲一
載蟬百日蚯蚓七日身當故
歳除夜或毎夜半兩手掩兩耳以二指於
腦後畢三十六下如鼓聲則安樂如鐘磬
蚯蚓蟬聲則知歸期逺近
樓頭天鼓俱不鳴天柱崑崙亦已傾燈前額
間看臂大叩齒無聲總去程

樓頭鼓即腦後天鼓即項門天柱傾
即頭頸弱不能舉一曰崑崙倒又曰須彌
倒毎夜澄前竪起左手按自己額間看臂
小則吉大則凶前齒爲法鼓叩之不鳴皆
是去證
暗中挑眼虧光耀耳前脉住收竿釣曹溪水
竭華池乾拜澄失影皆歸兆
夜半於極暗處以手指挑眼上下無光謂
之日月無光是歸候太陽耳前脉不動
謂之釣客罷竿是一日候舌下大牙齦

後爲華池閉口津液乾謂之曹溪水竭
是七日候夜半焚香點澄禮拜回顧身
後左右全無影謂之影不隨形是此日候
左腎入腹在明朝右入復來待七宵臨行又
入緊繋住遺骸不死魂神超
外腎子左曰隂母右曰陽公左入小腹去
復來則是二朝或對周一日候右入小腹
去復來則是七日候左右惧入則半日身
亡臨行又復入謂之隂陽催促又曰磐巖
當以絹帯或綿繩緊繋住於腿上不令入

腹令屍不死五臓中動便是歸寂之時
其時性從足下而生從頂門而起即動屍
則正心望天門去
便尿之際連雙腎縮痛如錐不堪忍男左女
右脚剌疼半日去程心按緊
雙腎名玉女畫娥眉當便尿之時其腎縮
刺痛不可忍謂之地獄關動於忽然男左
女右脚剌痛謂之命門絕皆當正坐把定
精神牢捉心印不可放逸以手緊緊按心
勿令昏亂良久痛止即半日去也

徧體如同走螻螘忽然又似一蛇游頻來報
應到心上骨節皆疼世事休
偏身或脚板如有螘子走或如蛇行行到
心中即骨節疼致昏悶如此三五回謂之
諸慾離身又曰諸神不在定是不祥須要
凝神定心或一念差錯即墮業道不可不
謹
點撿燒香當夜靜有三兩件歸空證桃湯沐
浴便更衣一盞白茶還靜定
遇夜洗手浣漱衣冠畢焼夜香依前逐一

點檢如有三雨件報應之時便沐浴更衣
入室靜坐喫白茶或淨水又有何境象可
去則去未可去再喫淨水一二口又定了
諸般人物境象來引歸業道受輪回堅持心
印休貪著斧劈毋懼毋嫌猜
臨命終時眼化爲無名鬼耳化爲阿誰鬼
鼻化爲死樹鬼舌化爲快軍鬼身化爲思
惟鬼心化爲雌雄鬼一切鬼神盡從心起
即非外來先須識破
逢諸色佛菩薩師儒等或隊仗迎引皆是

天魔外道境逢冤家眷屬或黄赤白路
亦是業道魔境逢燈光處是內魔眷屬
逢曠野處是人間胎卵逢親戚姊妹是
入輪廻胎無胎入野逢簥輦黑白車是
牛馬等胎逢殿宇是猪羊胎逢黄衣
白服是猫犬胎逢黄旛豹尾是走獸胎
逢象是狐胎逢吹簫處是蚯蚓蟬類胎
逢鼓樂處是鳥雀蟲螘胎逢花街柳巷
是蛇胎逢市井關闠人物徃来之地或
黑白青紫並是畜生道逢酒肉飲食之

類是餓鬼道聞妙香是天人胎逢父
母眷屬處是六慾天發做里社廟神逢
金甲神人教請是人天大福血食神
如前諸色神人境物並是自家神識誘引
外魔即非正道不得亂捨去來不怕不嫌
不取不愛若差一念便落他胎氣斷之
際或如斧劈也莫驚恐正昏㸃時不得
逃竄務要牢捉心印如如不動良久自定
只見雷大電光路日光毫光十丈度將身猛
去不動心即證人天歸淨土

唯此四境可行必歸善道
逢著隂人過茶湯迷魂之藥不可嘗此境若
還牢記得能通宿命永無忘
逢婦人過茶湯或施或賣若受而食之便
墮惡道決定不食而𥩈傾棄之則當來通
宿命矣
四輩髙人學仙佛迟速無常莫輕忽輪廻百
刼萬苦辛六賊三屍恣顛踣
四軰者謂道教中有出家男官道士有出
家女官道士有在家男官道士有在家女

官道士釋教中則出家者男曰比丘女曰
比丘尼在家者男曰優婆塞女曰優婆夷
昔天尊世尊説法時會中皆有此四軰人
聽法也無常者謂幻假色身未免敗壞不
長久也六賊即六慾之謂也真性如如非
動非靜感物而應在眼根能視則貪慾色
塵在耳根能聽則貪慾聲塵在鼻根能嗅
則貪慾香塵在舌根能言能食則貪慾滋
味在身根能運動則貪慾非爲在意根能
出謀應事則貪慾顛倒夢想如是六塵既

入於六根六慾因之而熾盛障迷自性故
以賊名情慾盛則精魄結而爲三屍蟲致
人貪愛無厭顛倒夢想流浪死生展轉輪
廻受諸苦惱無有已時
直須勇猛賽關張不動干戈已伏降四海清
平歸有道聽命無生大法王
自性法身本無生滅迎之不見其首随之
不見其後輝今耀古卓然獨存唯其汨於
根塵引入諸趣迷惑本來若能奮勇猛火
智慧力勘破根塵則情慾頓消法身自見

從他四大敗壞於我了不相干此所謂無
生大法王也
後序
夫人生受形既有成住不免壞空百歳光隂
過眼如夢命終之際情識昏迷則随其業習
淪入諸趣無有出期此所謂無常迅速生死
事大而歸空之法有自来矣恪傳以爲逹摩
禪師之作予觀其文義訛舛不倫不類大乘
菩薩語句況逹摩西來不立文字得非後人
所撰假大名以取信乎今因舊本叅以異聞

正誤删繁序爲七言歌括一篇凡十四章章
四句以使記憶仍就毎章附注務得其詳有
縁遇者寶而祕之毋成輕泄急宜猛省識破
幼縁對境忘境廣行方便多種善根於十二
時中四威儀内堅持戒定勿助勿忘真積力
行則本來慧性一旦開明直下承當自作主
宰時節到來把定玄關驗其消息撒乎便行
斯乃大丈夫能事而歸空之法不爲無所濟
矣抑嘗見仙佛中或有不幸者如景純郭真
人既悟真常之道而不免枉遭刑戮直道中

義竟以㓙終大慧禪師既明正法眼藏而不
免疽發於背洞見五臓竟以苦終人海中或
有僥倖者愚夫愚婦汨沒塵勞素無修習而
能先知去候脱然令終是皆宿令定業各随
縁分順償凡俗罔知寧不以彼此令終㓙終
爲口實而𥩈議之多見其不智須知明眼髙
人性天已徹縱遇風刀常坦坦假饒毒藥也
閑閑自性法身逍遥世外設或塵情未滌道
眼未明運應滅時還如夢中不知是夢難忘
熟境随順冥行畢竟迷悟不同聖凡有間惟

學仙學佛四輩髙人撫幻景之倐遷脱苦輪
之未易回頭在早覺岸同登不亦善哉是故
爲之序併説偈曰
生死無常本不干只因貪著致多端歸空有
法原非法日向東西一樣圍


靈寳歸空訣


