








二篇同卷淵五
　道徳真經頌
　明真破妄章頌



道德真經頌
　　　　茅山蔣融庵譔
　　經總序頌
紫霧光中信息通聊將黄葉翫兒童若拘語

句明宗旨辜負當年白髮翁

　　　一章
綿綿宻宻絶胚胎動着塵埃撥不開今曰爲
君通一線一齊吹向此門來
　　　二章
本无差别與肴訛无奈他家事轉多用力到
時須勇猛端然无不犯清波
　　　三章
見得分明用得高不教家富小兒嬌寒來暑
往无多事四海清平賀聖朝
　　　四章

惜功名位勞心力説盡人間最苦心放去收
來無限意免教陸地受平沉
　　　五章
一物靈然亘古雄玲瓏八面總疏通看時恰
似無蹤跡及至拈來用不窮
　　　六章
天地由來本自然何曾有意着中邊若人薦
得絲毫力獨坐孤峰壓大千
　　　七章
我本無心豈有争迢迢劫外恁縱横自從一

句相名貌直至如今說不清
　　　八章
先天有物鎮長存八萬塵勞岀此門識取根
源端不動巍巍何處不稱尊
　　　九章
有心何似本無心自己家風處處真莫把醍
醐成毒藥到頭方見出頭人
　　　十章
一切有爲俱是苦尋枝摘葉幾時休直饒坐
斷千差路已落他家第二籌

　　　十一章
妙在機先本自然頭頭應用勿頗偏只愁此
意無人會更向灘頭唤渡船
　　　十二章
門外風光幾萬般幾多遊子不知還若無舉
鼎拔山力争得回頭冷處看
　　　十三章
寵辱本來無我相只因我相逐緣生若明我
相無非我豈受他家一點塵
　　　十四章

離諸名相且非眞說得分明轉不親只把目
前恩苦事方知何法可當情
　　　十五章
反山六目猶難測徒把形容亂比倫不是其
中些子别一回拈出一回新
　　　十六章
冷處方纔好着鞭到家萬事總如然借婆衫
子拜婆節依舊還歸婆面前
　　　十七章
道着知之早不祥那堪遍地是刀鎗及乎到

得功成後辜負東君枉斷腸
　　　十八章
好漢不求无病藥癡人認着眼中花何如萬
里長天碧一月孤光共一家
　　　十九章
好事端然不用求誰知轉地却成愁區區依
倚成何事畢竟歸家是到頭
　　　二十章
大圓鏡裏無差别百尺竿頭要轉身消息斷
時方活路依前不離本來人

　　　二十一章
觸目全彰無背向於中些子最風流寥寥千
古分明在坐看青山幾度秋
　　　二十二章
放去收來幾百般用時總在一毫端直須截
斷功勳路方得全軍戰勝還
　　　二十三章
山是山兮水是水水不是水山非山人人自
有通天竅争奈時人自作難
　　　二十四章

脚下工夫須踏實自揚家醜却成魔假饒不
把絲毫者着眼觀來已自多
　　　二十五章
渾淪一物離中邊卓越端居象帝先只爲强
名名不得方知月落不離天
　　　二十六章
纔涉絲毫變態生全身檐板實非輕當場辨
得賓中主坐斷南頭稱太平
　　　二十七章
妙處初非由造作爲人親切老婆心師資密

意誰人會獨對東風惱殺人
　　　二十八章
做小着奸全伎倆貧煩早老又如何至頭須
是成家業争奈人間事轉多
　　　二十九章
將心擬待還應錯着意爲時又轉傷何怕世
間多少事也宜閑處着隄防
　　　三十章
强兵戰勝若爲讎得意濃時便好休不是將
軍心膽大想應平地使人愁

　　　三十一章
毒病還他毒藥醫病除毒藥不須治不誇毒
藥能除病病瘥當思未瘥時
　　　三十二章
朕兆機先豈有名其中些子冠群倫無端特
地安名後衮衮東流曰夜傾
　　　三十三章
萬般施設甚優游一切都盧一法收假使黑
風翻大海未聞沉却釣魚舟
　　　三十四章

通體時時不覆藏不離當處盡風光生成萬
有元非主獨坐巍巍孰可量
　　　三十五章
形狀雖無氣象雄憧憧來者總包容六用不
行消息盡頭頭應用了无窮
　　　三十六章
機關深遠誠難測變化恢張理莫窮休把是
非來着我到頭應不與君通
　　　三十七章
大道閑閑該衆妙森羅萬象盡分明三千里

外灰消息永曰寥寥賀太平
　　　三十八章
大圓鏡裏无分别分别妍媸鏡不傷可惜後
人成榜樣從兹較短復量長
　　　三十九章
妙處元來不在多事多徒自起肴訛直饒分
别肴訛去玉石依前不似他
　　　四十章
懸崖斷處須回首省力工夫不在强擾擾世
間多少事不知終曰爲誰忙

　　　四十一章
眞金自有眞金價别寶須還識寶人末後不
因重説破至今不復解知音
　　　四十二章
便須掀倒葛藤窠切忌將身入網羅直得待
他休歇後誤人多處誤人多
　　　四十三章
紅燄爍人流似火石人入火不能煙其間好
處无多子買得風光不用錢
　　　四十四章

輕重由來自有常當時切忌錯商量莫將好
事爲奇特好事令人轉斷腸
　　　四十五章
見得分明用得真箇中别自涉疏親兩頭坐
斷无依倚雨過千峰一様青
　　　四十六章
事擾擾時吾擾擾我閑閑後事閑閑明明識
得閑閑法長笑一聲天地寬
　　　四十七章
不離當處自風生動着絲毫便不清坐看區

區門外客幾多車馬任縱横
　　　四十八章
爲道休將爲學觀三千里外髑髏乾巍巍坐
斷無生國更向无生那畔看
　　　四十九章
大道平平絶黨偏春花何處不鮮妍癡人相
對難言夢故把鸞膠續斷絃
　　　五十章
剖腹傾腸都說破何須特地轉生疑疑時自
有通霄路不許時人着眼窺

　　　五十一章
不動纖毫應萬機知恩之後更誰知及乎事
向无心得却問无心是阿誰
　　　五十二章
絲頭念念生之本識得根源善執持水泄不
通猶未是到家正好着便宜
　　　五十三章
道在其中不易知迢迢大路絶傾欹癡人不
解成家業盡逐韶華向外馳
　　　五十四章

工夫穩處不通風密密綿綿又不窮底事毛
端含法界都緣認得主人翁
　　　五十五章
終朝赤子恣熙熙當體凝然總不知纔涉有
爲成造作還他葉落又抽枝
　　　五十六章
坐斷牢關通一線自然到處便風流曉來雨
洗千峰碧一點翩翩海上鷗
　　　五十七章
萬法門中自有常纖塵纔動便乖張秋風斷

送一番雨无意凉人人自凉
　　　五十八章
不慧不癡無限意翻雲覆雨幾多時可怜此
意人稀識倒着襴衫獨自歸
　　　五十九章
冷淡工夫眞朴實到家活計豈能量功成行
滿超三際萬劫千生撲鼻香
　　　六十章
舉心動念成虧缺秉燭當場絶所疑上下升
平天地闊此恩須是大家知

　　　六十一章
木落山空萬寶秋陰陽造化妙推求但將坎
水藏離火嬴得精神蓋九州
　　　六十二章
一點圓明處處同高低富貴不如儂見成受
用无虧缺千聖從教立下風
　　　六十三章
道着无中早不中不勞計較自收功莫將此
事爲容易這裏針鋒也不容
　　　六十四章

機先截斷千差路動着纖毫事轉傷可煞傍
人无耐性爲他閑事惹愁腸
　　　六十五章
向道惺惺不似癡惺惺多事復多機若知此
箇真端的妙用縱横總不知
　　　六十六章
衆流衮衮盡朝宗只爲他家信息通若把无
心成有意百花撩亂惱春風
　　　六十七章
當頭觸着動乾坤任是王維畫不成可惜拶

開泥水路爲他深處少人行
　　　六十八章
省得家風用得親當知水到自渠成寥寥此
意知何盡幾度潮平月又生
　　　六十九章
將軍堅壁屈人兵不犯秋毫致太平待得功
成无一事却怜當曰太麤生
　　　七十章
此間明明無間隔時人何不便承當若教此
事人都識不直他家一盞湯

　　　七十一章
得了還同未得時於中元不涉毫釐脫身未
到膏肓外萬孔千瘡作麽醫
　　　七十二章
生來膽大又心麤豁達精神自有餘收拾得
來誰得似珊瑚枝上舞金烏
　　　七十三章
當機殺活甚玄微輕重還他作者知子細爲
君重説破夜寒毛骨冷淒凄
　　　七十四章

懼法須還識法人從來王法等无親欲知王
法无親處月影穿潭不見痕
　　　七十五章
清平世界没肴訛只爲家翁不奈何臨事始
知无事好雙垂赤脚笑呵呵
　　　七十六章
這箇由來本不殊誰將强弱巧分疏直下既
分生死路无星秤子較輜銖
　　　七十七章
天人元不隔毫釐纔涉毫釐轉背馳爲怕夜

行侵早起誰知獨惹露霑衣
　　　七十八章
覿面相逢語不欺奈何獨自少人知當場薦
得深深意曰出扶桑却在西
　　　七十九章
分明識破不爲冤要識先須達本源識得本
源眞要的了知天道没頗偏
　　　八十章
隨家豐儉乃安然萬法之中盡省緣喫飰着
衣无一事大家風月本同天

　　　八十一章
擇法須還眼目親至眞用處出根塵到頭一
轉無私句不離當場這主人

道德眞經頌







