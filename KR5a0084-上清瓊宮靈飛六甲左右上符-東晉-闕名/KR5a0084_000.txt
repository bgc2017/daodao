








上清瓊宫靈飛六甲左右上符張六
上清瓊宫靈飛六甲玉女六十人諱字并左
右上符太極九部上皇太極眞人受之於玉
晨大道君左右靈飛六甲符一名玉精眞訣
一名景中之道一名白羽黑翮隱遊上經靈
飛六甲神道也六甲之神時乗六龍以宴慶
雲盻看六合迴降服符者寢房也其以節日
又乗白鸞之車駕黑翮之鳳以宴常陽倒景
看遊八方之神嶽也降服符者身和合䰟𩲸
通靈逹形三氣合香五藏生華坐在立亡役

召萬魔履鋒蹈嶮萬福來和渉山入水㳂海
歩河不拘津梁不畏危巓變化隱遁招風召
雷立起雲雨坐𦤺行廚入兵不傷入水不濡
山神奉衞玉女來迎服之六年六甲見軀與
人語言授子眞書長生天地二象同符别寢
勿雜遺淫妄慾寂心鏡形乃可見求
太極四眞人曰六氣順運於十天六甲旬周
行於幽㝠有其符則隱化無方聞其名則上
𥙷天眞行其道則飛虚駕景佩其文則玉女
執巾用之六年方諸青宫刋功玉簡書名録

字萬神奉衞眞人造房行之十四年太素三
元君迎以三晨之羽節衣以紫霞之雲帔夕
遊八景朝登虎輿唱以鳳吹樂以玄鈞萬神
扶軒攝風召雲太一參轡白日登晨
六甲靈飛左右玉女名字六十人每至甲日
平旦向王方閉目内視存六甲一旬之玉女
盡來羅立我前衣服形色如上良乆畢乃叩
齒六通咽液六十過畢而微呪曰
左飛右靈八景華精上植琳房
下秀丹瓊合度八紀攝御萬萌

神通積感六氣練清雲宫玉華
乗虚順生錦帔飛裙霞映紫房
腰帶虎書給羽建青手執神符
流金火鈴揮邪却魔保我利貞
剖勒衆妖萬惡泯平同游三光
迴老返嬰坐在立亡侍我六丁
猛獸衞身從以天兵呼吸江河
山嶽流傾卒𦤺行廚金醴玉英
收束虎豹叱咤幽㝠役使鬼神
攝伏千精所願從心萬事克成

分道散軀恣意化形上𥙷眞人
天地同生耳聰目明徹視黄庭
六甲玉女爲我使令
呪畢閉目初存思之時當平坐按手於膝上
勿令人見見則眞光不一思慮蕩散念念在
心不得他想當須愼之臨服符當先呼直日
玉女名畢微呪曰
天玄地黄太虚六氣朝服靈精
神金虎文當令我眞又令我神
分散形影封山召靈役使萬神

坐亡立存高遊上清北朝玉晨
呪畢乃服符符文眞要如左(卷内符並朱書)
甲子太玄玉女(名靈珠字承翼)





乙丑太玄玉女(名簡修字青萌)






丙寅太玄玉女(名定華字鬱陵)







丁卯太玄玉女(名須臺字馥猷)




戊辰太玄玉女(名愛淳字衆梨)





己巳太玄玉女(名四淳字寧華)





庚午太玄玉女(名㑹容字流南)





辛未太玄玉女(名澄華字抱珠)




壬申太玄玉女(名雙皇字鳳文)





癸酉太玄玉女(名龍嬰字歡生)





右甲子太玄宫左靈飛玉女部

玉女玄錦帔青
羅飛華裙捧玉

精神虎符餘取冝

甲戌黄素玉女(名神光字飛廉)




乙亥黄素玉女(名紫春字飛芝)





丙子黄素玉女(名寄風字參盈)




丁丑黄素玉女(名鳳環字鬱娥)





戊寅黄素玉女(名叔華字上容)





已卯黄素玉女(名英玄字羽珠)





庚辰黄素玉女(名正齡字春香)




辛已黄素玉女(名蔚勝字彫羅)





壬午黄素玉女(名琬御字千成)





癸未黄素玉女(名良營字娥昌)





右甲戌黄素官左靈飛玉女部
玉女青衣絳裙青
紅黄霞綬朱履捧
緑玉神符餘取宜

甲申太素玉女(名眞元字瓊石)





乙酉太素玉女(名蕭蘭字玉英)




丙戌太素玉女(名娥玄字和明)





丁亥太素玉女(名興房字渌華)





戊子太素玉女(名翔峯字定暉)





己丑太素玉女(名煙童字偃殊)




庚寅太素玉女(名七輸字靈飛)





辛卯太素玉女(名肇臺字篇敷)





壬辰太素玉女(名蔚金字丹旗)





癸已太素玉女(名安天字沙風)




右甲申太素宫左靈飛玉女部
玉女緑衣絳裙青
紅霞綬青履捧緑
玉神符餘取宜


甲午絳宫玉女(名丹淳字雲齡)




乙未絳宫玉女(名散陽字靈華)





丙申絳宫玉女(名逐精字玄珠)





丁酉絳宫玉女(名抱雲字緑閒)





戊戌絳宫玉女(名房賔字石香)




已亥絳宫玉女(名清英字南靈)





庚子絳宫玉女(名靈羣字曲登)





辛丑絳宫玉女(名素美字啓清)





壬寅絳宫玉女(名汾華字蔚芝)




癸卯絳宫玉女(名曜英字西安)





右甲午絳宫右靈飛玉女部
玉女淺紅衣青裙
青紅霞綬手托緑
玉神符朱履餘取宜

甲辰拜精玉女(名龍願字靈素)





乙巳拜精玉女(名歡庭字逸臺)





丙午拜精玉女(名營芝字玉生)





丁未拜精玉女(名招風字常娥)




戊申拜精玉女(名夜華字雲嬰)





已酉拜精玉女(名宻明字勝非)





庚戌拜精玉女(名紫虚字容鐶)





辛亥拜精玉女(名鳳華字緑安)




壬子拜精玉女(名儀房字上竒)





癸丑拜精玉女(名寳華字壹昭)





右甲辰拜精宫右靈飛玉女部
玉女黄衣淺青裙
青紅霞綬朱履持
緑玉神符餘取宜

甲寅青要玉女(名啓先字惠精)





乙卯青要玉女(名慶翔字娥生)





丙辰青要玉女(名幽昌字晨暉)




丁巳青要玉女(名伏華字廣敷)





戊午青要玉女(名緑雲字安曷)





已未青要玉女(名金聲字曲臺)





庚申青要玉女(名飙遊字雲飛)




辛酉青要玉女(名親賢字髙英)





壬戌青要玉女(名神珠字貫衆)




癸亥青要玉女(名雲佪字抱生)





右甲寅青要宫靈飛玉女部
玉女紫錦帔下丹
青飛華裙持玉精
金虎符餘取宜


太極玉精眞訣上符





右符以甲子日始二日服一以平旦男服八
節日日中又服之
太極玉精眞訣上符




右符以乙丑日始二日服一以平旦女服八
節日夜半又服之
上二符是靈飛六甲之符宗也欲服符先齋

六日乃服服之六十日乃得服六十玉女符
也此二符主招神靈通逹萬精長服不廢飛
仙長生旣服六十玉女符故當須此符兼修
之也男女官各隨名而用忌殗穢經死喪之
家不得與人同牀寢臥衣服不假借人禁食
五辛及六畜肉及接近婦人尤禁之甚令人
神喪𩲸亡生邪失性灾及三氣死爲下鬼常
燒香於寢牀之首
太玄宫甲子玉女一部同服上玄錦帔下青
羅飛華裙黄素宫甲戌玉女一部同服黄錦

帔紫羅飛羽之裙太素宫甲申玉女一部同
服白錦帔丹羅飛華裙
左右靈飛玉女服色手中並執玉精神虎符
頭並頽雲三角髻餘髮散垂至腰
絳宫甲午玉女一部同服丹錦帔青羅飛裙
拜精宫甲辰玉女一部同服紫錦帔碧羅飛
裙青要宫甲寅玉女一部同服紫錦帔丹青
飛羽裙
右左靈飛玉女服色手中並執玉精金虎符
頭並頽雲三角髻餘髮垂至腰

此有六十二符乃是太極上宫四眞人所受
於太上道君受者當須精戒潔心澡除五累
穢汙之意杜塵濁淫慾之失正目存六精凝
思玉眞香煙散室幽身孤房積德累功和𩲸
保中髣髴五神遊生三宫絶爭競於常軰守
寂黙以感通者六甲之神不逾年而降已也
子能精修此道必𦤺登仙矣信而奉者爲靈
人不信者將沈九泉矣
上清六甲靈映之道當得至精至眞之人乃
可傳之即𦤺通降九嶷眞人許偉逺昔受此

方於中嶽宋德玄德玄者周宣王時人服此
靈飛六甲符得道能一日行三千里數變形
爲鳥獸得眞靈之道今在嵩山偉逺乆隨之
乃受得此法行之道成今處九嶷山有女子
郭少藥趙愛兒王魯連等並受此法而得道
者復數十人或遊玄洲或處東華方諸臺今
見居之南嶽魏夫人言此郭少藥者漢度遼
將軍陽平郭騫女也少好道精誠眞人因受
其六甲之術趙愛兒者幽州剌史劉虞妻别
駕趙該姊也好道得尸解後又受此符王魯

連魏文帝城門校尉范陵王伯周女也亦學
道一旦忽委化壻李子期入陸渾山中眞人
又授此法子期者司馬魏人清河王傅也常
言此婦狂走云一旦失所在矣
上清六甲靈飛隱遁服此眞符遊行八方行
此眞書當得其人按四極明科傳上清内書
者皆列盟奉𧵥啓誓乃宣之七百年得付六
人過年限足不得復出泄也其受度者皆對
齋七日𧵥香信於有經之師上金六兩白素
六十尺金鐶六雙青絲六兩五色繒各二十

二尺以代剪髮登壇㰱血破劵之誓以盟奉
行靈符玉名不泄之信如違盟負誓七祖父
母及己身俱受風刀之考詣積夜之河運蒙
山之石以塡孟津有經之師所得法信當給
施寒栖貧下孤病老耄懦弱之軰不得獨用
如違科典
三官紀察死爲下鬼切冝敬之慎之


上清瓊宫靈飛六甲左右上符
