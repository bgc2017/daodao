








了明篇序
蓋甞論之謂夫人之生斯世也豈易得爾戴
天履地靈於萬物余以奔名競利逐偽丧真
至於没齒不能聞道虚度一生略不少悟誠
可歎哉殊不思宣尼尚謂朝聞道夕死可矣
以宣尼之聖猶急於聞道况我軰乎余今所
謂道者乃大道也何哉公而不私正而不邪
出乎大朴之未散先乎三光之未萌寂然無
聲之可聽杳然無象之可觀苟能敬慕不遠
於人非比乎旁門小法惑世異端之術也蓋

以道本無名人因寓物強名甚多論其妙道
之實卓然惟一難測難遇非言可盡兹由天
幸因遇宋先生於雲之間專記先生云吾遇
鍾吕傳授口訣運歸根復命之功行補腦還
精之道二物烹煎而成大藥刀圭服了隂盡
陽全三田炁足身外見身功成行滿脫殼昇
仙先生又云天機非遠只在目前若能堅心
固守斷絶疑惑道無不成仍出所著歌詞與
和朗然子詩三十首言近而指逺句清而道
備余敬而拜授遂編成一集名曰了眀篇不

敢獨寶于家願得與衆共之惟冀好事君子
無惜詳觀時乾道四年十月一日三衢毛日
新謹序



















了明篇
宋先生述
遇真歌
已酉年四月中白日再過鍾離公口訣親傳
玄妙道三千日夜積成功感謝祖師傳口訣
等閑不向愚人說暗修功行上天知輕泄漏
慢鄷都折鎖金關無漏泄開透雙關行日月
含光默默返泥丸神氣相随朝帝闕罏中真
火赫炎炎煉得真金白似雪隂陽炁足現陽
神坐卧神光明皎潔三田精炁與神全自知

名姓是神仙長生不死工夫别不漏仙方誓
不傳壺中仙景時時看洞裏真人極少年紫
霧紅光生卧室風雷閃電起牀前一朝脫殼
離塵去跳出凡籠走上天
解迷歌
道不遠在泥丸休信閑人亂語言看畫仙經
千萬卷分明只說汞和鉛欲要真精無漏泄
須靜靈臺如朗月靈臺不靜神不清晝夜工
夫休斷絕休斷絕要勤行運滿三田功自成
功既成時神煉就神既煉就可長生修真士

聽此言謹守神仙妙訣傳祕宻天機休漏泄
漏泄之時累祖先奉勸世人須發志人人有
分作神仙
和朗無子進道詩(三十首)
一
學道須堅五十年终宵端坐莫貪眠雙關撞
過崑崙頂九竅衝開變化權玉兎走來投北
海金鳥飛入洞中天刀圭便是長生藥服了
凡胎定得仙
二

夜靜光華景物春圓明自在本來真香冥于
内觀星斗恍惚之中見主人金鼎炎炎懸赤
日黄河滚滚鼓玄津寳珠鍊就功成後燦爛
金光頂上新
三
静坐精思小室中鐡牛莫遣走西東山頭虎
嘯人難見海底龍吟景不同氣足自然形不
老神全巳覺貌如童可憐貪利貪名者一旦
無常盡落空
四

眼前白雪亂紛紛满目黄花變紫雲頂上山
泉時復響耳中仙樂日常聞丹田自有延年
藥身上誰無浩劫紋此理世間少會可傷
城外許多墳
五
榮華休羨學仙才得道皆因此處來鼎内鉛
生成大藥罏中汞長結靈胎陽精不漏身無
死真息常存炁自回混俗和光随分過任他
人笑作癡呆
六

逹了玄元萬事休任他春去又還秋飮將玉
醴形難老捉得金精命自由月魄日魂常會
合嬰兒姹女更綢繆夜深獨坐焼丹處萬點
眀星帳頂頭
七
運氣來來一十春因師指教得玄門便將戊
巳爲罏鼎巳得屯蒙辨曉昏元氣充飡盈腹
飽真陽運動遍身温死生感謝先生訣萬劫
如何報此恩
八

氣入丹田火自生眉間灼灼電光明循環二
氣乾坤合運轉三宮日月行煉就陽神添壽
域修成至寶復元精假饒髮白顔衰老服了
金丹也再榮
九
功成名姓列天官悟者元來有甚難神火昇
騰天地泰隂陽和會谷神安廻顔不用飡凡
藥返老何須覓外丹靜坐可觀塵外景世間
無比百千般
十

天機豈敢對人論煉假成真浩劫存紅汞黑
鉛焼藥本金烏玉兎煉丹根功成必定歸蓬
島德備還須謁帝閽霹靂一聲神鬼懼霞光
萬道照乾坤
十一
暗地修行隱市廛工夫忙裏不曾閑須資宻
宻頻居室何用區區走入山金飯頻飡堅骨
髓玉漿時飮駐容顔我今巳得長生訣罏内
燒成九轉丹
十二

道要玄微理最深修真須是要堅心黄河運
透充天路絳闕鎔成滿鼎金進火不須尋靜
室求仙何必住幽林身中儘有延年藥可笑
愚人向外尋
十三
無貪無愛勝山居不惹閑愁事緒踈得遇至
人親口訣何須更看萬家書光隂有限催如
箭一歲還添一歲無奉勸世人須早悟不修
不鍊是愚夫
十四

三田隂盡反陽純二物烹煎養就真徳重自
然神鬼伏道髙詩句果驚人夜深獨生觀神
劔無限隂魔遠離身煉汞成砂應沒老壽同
天地貌長新
十五
小年懶意習文儒虛度年光二紀餘無意貪
求名與利有心只待上虛無刀圭會飮顔如
玉飛過金晶臉自舒不識根源宗與祖嚥津
行氣謾區區
十六

雙關夾脊上泥丸神氣流通自駐顔萬頃金
錢開宇宙兩輪日月透關山河車搬運休停
住進火功夫莫放閑煉取自家真太藥巳知
名姓出塵間
十七
認取玄玄莫執迷功成行滿逹無爲頻吞玉
液滋容質能飲瓊漿濟渴飢二氣相交生姹
女五行匹配長嬰兒自知逹了天機理脫殼
昇仙定有期
十八

求仙何必外尋丹爭似存精返氣還髓實自
然無老死陽純必定有童顔金關玉户須牢
鎖罏鼎烹煎功莫閑一顆眀珠纔運動光輝
閃電兩眉間
十九
大道非難在志求誰能肯向少年修人生幻
化何堅固富貴榮華得幾秋百歲光隂如一
夢可憐随浪逐波流貪財戀色何時徹不作
骷髏未肯休
二十

學道來來二十秋眼前俗景見如讎但行七
返添精髓長使黄河水逆流萬卷仙經何必
看一壷仙酒醉方休有朝拂袖騰空去物外
逍遥有甚愁
二十一
自說南華有姓名不因師指道難成縁偷日
月通天地爲鍊還丹出死生隂裏陽生人不
曉無中生有是真精先生教我岀神法閉目
蓬萊撚指程
二十二

華池嚥罷看蓬瀛萬里如同一里程藥就駕
雲朝玉帝功成跨鶴謝三清直從行處知端
的還向无中定杳㝠如此學仙真可學百千
萬劫鎮長榮
二十三
人人皆戀色和財不肯回心向道來形體衰
殘將欲死追歡語笑起疑猜一朝氣散難尋
氣一日災來怎免災若要無生亦無死分明
造化在靈臺
二十四

學仙須是學三茅萬卷閑文懶意抄爭似澄
心修内物夜深金鼎虎龍交烹煎水火無休
歇煅鍊丹砂豈暫抛巳是十洲三島客看看
拂袖出塵巢
二十五
長生不死是仙家一任年光變歲華得道便
歸天上路愚迷終是入泥沙目前明有神仙
路爭奈人心似夜叉不覺命終沉苦海尋思
真箇可傷嗟
二十六

無限修真不識真口中解説不能行萬般存
想空勞力枉費工夫坐五更行氣若知行氣
主運精還識運精根功成定是飛昇去仙簿
元來有姓名
二十七
饒君讀盡世間書性命元来並不於爭似回
心修至道夜深莫倦守丹罏燒成大藥歸蓬
島結就靈砂入太虚莫道神仙無分做人心
只爲太頑愚
二十八

貪利貪名沒了期終朝恣意亂非爲爭如向
已修功行煉就陽神絶慮疑神水頻澆添道
氣自然容貌不能衰一朝得赴瑶池會相與
諸仙世外期
二十九
道在身中莫外尋修功全是自家心龍精虎
髓誰人識離坎相交道理深煉藥全憑天上
火燒丹須是鼎中金愚人不達玄元理謾看
仙經怎曉音
三十

尾閭運透九宮門呼吸玄元天地根要妙雙
關明夾脊兩輪日月間髙奔陽全隂盡三田
滿煉氣成神浩劫存功行滿時天詔至十洲
三島作仙人
三十詩篇和朗然分明説盡道根源天機
漏泄令人悟爭奈愚夫不學仙
詞
蘇幕遮
氣隨神神隨氣神氣相随透入泥九裏長把
金關牢鎖閉捉得金晶暗地添歡喜○下辛

勤須發忘十二時中莫把工夫棄隂盡陽全
神出體功行成時名列神仙位
醜奴兄
真人本是凡人做悟者何難名利如山隔断
神仙路徃還○謝師指教生死事長在心間
長在心間十二時中不暫閑
沁圜春
速速修行惜取身中無償珍把金鳥玉兎罏
中煉用隂陽造化養就陽神虎嘯龍吟丹田
裏頂內時時仙樂聲泥丸裏烹煎水火鉛汞

成真○夜來端坐澄心神見真人顔貌新用
河車搬載充開牛斗星辰潔皎光射分眀服
了刀圭功成後自知道仙班有姓名諸仙請
待玉皇宣至朝拜三清
武陵春
七返還丹人怎曉曉後有何難夜靜存神向
内觀神水滿泥丸○搬運金精無夜晝呼吸
不曾閑功行成時出世寰名姓列仙班
又
虎遶龍蟠功最妙交會在丹田罏鼎烹煎火

自然日月煉爲先○認取坎離爲造化真氣
要還源向己澄靜生内觀九轉煉成丹
醜奴兒
河車怎敢停留住搬入泥丸水火烹煎一粒
丹砂煉汞鉛○金丹大樂人人有只要心堅
休說閑言不走陽精便是仙
又
因師傅授朝元理晝夜功勤煉煆成真偷得
隂陽共半斤○壷中天地何曾夜四季長春
洞裏光隂交我如何與世論

又
夜来子後披衣生心定神清見箇真人臉似
胭脂體似銀○罏中火熖炎炎起紫氣騰騰
一粒丹成管取飛昇上帝京
太常引
金丹只在自身中真水火鍊成功因遇呂仙
公識返本還元祖宗○陽全隂盡神光現處
認得自真容名姓列仙宮巳跳出乾坤世籠
點絳唇
二氣工夫河車搬入崑崙腦世人誰曉此是

玄元道○存得陽精年老身不老三田飽行
功都了拂袖遊蓬島
又
這箇工夫因師傳授知元祖論甚子午説甚
龍和虎○只在目前明有神仙路速修取有
朝歸去消了隂司簿
搗練子
真水火謝師傅黑鉛紅汞鼎中煎現神光滿
目前○丹砂就是神仙金晶捉住夀同天待
功成玉帝宣

臨江仙
說甚坎離龍共虎休言火候周天陽精不走
自神全雙關眀有路直上至泥丸○牢鎖金
關并玊户日魂月魄烹煎三宮都滿體牢堅
陽神朝上帝永劫作天仙
醜奴兒
金公本是乾家子住在坤宮真虎真龍喫盡
三尸及九蟲○丹砂鍜鍊泥丸裏赫赫長紅
一日成功直見三清太上公
浪淘沙

我有一張琴隨坐随行無弦勝似有弦聲欲
對人前彈一曲不遇知音○夜靜響琤轟神
鬼俱驚驚天動地若雷鳴只候功成歸去後
携向蓬瀛
又
師指鍊金丹牢鎖金關工夫進火莫交閑向
已澄心觀内景閃電眉間○妙用在泥丸神
鬼難看愚迷不悟隔千山悟即如同觀返掌
岀世何難
又

鉛汞要加添火候頻煎體中氣足返陽全養
就嬰兒并姹女同坐同眠○髓寶自身堅運
滿三田刀圭服了得神仙只候功成并行滿
獨歩朝元
糖多令
搬載渡黄河金關牢閉鎖運九還須是功多
光透簾愇紅似火見金錢萬千朶○逆水湧
銀波充開牛斗過進工夫蹉跎見箇真人便
是我暗心歡喜笑呵呵
挑源憶故人

自從師指天機道萬卷仙經都曉若會運精
歸腦顏貌長不老○真鉛真汞人知少烏兎
烹煎成寳身外有身方了玉帝金書召
惜黄花
天機大道達者稀少運戊己龍蟠更虎繞這
一顆丹砂凡世人難曉間木金坎離顛倒○
陽全隂盡形容不老將水火烹煎自然爐竈
待行功成就鍊無價寶去朝元七祖都了
阮郎歸
一輪明月照三峰綵霞飛滿空分明見我主

人公眀珠透上宫○丹藥鍊鼎中紅頻頻要
用功功成定是出凡籠閑遊仙洞中
武陵春
七返陽全隂去盡精髓滿三田修到無爲必
自然論甚後和先○認取五行真水火須要
識根源自已丹砂著意看何用外尋丹



了明篇
