








明眞破妄章頌
虚靖張眞君著
道生天地
混沌未分先有道道无形色亦无情自然化
育生天地天道輕清地道寧
天地生人
道生天地始无名分判隂陽立五行人位其
中靈萬物人從天地道生成
人禀隂陽
三才天地人同炁人禀先天一炁靈一炁具

身名曰道感通天地及神明
一炁生三
一眞眞外更无眞祖炁通霜具此身道一生
三生妙用元精元氣與元神
人身三寳
元精元氣與元神三者无形亦有形運用得
傳眞可見光明无極是分明
一炁相關
雷乃先天炁化成諸天仙聖總同眞我身一
炁相關召同祖同宗貼骨親

以心合神
眞心動處是雷機神合神兮妙更竒只此更
無差别處如磁吸鐵不相違
法即是心
此心心外元无法呪訣符圖少合眞心眞將
何爲妙用靈光一㸃運元神
神可通天
元神直捧一封書一道寒光射太虛徑達玉
京金闕去玄恩星火下天衢
呼天叱咤

叱咤望空將令打不識元神召使者天髙星
遠豈能聞從便之乎并也者
金光召雷
金光灼灼照雷城百萬雷兵禀令行不用符
圖幷呪訣旱天能兩兩能晴
妄想行持
不悟隂陽闔關機想存作用總成癡雪符燒
盡千千道兩澤何曽一點施
眞念降魔
降魔何處是工夫中有元神神定居慧劔揮

時神鬼伏便教禍害自然除
心妄鬼欺
妄念紛紛且失眞符圖呪訣費精神鬼神一
见嘻嘻笑打石抛磚更害人
祖炁陽晶
先天祖炁至陽晶鍊盡隂魂一性靈九轉玄
功成項刻隂陽交姤結胎嬰
辨眞隂陽
眞隂眞陽旣不識木可浴兮火可炙靈光一
點不分明受度亡魂有何益

南昌非心
玄關一竅有隂陽心腎元非水火𦂧寄語鍊
師髙着眼莫將心府作南昌
普度有法
普度工夫又不同金光灼灼照羅酆黍珠一
顆空懸處太極還歸无極中
取炁不同
昩却自家元氣主妄想天罡對空取恰似騎
牛去覓牛此等之人何足語
不識元神

召將光轟令一聲令聲驚起我元神縁何不
見元神面只爲時人昩本眞
印須心印
心印相傳付有縁令人印木不知玄祖師心
印相同處顆顆光明徹九天
靈光一㸃
書符道妙起工夫委聚毫端篆作符着相想
存行呪訣將來只是墨和朱
先天字號
號頭用處須天篆元是皇人接筆書奢頡後

天塵世字用之總是感迷愚
妄想隂陽
隂陽吞啖運符中心腎盈虧黑與紅一箇乾
坤如許大這些伎倆豈能通
腎中一點
兩腎中間一㸃明癡人守此欲通靈誰知此
處皆隂氣著比陽晶隔萬程
心下元神
人言心下一包空精氣元神聚此中何似癡
人容易惑蓋縁不識主人翁

膽非雷府
妄将藏腑作雷霆怒氣膨膨起震驚撃破琉
璃瓶子後何曽聞得有雷聲
誤指雷霆
一陽生處地雷復外腎應非雷所居穢濁聖
賢難懴悔將來必定被雷誅
不辨眞陽
心肝脾肺腎膽府嘘呵呬嘻呼吹取父母后
天隂陽氣如何可以祈晴兩
七事純隂

涕唾津精氣血液七件皆隂總無益身中只
有一隂陽江湖多少无人識
穢氣觸眞
有言臍下寸三分作用金光此處存豈識此
中隂濁氣運成穢濁不堪聞
似是而非
妄言一竅在眉心直入三分可許深誤殺世
人眞可笑如將䃋石作黄金
錯認後天
臍輪後與腎相連兩處空空總後天若問先

天玄妙處除非得遇至人傅
雷動無時
動雷有用雷霆煞又筭停星日月時如此天
機容易測兩暘何用法來祈
邪能惑正
幾多道眼不曽明役將祛神輙現形只爲身
中无主宰隂魂假托姓名靈
當明眞要
一員神将數家法多是宗師撰造成更過幾
年多是假行符呪水豈能靈

作用兩全
道法難忘呪與符必須道妙兩相扶先天玄
妙工夫到呪訣符圖可有無
道本法體
法行大道合先天呪訣符圖總是玄至道杳
然无所得符圖呪訣也徒然
萬法歸一
道生于一愎何疑可以无爲可有爲萬法本
來歸一處何分正一與清微
造化在我

本質雖殊炁不殊當於親處下工夫人身大
抵同天地造化隂陽總屬吾
兀坐頑空
无心兀兀坐多年將謂神仙巳有縁不解龍
吟幷虎嘯但知空坐也徒然
隂陽互根
頑石中空蔵白玉縱饒見得光生目大隂元
受太陽精初八上弦圓十六
因法生謗
本爲同門共指迷上根一覧悟玄微若將此

向愚癡說生謗生嗔總是非



明眞破妄章頌





