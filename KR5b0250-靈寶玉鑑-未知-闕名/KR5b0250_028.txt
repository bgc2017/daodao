










靈寳玉鑑卷之三十方四
開明幽暗門
九幽地獄燈
元始威章拔魂籙符(玉文祖炁)




呪曰
大明東出浮羅陽光紫炁鬱霄變化黄老

九陽眞炁龍篆成章天寶靈寳神寳天君
太一青宫東華生炁破獄滅考覃宥罪魂
十方天尊混合成形上有三十六天
下有三十六泉分形散影變化億千
玉圭所指鐵城摧毁魂神受度罪業俱消
九光圓像普照十方元始開化勑降青玄
急急如律令
告文
玉清寶光梵眞元始威章拔魂寶籙
今月日恭奉

道㫖告下
元始威章覃宥罪魂出離幽獄回集善因
專伸正度(某)魂上生
仙界須至告下者
符
道君有命勑付崐崘破毀鐵圍羅酆幽隂十
方三界無極神郷三官九暑十二河源解釋
亡過(某)魂洎億劫種親疾除罪簿落滅惡根
不得拘留時刻昇遷萬神護送徑詣人天隨
品受化更生福郷一如告命

年𡻕次月日告下
具法位(臣)姓某承誥奉行
方函式
(元始威章拔魂寳籙告下十方三界酆都幽獄𡨋官)具法位臣姓某謹封
九獄燈
三晨慧光破獄眞符(三光炁訣)





呪曰
赤明開圖運度自然開明三景億劫之先
今日大慶沉魂受鍊重昏幽暗永夜寒泉
欲請慧光照破𡨋關冰池温和爐炭息煙
刀山劒樹永斷攀縁回光十方照耀諸天
魂消五累業除勾連三晨同輝永劫除愆
玄元開光承恩上願三光玉女請如斯言
一如告命
右符各獄焚之能通光隂境覃宥罪魂然
㸃諸燈不可缺此

執策杖呪
天地交光日月合明上沖牛斗下徹幽㝠
左扶六甲右衛六丁神杖破獄萬彚超升
急急如律令
毀鎖符(五文祖炁)




呪曰
太上符命普度幽魂出離苦趣徑超生門

急急如律令
張門符



呪曰
三清玉勑光耀九衢神燈破獄吏卒準符
鐵城摧毀銅柱清虚威靈猛將六道啓逯
釋放罪魂咸昇玉都急急如律令
焚九獄符呪

玉清祖炁罷對幽堂三星煌煌元始開光
有罪無罪得赦(某)方寳光煥映普登天堂
急急如律令
又呪
太上道君勑付崐崘神符一下拔度死魂
勑赦呪
無上玄元太上道君教臣行符照破幽獄
死魂出離急急如太上律令
右存自己爲元始天尊執策杖於各獄勑
破之念前呪存地獄化爲坦途衆魂乗此

寳光皆得度化次度杖與符侍燈執水盂
灑淨念
茫茫酆都中重重金剛山靈寳無量光
洞照炎池煩七祖諸幽魂身隨香雲旛
定慧青蓮花上生神永安
功德金色光暉輝開闇幽華池流眞香
蓮蓋隨雲浮千靈重元和常居十二樓
急宣靈寳㫖自在天堂遊
破獄祕呪(玉訣祖炁)
唵俱祇知帝阿勒薩曇婆伽婁伐耶婆叱吒

吽訶
九眞梵炁破獄眞符
東方玉眞梵炁之符(卯文東炁)



呪曰
三陽之光妙炁纏結九壘禀令永破風雷
又呪
九炁生煙玉寳慈尊皇上正炁流降眞空

雷電息威偃消迅風劒㦸摧折罪業消融
元始符命昇濟魂宗急急如律令
南方玄眞梵炁之符(午文南炁)



呪曰
六陽之光照煥隂獄火翳清涼焦肌完復
幽夜開明乾和妙毓
又呪

三炁丹華萬福玄眞吹嘘陽光拔度苦魂
火翳滅燼炎息威風炮奂塗炭法兩慈雲
惠光普化罪苦消蠲一如告命群靈敬聽
急急如律令
西方太眞梵炁之符(酉文西炁)



呪曰
四炁合陽分隂感化金剛摧毀𡨋曹奉行

又呪
七炁素英太妙至極金光寳耀煥映千億
鐡杖考掠永使蠲釋金搥刀义應時消釋
天慈赦宥削名黒簿魂登太素逍遥自適
急急如律令
北方上眞梵炁之符(子文北炁)



呪曰

五炁順度玄光合眞溟泠變温寒池生春
又呪
五炁玄精玄上玉晨九和陽光普濟罪魂
清香周布穢惡除氛冰戈霜刃悉除其根
九天道炁嘘寒爲温罪考解脫昇度沉魂
急急如律令
東北仙眞梵炁之符(寅文艮炁)




呪曰
梵炁定極斗運旋衡鑊湯停沸死魂更生
又呪
鎮劫保運晨景慈尊化形救苦度仙上聖
惠澤流布鑊湯滅釁沸煑火爛復形端正
湯化甘涼蓮生青柄永出苦爽普登元應
一如靈命鬼官敬聽急急如律令
東南度眞梵炁之符(巳文巽炁)





呪曰
魁魒回度眞炁混康銅柱摧折隂府消殃
又呪
先化梵陽一炁好生度命大聖普濟無窮
焦爛生肌熱腦散沖炎然銅柱永滅無熒
苦除罪考上昇仙宫急急如
律令
西南寳𡨋梵炁之符(申文坤炁)




呪曰
六眞分治回尸返生屠割停考刀劒消洋
又呪
坤炁虚皇太靈髙尊景色元輝下照幽宫
風刀割切霜刃摧鋒罪魂零落肌體復充
永免茶毒克證先宗急急如律令
西北命眞梵炁之符(亥文乾炁)




呪曰
九炁肇運萬靈振降火車俱滅咸覩慈光
又呪
乾靈玉眞無量太華天元正氛廓照無涯
火車停輪消弭蹤瑕潰爛肢體變生玉葩
神與魂昇上登仙界急急如律令
中央眞陽梵炁之符(玉文祖炁)




呪曰
四炁四正四眞四明隂尸九鍊返朴如眞
萬炁凝混普停幽刑
上元玉虚明皇紫宸下洞九淵眞皇洞神
慧慈二光普度亡魂刀山劒樹立化騫林
考掠苦毒徑除酸辛鋸解倒懸永不由經
鐵城破散鬼官遷眞億劫罪爽普度朱陵

十天誥命群靈奉迎敢不從命列奏玉宸
元始回光化形符(玉訣祖炁)



右符於九獄畢次作用於中央呪曰
元始一炁散耀諸天靈寳陽晶鬱儀之君
光回九地輝破八𡨋太玄隂景結璘之神
炎炎熱惱廓照生清引日月星合照炁神
六合內外破暗生明

化形呪
吾師天中救苦尊常善化形十方界
以此威神成大慈救彼衆生無量苦
九夜重泉幽暗郷普令廓然生光明
牛頭獄卒盡昇仙一切沉魂俱解釋
三途五苦諸囚繫考對停閑上紫清
見聞有識及有情感此皆成無上道
唵吽吒唎遍光明
師先以回光化形符元始威章酆都眞形
共三道作一沓懷於胷前至破中央獄時

焚此符兩手玉清訣擎灰於手中自已即
本來元始性光化爲百寳祥光内外洞明
上逹三天下通九地天尊化形十方救度
苦魂諸獄幽牢悉爲樂土衆魂咸乗妙光
上昇天境吹灰于燈壇中念前呪三遍次
納策杖
元始符命制
魔奉行保舉
酆都山
亡魂度品南
宫酆都消燼

三官解刑赦
縛閑業受化
(眞形)
更生隨品受
錬上登福庭
右山形連上題下呪共作一板刋之應用
九獄牌符(九道)
東方獄牌符



呪曰
青陽青帝震宫之精流光下照洞徹杳𡨋
摧破地獄風雷悉停急急如
上帝律令
南方獄牌符




呪曰
南方赤帝離宫耀明下照萬重無幽無㝠

火翳停𤔵除熱得清
西方獄牌符




呪曰
白帝剛騎誅斬妖魁乗炁驅馳飛戈走騎
下破幽牢救度一切
北方獄牌符




呪曰
重隂㝠㝠黒龍馳符徑達重泉罪無乆拘
北帝有令違者速誅
東北獄牌符




呪曰
重隂之境罪業之門鑊湯煑潰考掠罪魂
符命一下善惡悉分
東南獄牌符



呪曰
九龍符命下入重泉積劫滯魄無路可宣
銅柱之苦咸賜赦原

西南獄牌符


呪曰
三光普照幽㝠易開積釁不原萬劫可哀
免罹屠割獲登天堂
西北獄牌符







呪曰
炎炎之心重重之罪火車輪轉受此苦㑹
符命下頒九幽罷對
中央獄牌符




呪曰
乾坤交泰二炁感通元始符命萬聖咸從
一切地獄永扇慈風
右符呪書于牌上
九幽獄圖
師曰按法天象地方圓爲式九幽曹主罪憲
職任羅酆東南巳地是其所也按太一聖眞
之科以砂土作壇九方闊二寸九壇一同總
方六尺以法地之隂極二六之象毎壇四角
三曲如獄之形毎獄明燈三炬九獄共二十

七炬九獄之心隨方立牌牌之上書破地獄
符(見齋法門)背冩獄名上懸九旛(見旛蓋門)至破九獄
燒九旛了却以此旛掛其位仍先立遷神回
黃旛使幽魂覩之萬罪皆滅也
夫九幽者八卦中宫按九州分野各係社令
主守在天爲九霄在地於九宫化形爲九幽
獄其名又九皆一炁所化一念所感凡亡人
一念之惡其獄即現其報隨之故大上垂慈
拯濟立此齋法超拔幽爽當知其所出也
九幽名者

一曰幽㝠二曰幽隂三曰幽夜
四曰幽酆五曰幽都六曰幽治
七曰幽關八曰幽府九曰幽光
大凡建九獄本爲普度沉淪之設若是建小
縁上不禮君王而及寰區下不度九祖而及
六道區區只度一二之魂則
上帝豈特爲一人而能頒曲赦悉開九獄必
無是理地獄未必皆可破幽魂未必皆可度
而我之立意無一毫及物之功豈本科之意
也倘或專薦止可然燈祝譛或建九危燈之

𩔖足矣破獄之科不必舉行庶免僣瀆然孝
子報親無非盡誠懴罪足矣豈可以我祖必
堕地獄而行此科理之所在也若果欲行之
却當隨宜設斛食度沉魂不拘多寡隨力建
功則破嶽一節行之無(兼)矣蓋無量苦爽沉
迷有無一念既差終墮其獄若非祈天請命
行符破幽何由解脫故當按法行之





九獄牌
東方幽㝠風雷地獄南方幽隂火翳地獄
西方幽夜金剛地獄北方幽酆溟泠地獄
東北幽都鑊湯地獄東南幽治銅柱地獄
西南幽關屠割地獄西北幽府火車地獄
中央幽光普掠地獄






(總九獄圖)

玉清盪滌血湖大符




告文

靈寳玄壇
令月日恭奉
元皇勑命頒降
玉清盪滌血湖大符覃宥罪魂須至告下
者
符
右奉
靈寳符命普濟幽塗告下翻體大神擲
尸神王食心啗腦神王牛頭獄卒牢檻㝠
官仰遵符命拔度(某)亡魂洎無間血湖産

亡罪衆出離幽暗覩見光明免滯血湖錬
質澄神徑上南宫仙化成人一如告命
年歳次月日時告下
具法位臣姓某承誥奉行
方函式
(玉清靈寳盪滌血湖符命告下無間血湖大小鐵圍諸獄㝠官)具法位臣某謹封
勑呪
元始符命普濟幽塗靈寳内篆度脫血湖
神清保護徑上南都急急如


元皇上帝律令
髙功執符宣祝呪
大慈二眞人能救産死苦放光照世間
地獄悉停住刀山髙巍巍鑊湯飛炎炎
至心念眞文罪魂宿𡨚解晝夜心不離
解脫全爾身歸心發回向同上七寳林
急急如
元皇上帝律令
師澄心存一炁透玄關上昇泥九爲元始
天尊頂出寳光流布符篆照破幽獄拔度

苦魂書符行持不出於此
救軍陣傷亡之符(九符並中黄炁玉文)




救遭刑犯法之符




救劫盜傷殘之符





救墮胎落子之符




救惡疾血光之符





救母喪子存之符






救子喪母存之符





救已産俱亡之符




救未産俱亡之符





緫祝呪
靈寳玉書拔度眞符流光普照蕩滌穢軀
天符告下徑上南都急急如
元始上帝律令
右九符兼流光符九道各獄焚之
血湖圖

師曰大鐵圍山之南有硤山石獄其形皆黒
旁有火焰下有血湖在東南一石問上大下
尖中間一縫罪人皆出入自有百藥毒汁灌
其身心獄號血湖産罪婦人億劫沉墮苦不
可勝穢惡之甚獄中有百萬鬼卒晝夜拷掠
乃翻體大神擲尸大神食心啗腦鬼王之類
也

(血湖圖)




(産死獄)



法以前血湖九獄形鋪之燈旛(見橋蓋門)


靈寳玉鑑卷之三十











