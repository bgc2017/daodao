










靈寳玉鑑卷之十九萬三
　飛神謁帝門
　　　九靈章奏拜壇式






　此壇式當法三級之義内一級或以中黃

　内篆符之其二級以八卦書之其三級即
　以青龍白虎朱雀玄武列於四方臨祭壇
　時更以度罡風符加於下想之天地造化
　合運于中於上拜伏無不感應者也
　　　驅使罡風符(劒訣天/門炁)




　右符想從官力士天仙兵馬萬衆升度罡
　風此符朱書鋪於拜壇下

　　　分神詣職變神眞炁淨穢符(子文/北炁)



　　　呪曰
天地穢氣尸氣却隂玄水蕩穢香湯吐精
玄光豁蕩甲庚錬形急急如律令
　右符念淨天地呪祝之想霐▲▲三字金
　光目運於水次有九首火鳯於前太玄玉
　女注水下降灑淨

　　　謁帝變神符(玉清訣祖炁朱書/清木化服或焚之)



　　　呪曰
吾乃元皇之子太上之孫玄通無上妙達三
清五藏神君百神萬靈九靈之炁三天之精
玄眞極應萬象咸成太玄神符分明上京豁
落流鈴㝠㝠澄澄徃來金闕出入芝英急急
如律令

　　　五神寳符(玉清訣/五神炁)



　右符念眞中有神(至)萬炁齊仙以合明天
　帝日祝之爲小九棗湯服
　　　出神符(玉帝訣/祖炁)




　　　呪曰
太上神丹光耀三田能令冬熱即使夏寒
我身思念變化自然出入五内百邪不干
念呪畢凝神洞見五藏百神調於棗湯送下
　　　祝呪
魄居華蓋金之神肝元魂神青帝君心主南
方赤帝君脾中黄庭秀方眞賢中烈女秀夫
人玉府三千兵吏分祛邪殺鬼奔雷雲五炁
朝元天地人頂上泥九蒼子春左右童子護
吾身吾奉天帝得安神急急如火光勑攝

　　　圭上朝眞符(用金鏤文圭上玉帝訣/存元始一炁金光成符)




　　　呪曰
元始祖炁眞靈下降升度罡風截除魔試
準令奉行勿犯吾制急急如
元皇律令
　　　冠内升眞符(斗訣天門炁入/符於冠中頂上)




　　　呪曰
三天允賜立玄頂冠九玄七祖保度忻顔
名達玉京神相金光急急如律令
　　　左肩通眞符




　　　右肩通眞符



　　　二符祝呪

兜祁伊姪呼嚕呼囉只只憂吼耶摩哪僧伽
劣澀澀呵呵羅耶備抜須留抜抜須攝留須
吸吸攝急急如
太上老君律令

　　　旋斗符隂日(震文/東炁)



　　　　　(右左/足足)

　　　歴箕符陽日(震文/東炁)

　　　　　(右左/足足)

　　　四符祝呪
六丁捧足神魂利貞剛風無阻黄道潜升

乗空歩虛朝謁帝君急急如律令
　　　三天玉契符(四▲寳組炁/道玉清訣)

　　　　　　左上



　　　　　　右下

　右符四道各念三天妙諱存金光入符焚

　於左右上下臨壇用次念

　　　上清天寳呪
魁靈元輝上景紫沖蕭羅大梵元漠奎婁
陽光流火照日洞陽急急如
紫微律令
　　　熏章符






　　　捲章符




　　　印章符





　　　入章符





　　　章函四則上符(四/道)





　　　下符




　　　左符





　　　右符




　　　章函面符(玉文祖炁金光/萬重覆映于上)




　　　書符呪

三台流輝斗星眞炁上開八門混沌陽光
結炁成形通炁萬化三宫朝元二妙回合
輪轉成眞玄罡合璧透徹三天玄元始敕
八衆妙門
　　　章函底符



　　　書符呪
三炁陽光洞煥眞星玉清有勑衝破隂罡

天眞天令回度五常九轉九炁束制中央
天元天元雷神雷神魁罡激指風迅雷庭
九陽交圖玄感三辰炁應天運三景通眞
衝破剛風浩氣無停神霄炁衝廻反權衡
運通中急魔王保迎
　　　袋上符



　　　書符呪

太極未分陽炁混淪上極无上大羅玉清
元始祖劫三景開明始陽九炁停華育魂
勑開八門洞朗啓扃玉符告命金馬驛程
火鈴前擲雷激電奔急告上景俓上紫清
奔飛日月合景三辰玄光煥發衝罡驛程
三靈九炁混合我身天靈節榮性返歸眞
　　　靈寳心呪祝之
和元陽炁降集三靈拘魂制魄内外洞明
玄景眞苗道貫始青三部八景炁周杳㝠
心寧南北坎雜自清眞羅鬰絶上開八門

飛度三界合制乾坤
　　　通天符版



　師取本命日用棗木長五寸闊二寸半刋
　符於上作一穴穿五色線帶肘後隂日右
　陽日左以絳紗袋之露星月二十一日遇
　本命用香花茶果十二分請北斗九晨并
　通天符使降炁于符

　　　佩符呪
天輔無私乾象通微無幽無㝠無感不知
佩帶符圖神兵任呼我佐上王身登仙都
急急如天君紫微上道律令勑
　　　三天合同契劵(念靈書中篇搯玉/訣取五方炁入符)




　師臨登壇時以黄紗袋之佩帶之升入天

　門則萬神侍衛五帝司迎庶寳章上逹也

　　　章袱四角符


　　　　　　　東西


　　　　　　　南北


　　　袱中符(玉文/祖炁)




　　　書符呪
梵炁彌羅出隂入陽倐忽萬程風馬雲奔
去來無礙直造天門捧齋玉章與道合并
　　　章關前符




　右仰日直功曹符使火急準
　太上勑命疾速進呈取伺報應火急奉行
　　法師押字
　　　書符呪
上台一黃中台二白下台三青並降真靈北
帝勑玉帝勑太隂皇君太陽帝君角(至)軫(搯)
二十八宿南斗煞童隨吾後行隂陽決吏疾
速奉行魁(至)魒(炁/訣)
一轉太乙尊勅除鬼賊二轉起星光千妖盡
伏藏三轉三天勑除災降吉祥四轉四天降

何鬼輒敢當五轉五帝眞疾病永無侵六轉
六神定天神斬妖佞七轉収邪鬼助國救生
命急急如
太上律令
　　　祭章召將符(存諸將如本法/搯玉文祖炁)



　　　結界四維
　髙功仗劒執水盂詣天門地户人門鬼路

　各方噀水作用表白宣呪侍職焚符表白
　至天門宣呪
　　　呪曰
天門開張鬼道消亡今日安壇臣欲奏章
西北之維戌玄中央萬神於此執戮不祥
　髙功噀水擲劒次至地户表白至地户宣
　　　呪曰
生炁流通不與眞同今日奏章乃立壇塲
東南之維辰巳中央地户於此収戮凶殃
　髙功至地户作用畢次至人門表白至人門

　　　呪曰
出隂入陽五内開張天神聞之皆整嚴裝
太上使我今日奏章西南之維未申中央
収戮百鬼何有敢當
　高功至人門作用次至鬼路表白至鬼路宣
　　　呪曰
陽炁流晶百邪不生今日奏章先立壇塲
東北之維丑寅中央鬼門考鬼剪滅邪精
急急如律令
　右呪臨壇焚後四符次第宣呪

　　天門結界符




　　地户結界符





　　　人門結界符





　　　鬼路結界符





　　　飛章火鈴符




　右符左手執章右手執符想心火從頂門
　出内有金甲緋衣大將軍擲火鈴直衝罡
　風至天門
　　　呪曰
炎神炎神火鈴金精通天開道速達帝庭

六天九醜無敢輒干上帝有勑風火不停
急急如律令


靈寳玉鑑卷之十九
















