










靈寳玉鑑卷之二十二萬六
告給符籙門
道一變而爲法蓋法爲道之用也然道爲法
之體者亦無在而不在也乃日用而不知耳
經不云乎譬道之在天下猶川谷之與江海
蓋祖炁亦然而萬法之中何莫由斯也是故
靈寳大法有符籙簡誥者而義亦有所自來
矣在昔皇人按筆八角垂芒曰鳯篆龍章曰
金書玉字皆上古天人之法製也所謂符者
以合其妙籙者以紀其功簡者以格其言誥

者以出其令是皆法元始之祖炁合靈寳之
妙光以㑹神著靈於竹帛金玉朱墨楮札之
間而微顯闡幽開光長夜執符把籙監眞度
生亦體夫自然神化玄通之妙也宣行之士
宜静虛守一注念凝神洞徹幽明混融内外
則我之法性元神即是本來眞身元始其一
㸃一畫悉是道炁金光誠如是則无所不通
无所不度者矣道法體用豈有他哉
請降諸符啓奏
(具仕臣)恭焚寳香重誠上奏

三清大道十極髙眞啓教宗師三界官屬伏
望道慈俯垂洞鋻伏以開壇蕆事聿嚴靈寳
之科章濟苦度亡須假玄元之光炁(臣)退慚
蒙昧未造精微然書篆恐未合於玄䂓故施
用當力祈於眞命伏望勑侍仙而啓藴付小
兆以承宣普告萬方俾遵行而無滯開度群
品即時刻以昇遷(臣)干冐天威下情无任激
切俟命之至稽首再拜謹言
書符行持存用
凡書篆諸品符須依法入靖香燈紙札筆

硯之屬一一備具先行內錬十轉回靈之
道法師靜座調息神氣澄虚存下丹田淵
泉宫靈寳先天祖炁自中而歷二十四節
直透泥丸頂門又復降下元宫復升周迴
十過畢次存三田中有三尊乗三色雲氣
上升端坐泥丸之中次有天上三色雲氣
中三尊降自泥丸混合爲一如此分明自
已丹元君上朝心奏所陳之事須㬰慈顔
允奏勑命左右侍眞金童玉女捧琅函玉
笈在百寳光中降付容(臣)奉行即宻謝畢

自己眞人頂出寳光混合神炁内外洞明
鳯篆龍章徘徊于几案之上叩齒十二通
執筆呪曰
溟涬大梵寥廓無光赤明開圖運度自然
元始安鎭敷落五篇赤書玉字八威龍文
保制劫運使天長存
右玉訣天門炁布之念合明天帝日(三遍)
勑朱墨呪
玉音攝炁靈風聚煙紫虚鬰秀輔翼萬仙
千和萬合自然成眞

右搯子丑順至亥歸中吸巽炁旺炁布其上
玉清大梵呪
三十二天三十二帝諸天隱諱諸天隱名
天中空洞自然靈章諸天隠韻天中之音
天中之尊天中之神天中大魔天中之靈
九和十合變化上清
右玉文祖炁勑諸符等用
押字呪
疾除罪簿落滅惡根不得拘留逼合鬼群
元始符命時刻昇遷

勑印呪
億曽萬祖幽魂苦爽皆即受度上昇南宫
存太一天尊三十二天帝三光大聖並降
金光道炁灌注無窮次取日精之光合東
方生炁九息布于筆硯之上右執筆調朱
左搯震文
呪曰
玉誕長桑栢空度仙丹華曜水度魂升天
炁暎白簡金光自然永劫長存安鎭寒泉
幽魂開度長保劫年

存我本來眞性神光即是天尊運筆書篆
救苦簡正面符



書符呪
帝眞混合鍊神溉胞左右奉令司馬洞謡
九壘土皇空洞九朝紫户定錄神府升霄
開度長夜隂貫陽標三張緫御合慶幽寥
六炁咸通明梵演招司命司錄司功司殺

緫統三靈明示都府玉皇上帝降勑開幽
中理五炁混合百神曇誦延越承命三清
九陽司化百神應朝覆雲育靈拔度況㝠
太明合曰隂境承輝天覆之精下䕃地靈
赫奕玉帝威振火鈴北酆受籙九幽齊升
㝠曹合同準勑遷神神筆一下明檢鬼營
三官五帝放大光明牛頭獄卒咸皆聽命
周回萬里罪苦咸停急急如律令
勑呪
元始上聖玉帝髙靈玉文告命濟死度生

金籙妙戒拯護幽㝠白簡寳文九眞玄經
解消罪咎𡨚債和平救苦眞人削罪除刑
察命童子注上生名護戒威神引詣福庭
超離五苦乗戒雲駢轉輪得道飛升上清
祝呪曰
元始符命茭龍驛傳隂關夜府罪苦咸原
通幽達信魚龍告宣魂魄受鍊永離鬼關
乗功遷化上升三天一如告命下入重泉
救苦符簡背告文
元始符命金籙白簡救苦眞符告下十方无

極世界三官九府百二十曹五帝考官九幽
地獄巨天力士執罰神兵司録司命司功司
殺牛頭獄卒三界大魔拔度(某)等魂出離地
獄永辤長夜覩見光明萬罪消除𡨚仇和𥼶
乗此九眞妙戒拔度功德上生天堂一如告
命
年歳次月日於黄籙齋壇告下
預修告文(改曰)
元始符命金籙白簡救苦眞符告下十方无
極世界三官九府百二十曹五帝考官九幽

地獄巨天力士執罰神兵司録司命司功司
殺牛頭獄卒三界大魔覆護預修弟子(某)隨
所救度出離幽沉覩見光明因縁輪轉衣食
自然得爲初學天人一如告命
年歳次月日於齋壇告下
右符栢梓木長九寸闊二寸四分厚二分
朱篆時如前符命作用面東長跪取生炁
九口爲日華之光吹布簡文用震文念後
呪如普度亡魂於几上九吹於簡上存日
華周圓無邉方始書之用玉帝訣

簡袋式
(救告眞符告下十方無極世界)具位姓某謹封
預修書符呪
天寳君靈寳君神寳君朱明景化保素通眞
后𡈽九壘俱㑹帝庭五炁混合日月停輪魔
王保舉諸天紀名三元合慶中監五嶽下統
人倫注生注福司命司勲南辰北極陶魂鑄
魄六紀齊并金輿玉輦朝謁三清九霄斡運
紫户生神陀羅育邈渺炁合雲九府安鎭幽


爽完形華都曲麗禀勑奉行
長生簡正面符(中訣祖炁仰首取南斗炁)




書符呪
元始上帝炁灌胞元玉皇上帝玄化照臨左
陽眞神右隂靈神無上七元九幽罪魂神珠
曜日晝夜華明天帝合明地神合精黃雲欎
單氣象交并左司天府君形九隂右司天府

上生君胎三元校録九夜升騰覃赦五嶽八
獄惡根太一司命桃康奉令司録諦迎司非
敬聽太極都治八天元君太玄司方召八靈
君天合地合日月合明三元四始隂陽混凝
朱陵火府王帝華京朱陵帝君爍煌炳煥煜
𤊞煴▲上元天帝君命急行元皇下覆三官
奉迎九地九水九隂關津道路開通送護神
庭太上老君千眞監臨泰山之府承命咸遵
天勑宣行黄光洞明司命元一執符把籙尾
毫爲使飛逵帝宸度名南斗更生上清

勑呪
元始上帝赤書玉文解消隂結以證超眞
刀利南極浮閻之神流火受鍊禪猷保生
婆泥靈童與滌隂穢表裏瑩徹玉嬰之形
飛歩禪黎洞陽之庭一如告命金龍驛傳
祝呪
日中赤帝號曰丹靈眞符命仙玉籍保生
虹映玉華焕落上清七世父母累命重寜
越此宿對禍滅幽㝠公子執吾符太一居紫房
三合地戸下拔命上玉宫急急如律令

又呪
司命受錬相火成罡梁爲天牢同感陽光
樞機輔弼星列玄章育精太明赤車凌芒
鍊化神府表裏俱昌急急如上帝律令
白簡緫呪
太上開明元始監眞五老上帝赤書玉文
拔贖一切宿對罪根皆蒙解脱考對俱停
魂升九天魄度朱陵今日大願萬神咸聽
龍負白簡關告眞靈气如所願風火驛傳
長生符簡背告文

元始符命金籙白簡長生靈符告下南方丹
天世界朱陵火府南昌上宫長生大君韓君
司馬司命司錄延夀益筭度厄尊神回骸起
死監生大神超度(某)等靈魂上登朱宫流火
之庭玉眸錬質黄華蕩形書名紫策受化更
生乗此金籙度命功德時刻升遷一如告命
年歲次月日於黃籙齋壇告下
預修告文(改曰)
元始符命金籙白簡長生靈符告下南方丹
天世界朱陵火府南昌上宫長生大君韓君

司馬司命司録延壽益筭度厄尊神回骸起
死監生大神覆護預修弟子(某)生身受度劫
劫長存随劫輪轉與天齊年永度三塗五苦
八難超凌三界逍遥上清一如告命
年歳次月日於齋壇告下
簡袋式
(長生靈符告下南方丹天世界)具位姓某謹封
金龍驛吏符(掐玉訣西北望太微尊星引黄光内合布炁)
玄都金龍驛吏二人承誥頒符馳信天道




達命朱宫鍊度亡魂受錬更生一如告命
右符黄地丹書冩兩邉告文粘於長生符關中
茭龍驛吏符(北一星居斗中即北辰也在天皇之右引光書符)
玄都茭龍驛吏二人承誥傳命告下隂府泉宫




開光赦罪拔度亡魂上生天堂一如告命
右符青地朱書并寫兩邊告文
玄都茭龍金龍驛吏傳命泉曲開光赦罪
凡告頒救苦長生二符必須關聞驛吏以
二符粘於關中

救苦簡内符(子文北炁紅素黑書入於簡袋内)




長生簡内符(午文南炁黄素朱書入於簡袋内)




東極青玄救苦九龍符



書符呪
稽首三境尊紫陽開玉匱重昏遇朗日長樂

天宫啓金光降仁惠大慈仁者勑九龍使者
青玄童子救苦眞人青玄靈官乗龍降世法
雨慈雲吹灑地獄永除酸辛九幽罷對六道
停輪承兹天澤幽魂飛昇十方天尊應化沙
塵随念升降拯拔亡靈執符奉行上生福庭
急急如青玄天尊勑
右符再入大九龍符存太乙慈尊御九頭
獅子金蓮之座眞仙侍衛放百寳光洞照
天地師即黙奏請符仍念睿號八十一聲
感天尊恩命左右侍眞開紫陽九光寳藴

出授前符師即拜授次執丹筆再念睿號
九聲引東炁入筆然後書符訖再念睿號
九聲取炁吹符用玉清訣
九龍符告文(用碧紙朱書)
東極青玄救苦九龍符命告下三官九署五
嶽九州酆都六洞十宫九幽河源泉曲五道
都府城隍社令㝠關幽扃一切主者咸領符
命拔度(某)神魂及九州分野病死横亡沉魂
滯魄囚苦罪魂俓出隂翳永離幽㝠地獄消
苦開泰泉扃火翳滅熖刃毒摧傾下明黑暗

上生朱陵超度三塗宿對停輪一如告命風
火驛傳
年歳次月日時告下
具法位(臣)姓某承誥奉行
東極宫中大慈仁者尋聲赴感太一救苦天尊
内封
東極青玄救苦九龍符具法位(臣)姓某謹内封
方函式
(東極青玄救苦九龍符命告下三界十方九野地司隂曹萬神)具法位(臣)姓某謹重封


東華青宫生德開光寳符



告文(簡髙一尺二寸闊三寸二分用粉粧朱書封題如常式)
上東青林太皇萬福道君生德開光寳符告
下十方無極世界三宫九府百二十曹五帝
考宫酆都嶽府泉曲九幽溟泠五道大神河
源水官㝠關主者拔度(某)出離㝠府地獄解
釋愆尤上生

東方太皇之悟明正道逍遥自然一如告命
年歲次月日時告下
簡袋式
(生德開光寳符告下三官九府五嶽九州冥曹)具位(臣)姓某謹封
三炁流光救苦眞符(上帝訣東南炁)




書符呪

元始上帝虚皇天尊无極大道太上老君
玄元始炁九天眞文鬱儀孕殊結璘合輝
三光朗耀七元流珠恩覃泉曲澤流血湖
胎元散結穢累蕩除慧光接引上升天衢
勑符呪
靈寳玉書拔度眞符流光普照蕩滌穢軀
天符告下俓上南都急急如
元皇上帝律令
判符呪
眞符在手永救血湖巳徃𡨚業一鍊消除

急急如元皇上帝律令
祝符都呪
大慈二眞人能救産死苦放光照世界
地獄悉停住刀山髙巍巍鑊湯沸炎炎
至心念眞人罪縁宿𡨚解晝夜心不離
解脫全爾身歸心發回向同上七寳林
急急如元皇上帝律令
三炁流光救苦符告文
靈寳符命三炁流光救苦眞符告下十方無
極世界九幽地獄大小鐵圍有間無間溟泠

北隂之府符光所照摧破幽隂火山息燄寒
池摧冰刃爲寳樹劒作騫林乗此
符命拔度(某)洎血湖産死一切罪魂出離北
府俓上南宫靈寳符命時刻升遷
年歳次月日時告下
簡袋式
(三炁流光救苦眞符告下無間血湖諸大地獄主者)具位(臣)姓某謹封
盪滌血湖符元皇淨尸符(並見玉元追度門)
玉清寳籙拔幽魂眞符(西北炁吹筆東炁吹符上)









拔出羅酆九幽泉曲之府勑赦火鈴
呪曰

三天大羅髙上玉清元始靈書太上眞文

玄元天道勑降玉晨天洞天眞主領魂神
九幽主者六洞眞靈禀受眞符拔度沉淪
天王律令隂曹奉行
勑呪
玉清布命普拔幽魂天光一照罪源蕩清
急急如髙上神霄玉清眞王律令
書符呪
元始符命緫炁上元普告三界歷關諸天
風澤洞虚萬炁齊仙元洞玉曆玄化重宣
九泉幽爽斬絶地根回骸起死時刻昇遷

三官九署衆惡咸原拔出地户九祖升玄
急急如靈寳天尊无量度人律令
勑呪
幽魂多悲苦當思神霄君玉清眞金符
煥赫破泉扃釋汝解幽閉拔度出沉淪
上升刀利天錬化升丹庭急急如
神霄玉清眞王律令
緫勑符呪
神霄符命勑下九幽諸天卒吏符到奉行
一切罪魂赦之生天急急如

玉清眞王律令
天獄靈官司命救生眞符到處破獄生天
急急如玉清眞王律令
拔幽魂符告文(黄紙朱書)
髙上眞王玉清寳籙拔幽魂眞符告下十方
三界無極神鄉三官九府百二十曹水火罪
録五帝考官酆都内外洞宫五嶽九幽泉曲
九壘十二河源九州社令地水萬神拔度亡
過(某)等魂疾除罪簿落滅惡根不得拘留囚
苦罪魂乗此眞符救苦功德時刻升遷萬神

護送俓詣丹天隨品受化更生福郷一如告
命風火驛傳
年歳次月日時告下
具法位(臣)姓某承誥奉行
可漏式
玉清寳籙拔度九州分野一切幽魂具位(臣)姓某謹封
方封式
(玉清寳籙拔幽魂眞符告下三界十方㝠曹主者)具位(臣)姓某謹重封

玉清寳籙破地獄眞符(西北炁)









玉清寳符開破九幽北酆憲壘勑攝火令

通誠敷奏呪曰
至聖神人已成天眞三皇之裔太上之孫
億曽萬祖苦爽幽精天尊大法十轉回靈
赤書成章告下泉㝠玉文一下摧滅鐵城
符光洞煥赫奕重隂刀化玉樹劔變騫林
炎化生蓮冰消雪扃三塗五苦八難超凌
魔王隂官稽首送迎玉清元命一如奉行
勑呪
三天寳誥勑汝諸鬼關鎻速開鐵城摧毀
拔度罪魂速離鬼軌急急如

玉清真王律令
書符呪
九泉寒夜期劫綸塗幽隂夜壑忽覩光輝
照破九壘何敢不隨禀遵帝命金剛折摧
風雷消散火翳化池溟泠温和普掠無施
火車息燄鑊湯罷吹銅柱摧毀屠割停錐
元始有勑符到速追魂離酆岱魄出鐵圍
有罪無罪急赦無違三界侍衞萬神敬依
勑呪
玉清天尊告下幽隂元始勑命火急奉行

九幽冥府酆都大神冥司考校水府職庭
十方合屬一切有刑亡魂罪犯天命赦行
急急如髙上神霄玉清眞王律令
破地獄符告文(用七尺黄紙朱書)
髙上眞王玉清寳籙破地獄眞符告下北隂
酆都内外六洞天宫三十六獄無間地獄泉
曲水獄大小鐵圍山地獄長夜考掠隂關冥
司主職萬神咸領符命眞文煥發照耀隂冥
塗炭罷對考掠俱停炎火息燄冰雪消凝刀
化玉樹劔變騫林疾除亡過(某)罪簿落滅惡

根不得拘留囚苦罪魂乗此眞符救苦功徳
速令出離覩見光明上升南宫受化更生一
如告命風火驛傳
年歳次月日時告下
具法位(臣)姓(某)承誥奉行
泰玄省主正一靜應眞君
泰玄知省天君
天樞右相
天樞左相
天樞上相

天機内相
天機上相
玉清神公無極上相
可漏式
玉清寳籙照破地獄救苦度魂具位(臣)姓某謹封
青函式
(玉清寶籙破地獄眞符告下九幽酆都天牢地獄主)者具法位(臣)姓某謹重封

靈寳玉鑑卷之二十二











