










靈寳玉鑑卷之三十四方八
　列幙敷化門
夫道體若虚空然無所不容無所不化也豈
限以一隅而成哉且知月出于天凡有水處
影無不在也雷震于地凡得聞處聲無不應
也法性亦然静虚則能應物也苟推常善救
人救物之心而無所不被其化也故衆生障
翳本來元明眼根依物乃轉種種染著造諸
業縁生前爲疾病所侵以至毀傷夭折形體
不完皆不得其正命而死也身雖滅度妄念

猶存故以靈寳大法敷化一科以元始妙化
而復其本然之性天庶業識斷除善根滋長
復何疾病困苦之有哉經不云乎吾有大患
爲吾有身及吾無身吾有何患今旣身空幻
滅雲散月明不著於色相之塵不落於萬縁
之化豈語言文字所可議哉
　　　九天監生眞文











　　　呪曰
飛玄之氣結成眞文死骸開度萬品生根
　右九天監生眞文一十六字作眞文立於

　監生司中鬼神見之自然百骸流光辟却
　尸穢血光之氣
　　　九天監生司
謹請九天監生司馬大神衞房聖母元君天
醫列職仙衆只今引過血湖未分娩産魂約
入幕次俾令分娩托化人天
　　　召天醫符(卯文東炁誦/隱語書之)




　　　呪曰
太上九光眞華之炁流光下臨洞徹九幽
上帝有勑普救幽魂出離苦爽速離寒庭
急急如律令
　　　天醫尚藥符(斗叩天/門炁)



　　　呪曰
天醫大聖地醫元神靈丹仙藥普救群生

降臨眞炁聞召速臨吾奉
南極好生大帝律令
　　　又曰
天醫天醫速降天門拯救群生治病消危
上帝有勑風火急行急急如律令
　次想亡魂入幕
　　　分娩符(中文靈/寳炁)




謹請加保之母速賜眞炁救死魂生天
　衆念靈書三徧東南炁想魂入幕念
巳生未生皆得生成
　一法四句並誦又念三十二徧每三徧一
　取靈寳炁吹去亡魂母子分解又呪三徧
　　　呪曰
元始洞玄靈寳本章胎化生根斷除邪穢
百神定命離合自然雌一變魄雄一變魂
混洞變化中有帝尊和陽召隂鍊精正胞
昇降明堂暉映景霄内結流珠融結萬方

紫煙青雲玉嬰金光産亡之鬼胎根解散
母子速分太素生五臟七魄入泥丸
急急如
上帝勑
　　　監生符(卯文長/生訣)




　　　呪曰

天帝合明下付幽𡨋眞炁成象隂陽附行
宿愆𡨚纏解結開明監生速降衞房急生
玉眞靈書救拔産清大道有令天醫全形
急急如律令唵嗚輪尼哆嗏
全形符




　　　呪曰

太上大慈死者能完神形得妙上朝玉房

急急如玉淸上帝勑
　　　出胎符(二指/下節)



　　　蕩胎符(二指/中節)



　　　呪曰

元始符命時刻升遷胎根生化返靈向眞
斷除邪穢變化形營死魂受符仙化成人
蓬丁(中文)黃確(酉文)天中之靈日月俱通
甲乙炁令五行旺尅八景玉音守符眞形
招靈致眞攝魔符使速降通靈承符奉令
輒莫容情急急如律令
　　　迴骸起死符




　衆誦靈書三徧存一炁金光洞徹十方
　　　永度三塗符(卯文/東炁)



　　　蕩穢所
謹召本司壇下官君將吏請同運穢神君收
穢神君却穢神君除穢神君斷穢神君滅穢
神君洗穢神君破穢神君盪穢神君東西南
北四靈解穢神君將見今巳産亡魂及幽魂

中巳生未淨衆魂同入室中滌除穢炁使得
受生汝等衆魂巳沐生成之恩仰再入室滌
盪穢炁
　　　元皇淨血尸沐浴眞符




　　　呪曰
天河神水洗滌凡軀普濯膻穢消罪蕩除

玉籙符命徑上南都急急如元皇上帝勑
　　　元皇蕩血尸清神眞符




　　　呪曰
神淸炁化鍊質形軀内符所受保舉帝書
經絡存布徑上南都急急如
上帝勑
　　　元皇蕩血尸通靈淨魄呪

五行之炁周流三光之炁飛浮神魂澄
正歸上天㑹合萬神玉亰遊
　師爲慈尊頂出震炁注血尸皆令淸淨托
　水孟掐卯文東炁入幕遍灑
　　　滌血穢通神淨魄符(卯文/東炁)



　　　呪曰
天帝有勑曲赦生靈蕩涂血穢舉令通眞

流光洞照體合自然急急如上帝勑
　　　又呪
太華神水浩渺無窮能令穢濁悉變清涼
玉華流注魂魄生光符與眞人俱㑹玉房
急急如律令
　子文北炁焚符入孟想内外光明
　　　解穢通眞符




　　　呪曰
天地成章光射三宫三魂守固七魄守中
解穢除惡道炁無窮令魂通炁上逹陽光
急急如上帝勑
　　　又曰
隂尸九轉化成神尸水火之炁變入玄玄
三化九鍊升入無爲九天之劫鍊度身魂
受化更生得爲眞人急急如
上帝勑
　　　水鍊血尸符(子文/北炁)




　　　呪曰
元始符命拔度幽靈血尸臭穢兇惡潜寧
七液得注五臟光生急急如
上帝勑
　　　建天醫院
臣謹䖍誠上啓
聖祖神農皇帝天醫大聖九天髙明大使神

功妙濟眞君胗脉奠師尚藥靈童治病功曹
握針童子盧扁神王五官醫吏六職治官五
行典吏驗疾慱士審疾眞人九天司馬衞房
聖母監生大神胎生君護生君分生君速生
君加保之母浣濯夫人靈寳局中主産功曹
下死胎功曹天醫合屬仙㬰臣聞二炁運行
尚有否終之理群生處世寧無故誤之愆疾
恙旣纏死生難愈臣今攝召六道四生孤魂
滯魄等衆切慮生前妄想夙世貪求智巧紛
紜利名纏縳神虧精散氣耗形凋生時爲病

苦所侵死後乃随魂受疾復有一切傷亡及
諸横夭雖爲鬼爽晝夜呻吟杳杳沉魂滔滔
滯魄若非經由於拯濟亦難臨與於法筵仰
體道慈依科拯療謹請天醫列職官君尚藥
治病仙吏於鳯凰宫中取太清五色神藥散
布亡魂拯療生前一切疾病分頭拯治木官
散藥火官主灸金官持針水官主湯土官和
劑五官醫吏恊力同心全形復性如有拳攣
跛躃病者請針灸神將治之或有瘡癤膿血
病者請外科使者治之或瘖啞未疾死者請

活人天醫治之或證候不明而死者請拯候
功曹治之或胎産横死者請玉仙聖母治之
或驚悸霍亂而死者請安魂定魄童子治之
或飲藥食毒而死者請續命放生眞人治之
或患傷寒時氣而死者請發汗神將治之或
首體不完而死者請續頭功曹治之或身狀
不完而死者請聚形功曹治之或肢體不具
而死者請返魂功曹治之或喪亂眞炁而死
者請全形聚炁功曹治之其余該說不盡者
請列職仙眞察證候而治之俾令首斷爲續

筋斷爲聮骨傷爲𥙷身碎爲全水腹爲去縊
縳爲釋枷鎖爲脫泥沙爲除蠱癩爲剥膿血
爲淨胎孕爲下蓐損爲育仇讎爲解執對爲
和盲者開視聾者發聦啞者能言跛者能履
攣者能伸悲辛惱亂者應時解釋飲渇焦勞
者即得淸凉胞胎散滯者結節踈通炁體平
安形神整具克期超化受鍊更生臣干冒聖
威無任懇禱之至謹言
　　五帝全形符
　　　青帝護魂符(卯文紅/杏九聲)




　　　呪曰
太華木司九炁元君閉固神炁青色周溢
色自初胎息經千息青色俱充内自凝結
急急如上帝勑
　右符東方青炁九道入口運肝炁相合自
　左目嘘出彈訣存木官降藥拯療衆魂
　　　白帝侍魄符(酉文磨/眞七勞)




　　　呪曰
金華金生七炁老君西方庚辛太微玄眞
内應六府化爲肺神見於無上遊於丹田
先護我命用之必仙急急如上帝勑
　右存西方白炁七道入口肺經白炁相交
　自鼻呬出弹訣金官持針療魂
　　　赤帝養炁符(午文襪/臘三聲)




　　　呪曰
衡霍火官三炁元君南方丙丁赤龍君停
隂神避位陽官下迎思之必至用之必靈
急急如上帝勑
　右存南方赤炁三道入口運心炁相交呵
　出彈訣火官灼艾拯療衆魂
　　　黒帝通血符(千文墨/黑五道)




　　　呪曰
恒山水帝五炁元君乾坤妙用隂陽降升
周運崐崘炁返周天超凡入聖莫非炁神
出入玄牝徃來變形五藏欲見黒色通靈
金木間隔隂陽混成急急如上帝勑
　右存北方黒炁五道入口運腎炁相交吹
　出彈訣水官煑湯拯療亡魂

　　　黃帝中主萬神無越符(玉訣靈寳/十二聲)



　　　呪曰
一炁天君嵩山土帝中央戊己内藏元炁
黄色力堅運之可治丹陽莫辭朱書共儀
得達四肢黄雲大起急急如上帝勑
　右符存中央黃炁十二道入口運脾炁相
　交呼出彈訣土官和劑拯療亡魂各方中

　金童玉女擁輔五帝握三塗五苦訣念後
　呪七遍
金城孕秀玉洞凝神眞氣内養以成眞人
今日受鍊上登朱陵魂魄受鍊與日同明
急急如上帝勑
　　　五帝全形升度符



　　　聚魂復形全體呪

興生(卯)獨𨽻(辰)可韓(已)興生轉(下辰)獨𨽻遷(卯)
可韓明(寅)功都成切角正
聚魂對魂攝(寅至/已出)灌漑飛魂魄今復見全形
急急如上帝勑
　　　太一返眞符(中文/祖炁)




　　　呪曰

一生萬化運行不息玄機自然紀度潜歴

虚景合明妙宗湛寂有無二致咸契中極
急急如律令
　引五炁入符存五炁歸一作用
　　　玄元始炁呪
玄元始炁孕育三元肧胎肇始二景回旋
隂陽藴秀凝結胞元形容世壤積業無邊
五宫六府結塞三田百關九竅累滓成愆
形消炁散魂繫九泉隨魂受疾求脫何縁
天醫尚藥拯療痾纏首斷爲續筋斷爲䏈
蠱癩爲剥水腹爲寛胎留爲下孕育發生

拳攣伸縮喑啞能言手足不具俱得完全
盲聾視聴顛狂復完老者返壯執對和𡨚
饑饉充實沉痾悉蠲風勞凍絶咸得醫痊
魄户閉關魂門鍊仙與道合眞
　　　靈寳聚形返眞符

　　(日月五星五炁周流/五行生成全其身形)

　　貪至破其冀秋冬閏覺長口誦手書
　　斗至票觜參危室餘炎勑急急如

五帝上帝勑

　　　聚形



　　　呪曰
紅杏持到(卯)墨黒庚同(子)磨眞計力(酉)
襪臈聚成(午)靈寳萬物(中)消利六合
正一成法知一可具取驛令下攝
　六合訣逐方炁吹彈
　　　通流五炁落滅惡根呪

紅杏持左癱攣者伸(震)墨黒尚上耳目聦明(坎)
磨眞佑右緩癈者平(兌)臘襪下下跛痾起行(離)
靈寳沖中身强體輕(中)青帝護魂肝木長榮(卯)
赤帝養炁心火光亨(午)白帝侍魄肺金生成(酉)
黒帝通血腎水淸停(子)黃帝中主脾土安寧(中)
梵炁彌羅自然成眞(中指中/午炁)
回尸起死白骨成人(子至亥/天門炁)
濟度垂死絶而得生(坎至離/火炁)九和十合
變化上淸急急如律令
向來所召靈官功曹天醫聖衆奉爲亡靈全

形復體一一如法莫不體乾坤造化之功運
隂陽和合之數宻行匹配靡有乖違尚慮亡
人相貌雖全形神未淨更爲汝等念玉淸神
霄太一含隂育陽神呪(呪見科/範門)
　灑淨引魂赴室人間不潔世物膻腥仗此
　妙音悉令淸淨
臣謹重誠上啓
神農皇帝天醫聖賢列幕高眞承行官吏仰
蒙拯濟皆得生全無任瞻依謹當奉送
　如尋常齋醮止用前三幕拯療符法

　如普度大齋必須用後敷化門符法



靈寳玉鑑卷之三十四
















