










靈寳玉鑑卷之四十二蓋八
鍊度更生門
隂尸九錬生神玉符
師曰此符乃髙上空洞混沌九天元父道
君降而結爲雲篆付九天金籙無量壽生
神尊君行之以鍊隂尸也此符九炁齊并
日月合明百骸流火更無隂滓自然仙化
成人矣此符用黄素朱書粘於表前上奏
九天故得九天稱慶太一執符帝君品命
主録勒籍司命定筭五帝監生

欎單無量天符(子文掐九霄訣取九霄正炁)





書符呪
三才肇分九曜順行心王虚寂陽滿隂盈
神光下映救苦幽隂自然合道日月同明
右符存帝眞胞命无元一黄演之炁蒼色
下入胞元使胞元宣通

帝諱▲𩃇▲
上上禪善無量壽天符(丑之)




書符呪
道本澄廓運化隂陽合眞悟道了心無心
右符存洞㝠紫户之炁下入胎元使胎結
解根

帝諱▲𩃇▲
梵監須延天符(寅文)





書符呪
等觀應化靈寳玄光照徹諸天三十二帝
興隆教化救度存亡丹禁靈符盡獲更生
右符存長靈明仙之炁青色下繼三魂使

魂門鍊仙以逹靈
帝諱▲▲▲
寂然兜術天符(卯文)




書符呪
靈符火鍊百骸自飛炁變明陽神造玄微
九天化度天地皆歸

右符存魄命元碭尸㝠演由之炁緑色下
纒七魄使魄尸開關天王降仙以安寧
帝諱▲▲▲
波羅尼宻不驕樂天符(辰文)





書符呪
三炁勃烟日中眞精魄返魂超天清地寧

右符存五仙中靈之炁黄色下纒五臟使
臟腑淸涼
帝諱𩅺霍▲
洞玄化應聲天符(巳文)




書符呪
三變九鍊易容返顔體合玄光永享長生

右符存髙眞沖融之炁白色下纒六府使
胃管生津
帝諱▲▲▲
靈化梵輔天符(午大)




書符呪
梵上玄邈幽微禦金飛歩雲霄逹爽倩存

受炁玄玄俱守黄庭
右符存髙仙洞笈之炁紫色下纒七竅使
七竅開聦
帝諱霧𩅺▲
髙虚淸明天符(未文)






書符呪

三陽煥發七炁成眞五行俱備合鎭丹臺
日月同輝包光芒垂
右符存眞靈化凝之炁碧色下纒三部使
三部八景整具形神
帝諱▲霐▲
无想元結无愛天符(中文)





書符呪
玄黄應運炁貫天中至妙眞靈匹配元宗
右符存自然玄照之炁黒色下纒三關五
臟六腑九官根原本始一時生神
帝諱靈▲▲
生神九章符(止是口誦九章手攥九符自然合妙不必泥於旁曲)
欎單無量天魂精祕音内諱玉佩開明上符





混合空洞炁飛爽浮幽寥延康無期劫
渺渺離本條苦魂沉九夜乗晨希陽翹
大有通玄户欎單降神霄黃雲凝靈府
隂陽炁象交胞元結長命惡根應化消
桃康合精延二帝秀玉飄灌溉胞命門
精練神不凋九天命靈章生神神自超
元君遏死路司馬誦洞謡一唱萬眞和
九遍諸天朝稽首恭劫年慶此榮舊苖
右謹上請

帝眞胞命元元一黄演之炁九重爲亡過某
纒其胞元宣通上徹於天以生成一如
告命風火驛傳
年歳次月日時告下
具法位(臣)姓某告行
上上禪善無量壽天魂精祕音内諱玉佩開
明上符





無量結紫户炁尊天中王開度飛玄爽
凝化輪空洞故根離昔愛縁本思舊宗
幽夜淪遐劫對盡大運通帝眞始明精
號曰字元陽嬰兒史伯華結胎守黄房
斬根斷死户熈頥養嬰童禪善導靈炁
玄哺飛天芳華景秀玉質精練自成容
務玄育尚生羅列備明堂太虚感靈㑹
命我生神章一唱動九玄二誦天地通
混合自相和九徧成人功大聖慶元吉

散花禮太空諸天並歡恱一切稽首恭
右謹上請
帝眞胎命元洞㝠紫户之炁九重爲亡過某
纒其胎使胎結解根下響於地以固靈一如
告命風火驛傳
年歲次月日時告下
具法位(臣)姓某告行
梵監須延天魂精祕音内諱玉佩開明上符





須延緫三雲玄元始炁分落落大梵布
華景翠玉尊明梵飛玄景開度長夜魂
遊爽赴期歸炁炁返故根大帝號陽堂
字曰八靈君九關廻禄道胎炁生上元
陵梵度命籍太一輔精延泥丸敷帝席
三部八景分魂生攝遊炁九轉自成仙
琅琅九天音玉章生萬神三徧列正位
炁參八辰門玄關遏死户靈鎭津液源

應㑹感靈數明道潛廻輪慶此嬰兒蛻
稽首讃洞文
右謹上請
帝眞魂命元長靈明仙之炁九重爲亡過某
纒其三魂使魂門通神以達靈一如
告命風火驛傳
年歲次月日時告下
具法位臣姓某告行
寂然兠術天魂精祕音内諱玉佩開明上符





寂然無色宗兜術抗大羅靈化四景分
萬條翠朱霞遊魄不顧反一逝洞群魔
神公攝遊炁飄飄練素華榮秀椿劫期
乗運應靈圖空洞生神章瓊音逸九霞
一唱萬眞㑹騫爽合成家九轉景靈備
𣡡欎曜玉葩兜術開大有一慶享祚多
上聖廻帝駕嬰兒歘以歌不勝良晨㑹

一切稽首和
右謹上請
帝眞魄命元碭尸㝠演由之炁九重爲亡過
某纒其七魄使魄户閉關天王降仙以安寧
一如
告命風火驛傳
年歳次月日時告下
具法位(臣)姓某告行
波羅尼宻不驕樂天魂精祕音内諱玉佩開
明上符





翻翻五帝駕飄飄玄上門遊歩黄華野
廻靈驕樂端採集飛空景舊爽多不存
太微廻黃旗無英命靈旛攝召長夜府
開度受生魂公子輔黄寧緫録具形神
玉章洞幽虚五轉天地分炁練元臟腑
紫户自生仙數周衆眞㑹啓陽應感繁

玉女灌五香聖母慶萬年三界並歡樂
稽首禮天尊
右謹上請
帝眞臟腑命元五仙中靈之炁九重奉爲亡
過某纒其五臟使五臟清和五帝朝眞以存

神一如
告命風火驛傳
年歳次月日時告下
具法位(臣)姓某告行

洞元化應聲天魂精袐音内諱玉佩開明上

符




應聲無色界霄映冠十方廻化輪無影
㝠期趣道場靈駕不待轡朗然生神章
空洞諒無崖玄爽亦爲彊練胎返本𥘉
長乗飛玄梁蘄畜喪天眞散思𠉀履常
斬伐胞𣗳滯心遊超上京願㑹旣玄玄

悟我理兼忘介福九天端交禮地辰良
混化歸元一髙結元始正稽首儔靈運
長謝囂塵張
右謹上請
帝眞靈府命元高眞沖融之炁九重奉爲亡
過某纒其六腑使胃脘生津以納靈一如
告命風火驛傳
年歳次月日時告下
具法位(臣)姓某告行
靈化梵輔天魂精祕音内諱玉佩開明上符





玄㑹統無崖混炁歸梵輔務猷運靈化
潛推無寒暑乗數構貞條振袂拂輕羽
瓊房有妙韻汎登高神所圓輪無停映
眞仙參列序上上霄衢邈洞元深萬巨
秀葉翳翠霞停䕃清泠渚遨翫怡五神
繁想嘯明侣五難縁理去沖心自怡處

爽魂隨本根亹亹空中佇七誦重關開
豁滯非神武運通由中發髙唱稽首舉
右謹上請
帝眞元府命元髙仙洞笈之炁九重奉爲亡
過某纒其七竅使孔竅開聦星辰朗明以開
通一如
告命風火驛傳
年歲次月日時告下
具法位(臣)姓某告行
髙虚清明天魂精祕音内諱玉佩開明上符





清明重霄上合期慶雲際玉章散沖心
孤景要靈㑹煥落景霞布神衿靡不邁
玉條流逸響從容虚妙話靈音振空洞
九玄離幽裔感爽無凝滯去留如解帶
明識生神章髙遊無終敗玄景曜雲衢
跡超神方外應感無方圓聊以運四大

研心稽首誦衆聖共稱快
右謹上請
帝眞華府命元眞靈化凝之炁九重奉爲亡
過某纒其八景使三部八景整具形神幽夜
開光以防身一如
告命風火驛傳
年歳次月日時告下
具法位(臣)姓某告行
無想無結無愛天魂精祕音内諱玉佩開明
上符





無結固無情玄玄虚中澄輪化無方序
數來亦巨乗誰云無色平峩峩多立陵
㝠心縱一徃髙期淸神徵良遇非年歲
劫數安可稱浮爽縁故條返胎自有𢘆
靈感洞太虚飛歩霄上冰津趣鼓萬流
潛凝眞神登無愛故無憂髙觀稽首昇

右謹上請
帝眞神府命元自然玄照之炁九重奉爲亡
過某纒其身使三關五臟六腑九宮金樓玉
室十二重門紫户玉閤三萬六千關節根源
本始一時生神令神布炁滿聲尚神具三界
舉名五帝友别
諸天下臨以得其生一如
告命風火驛傳
年歳次月日時告下
具法位(臣)姓(某)告行

九炁生神符(九道並神霄文祖炁九章函上用)
混元生胞符(並用青紙朱書)




勑呪
眞王大帝勑下九天火錬胞神天一含生
太光俱照滯魄易形急急如九天帝君勑
錬胎成形符





勑呪
九天眞宰元符錬胎火降帝勑鬼群出離
天眞皇人速降威靈生尸生影觸向利貞
魂門錬仙符





勑呪
司馬聖眞帝命光靈上皇有命錬魄錬魂
度死度生北都落名三炁始分陽炁生津
魄户閉關符





勑呪
九天大玄帝都運旋陽明錬魄尸濯成形
四炁隂布錬度神庭
保命生根符




勑呪
南閻浮土流火大神玉輝尊星八威洞明

魂魄保命死返成眞五炁普化自得長生
靈炁守堅符




勑呪
皇天眞帝九度九明上覆玄育陽和大通
錬魄度魂與道合眞六炁普化靈炁生根
元炁自分符





勑呪
九天符命普錬魂魄隂尸上度超脱北扃
七炁元化幽滯咸升
華景聚一符





勑呪
靈寳符命普攝魂靈天眞化道救濟無邊
酆都開釋六道咸臻八炁普錬魂魄返生
急急如律令
嶽結體全符





勑呪
九玄統攝八威吐精元靈降炁並度罪魂
北都咸赦滯爽無停急急如九天好生帝君勑
緫勑符呪
日景耀羅綺合玄阿流火洋洋萬津滹波
空林欎青金趐婆娑八錬朱丹芝房栝和
金闕四張皇人之家雲輝吐精仰啜飛華
左攀玄上右䇿命魔身登髙臺遊盻緑羅
八景翼霄紫瓊丹霞炁聞玉眞命齊靈柯

長晏九玄路無傾嗟
九錬生化玉眞寳符
八生自然靈空飛符(第一天章祝之九符並祖炁玉文)



至眞虚生混成靈仙符(第二天章祝之)







三炁龍胎玉寳神水化生自然符(第三)
(天章祝之)




道眞虚無九微鳴水素元符(第四天章祝之)





九靈玄生天水飛空玄精玉符(第五天章)
(祝之)





玉寳洞微左契理命保眞玉符(第六天章)

(祝之)






靈明三洞古契神化通眞玉符(第七天章祝之)




上玄三炁化生自然玉符(第八天章祝之)




五元化身二景精微飛空玉符(第九天章祝之)





玉清神霄九陽眞符
一陽混溟𤥭瑝之炁眞符(子文北炁)




呪曰
一陽生形幽壑開明四象合體分配五行
二陽泛華紫微之炁眞符(丑文艮炁)




呪曰
二陽毓質會合五神靈帝含輝玉女侍形

三陽天婁鳳車之炁眞符(寅文震炁)






呪曰
三陽受仙受福東華金門離合披闡四和
四陽中女辟邪之炁眞符(卯文巽炁)




呪曰
四陽蒼臺赤帝丹靈保生虹暎敕拔命神
五陽太皇微延之炁眞符(辰文南炁)




呪曰
五陽玉華太皇重寧公子執符太一㑹靈
金童鼓鳴鳯嘯龍吟
六陽化眞白灝之炁眞符(巳文坤炁)






呪曰
六陽錬眞造化玄元白炁灌漑死户生根
七陽絳實紫光之炁眞符(午文北炁)




呪曰

七陽運布平會百川身度始青返胎朱庭
八陽天眞命仙之炁眞符(未文北炁)



呪曰
八陽爍爏形合精延内外瑩潔身外身内
九陽太皇寂玄之炁眞符(五指甲木陽炁)







呪曰
九陽九炁雲騰雨凝結秀黄華冠帶流金
青雲玄玄離合上清




靈寳玉鑑卷之四十二











