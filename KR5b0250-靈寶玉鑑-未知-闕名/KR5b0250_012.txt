










靈寳玉鑑卷之十二及四
勑水禁壇門
法曰道體至虛非虛則不能應物也人性至
善非善則不能明道也水性亦然故善則能
利於物靈寳大法有勑水禁壇之科引三光
之正炁運九鳳之眞精䇿役萬神吐納二炁
躡罡履斗結界禁壇小則清肅方隅大則淨
明天地飾嚴内外之儀則格降上下之神祇
是以齋潔爲先誠明爲本蓋邪則能干正非
正炁則不能辟其非穢則能敗眞非眞炁則

無以滌其穢故正眞生炁變化流行之妙也
今旣内外貞白性道兼明萬境俱清一塵不
染非集虛凝神之效歟
勑壇思存章
夫勑壇之法先以水劒安地戸上選有威儀
道士具壇簡詣劒水處地户者天地之炁所
以𥘉生凡物之類所出入也是以東南爲極
陽而生隂故東南爲地戸西北爲極隂而生
陽故西北爲天門故修行朝眞之法皆去隂
而就陽者矣先瞑目存經籍度三師在西面

次存上仙蔽身大將軍姓唐名宏字文明戴
朱陽赤幘通天大冠絳章丹衣帶龍頭玉劒
左手持金符次存上仙隱影大將軍姓葛名
雍字文度戴朱陽青幘通天之冠絳紈丹衣
手持玉載次存上神藏形大將軍姓周名武
字文剛戴朱陽赤幘通天之冠絳章丹衣手
執玉陽之節次存有眞官絳衣乗九鳳次歩
破穢斗存北斗七星覆巳頭上斗柄指前不
得遮耳目次方稱法位關白齋意畢三禮收
壇簡垂手握固召四靈四靈者青龍白虎朱

雀玄武四靈神也左手搯十二訣存肝心二
炁化形出立於前左次右手搯酉子二訣肺
腎二炁化形出立於後右次兩手捧心足履
丁字立誦召三官呪次歩三官丁罡三歩向
劒水所然後搯五方訣召五龍畢執劒水相
向持呪次臨壇洒淨畢即於人門歩禹歩罡
至鬼户煞劔退次三拜却搯中指中存諸神
復化眞炁再還兆身中
勑水禁壇文(見科範門)
九鳳破穢罡






淨穢符(破穢訣罡炁)





呪曰
天玄地黃六律九章焚蕩厭穢辟邪不祥
急急如律令
依式勑水淨壇宣解穢牒
緫召四靈符(用四訣合炁出四靈于左右前後)





呪曰

吾召四靈君四靈畢集臨辟除諸厭穢
並引降眞靈萬神俱侍衞八卦護吾身
承今符命召火急赴壇庭急急如律令
讀借地牒(即建壇牒)
開壇符(玉文祖炁)




呪曰

大明洞煥三炁開光彌羅𣑽炁金闕玉房
體仁合化合景中黃入極所致即道眞常
急急如律令
勑壇四靈符
東方(卯文千炁)




謹召東方青龍角亢之精吐霧欝氣▲雷發

聲飛騰八極周遊四溟有大威德來侍于左
西方(酉文肺炁)




謹召西方白虎上應觜參英英素質肅肅清
音威攝衆獸嘯動山林有大威德來侍于右
南方(午文心炁)





謹召南方朱雀衆禽之長丹穴化生碧霄流
響其彩五色神儀六象有大威德來導于前
北方(子文腎炁)





謹召北方玄武太隂化生虛危應質龜蛇合
形蟠遊九地威攝衆靈有大威德來從于後
召三元唐葛周三將軍符
上元唐宏(卯文用左腎炁)





中元葛雍(酉文用右腎炁)




下元周武(中文用元黃炁)




緫勑呪
混合三炁上中下元神超無象道運先天


應體常寂變化自然聞召立至黙契壇乾
急急如
三天元降律令
召監壇符




呪曰
三天有命四聖咸欽威鎭壇陛内外輯寜

仗衞森列神祗效靈王符一召與道合并
急急如律令
洞逹神靈符(斗訣用元皇炁)




呪曰
神景合成萬炁齊并洞逹無礙變化窅㝠
飛行十天逍遥紫清倐忽隱景眞陽混凝

急急如
元始上帝律令
六府鎭壇符
師曰六府眞符可召役諸天從官兵馬凢行
科誦呪存金光道炁洞煥太空天帝髙眞乗
空而降或以版篆鎭掛齋壇或用黃素朱書
於禁壇之時隨方焚召
始陽元精九靈妙景眞符(卯文震炁)
召東方諸天從官兵吏





丹靈炎上洞靈大梵眞符(午文離炁)
名南方諸天從官兵吏





皓靈靜陽七炁素靈眞符(酉文兊炁)

召西方諸天從官兵吏




玄光靜景妙寳虛梵眞符(子文坎炁)
召北方諸天從官兵吏





虛皇洞眞梵炁寳光眞符(王文中炁)
召五方天帝從官兵吏



髙晨太一妙極無上眞符(天皇訣震炁)
召十方天帝從官兵吏







緫祝呪
太虛溟涬寥廓無光大梵流布六炁生陽
飛雲結篆赤書垂芒諸天應感萬象咸彰
急急如元始上帝勑
天皇君召十方飛天神王符(王文祖炁)




召六甲符



呪曰
玉清大將六甲宣行眞符速召徃赴壇埸
召六丁符




呪曰
九天召命六丁奉行玉女神化速降神光
三天減魔祕章
北帝大魔王受事帝君前泉曲之鬼四明酆
山千妖混形九首同身神虎放毒馘滅雷震
神公吐呪所戮無親太微有命攝録山川鳴


鈴交擲流煥九天風火征伐神鋒十陳㓙穢
伏滅萬精梟殘妖毒敢起受閉亡關請依洞
法莫不如言
大洞滅魔神惠玉清隱書
玄景散天湄清漢薄雲回妙炁煥三晨丹霞
耀紫微諸天舒靈彩流霄何霏霏神燈朗長
夜離羅吐明輝回嶺帶髙雲懸精䕃八垂三
素啓髙虛蘭蘭披重扉金墉映玉清靈秀表
天畿風生八㑹宫猛獸騁雲馳紛紛三洞府
眞人互參差上有千景精㝠德髙巍巍太一

務猷收執命握神麾正一履昌靈攝召萬神
歸公子翼寂轅洞陽衞玄機明初合道康龍
輿正徘徊七景恊神王飈輪萬杪階矯首玄
津上飛歩絶嶺梯紋錦入神丘燦爛振羽衣
㝠攄交雲㑹飛景承靈通清峰無毫薈綺合
生絶空金華帶靈軒翼翼髙仙翁萬轡乗虚
散蓊藹玄上䆫中生合景君九帝昌上皇明
輪映黃寧羽珠曜玄陽天晶元素炁中五號
養光結朗始生章九眞合成雙妙景啓㝠敷
順感摽神宗泥丸洞元先運珠正絳官元陽

部命門三神携紫童拘制召上歸夾闕侍明
䆫翳欝對啓明圓華煥三冲方盈引接生返
老回嬰蒙飈粲麗九天緑轅遶丹房蕭蕭纒
藹表曲降𥨊華堂遊宴盻萬刼歸㑹神霄王
仙道樂子生鬼道樂子㐫但聞貴生道不聞
鬼道隆遥歌參天炁賈生元正章神惠命朱
兵五帝符寒鄉仗旙攝萬魔瓊文檢北酆體
解自然道妖滅非爾功汎景鼓長扇合虛慶
霄峰俯盻回謝飛天刼永難終妙中生眞景
回輦若遲遲意合在㝠感提携髙上埼翔翅

期妙會洞觀情轉悲嘯咤咄嗟頃倐忽歷九
圍攝炁反交初併景幽玄棲
於是七星停矅重關洞開石陽激電五星奔
移握節命靈是炁悉追鐵羆羅遮猛虎變威
六師斬妖銅頭捕非玃天啖毒晶▲消摧萬
精滅種六天崩頺三道正行何炁不回山河
爲之傾倒日月爲之掩暉靈獸爲之墮領金
翅爲之落飛五帝束帶於神宇萬靈受封於
太微髙上汎蓋於丹崖八景策駕於霄扉洞
觀元之妙化欣我道以坦懷

右二章於禁壇之時宣白此呪遶壇三帀
畢次結界行事各方結界用五方制邪玉
文(見建壇安鎭門)

靈寳王鑑卷之十二





