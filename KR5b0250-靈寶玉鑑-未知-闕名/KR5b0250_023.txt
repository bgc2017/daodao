










靈寳玉鑑卷之二十五萬九
　告給符籙門
　　　太陽錬形寳誥(念日君呪/卯文東炁)



　　　呪曰
太微丹書名曰開明致日上魂來化身形
平旦嚴裝發自圓庭飛華小母日根陽精
紫映流光號曰五靈急急如上帝勑

　　　告文
太陽錬形寳誥告下日宫帝君日宫朱景童
子散輝仙吏日宫司命神仙諸靈官奉爲(某)
神魂錬度形神金液玉英神炁芳馨羽衣飛
歩上升
帝庭一如告命
　　年歳次月日時告下
　　　簡袋式



　　　太隂錬形寳誥(念月君呪/酉文西炁)




　　　呪曰
紫微黄書名曰太玄致月華水養魄和魂
方中嚴淨發自玄門藏天隱月五靈夫人
飛光九道映明泥丸急急如
上帝勑

　　　告文
太隂錬形寳誥告下月中夫人月中黄華石
景水母太光童子散花玉女月宫司命神仙
諸靈官奉爲(某)神魂錬度形神金液玉英神
炁芳馨羽衣飛歩上升
帝庭一如告命
　　年歳次月日時告下
　　　簡袋式



　　　上清靈寶金籙(兊文/中炁)




　　　告文
元始玄慈廣度迷津開釋罪縁救抜衆生永
滅辛酸地獄虚閑勑勒酆都左右隂司考官
典吏咸禀玉文超度亡過(某)神魂錬形易質
盡獲更生度命金籙證果大乗一如告命

　　年歳次月日時告下
　　　方函式



　　　上清靈寳玉籙(亥文/酉炁)




　　　告文

元始威神妙力眞舉等觀大無廣布慈兩地
獄停𡨚㝷聲救苦回隂返陽眞道爲主玉籙
靈文開通五户永罷酆都咸乗超度亡過(某)
神魂上登紫府自在怡神祕眞子午復命歸
根萬靈共會保天無傾一如告命
　　年歳次月日時告下
　　　方函式


　　　上清靈寳黄籙(中文/黄炁)





　　　告文
元始黄籙告下南昌上開八門普受開度諸
天諸地隂獄㝠官五嶽𡨚牢羅酆寒庭咸臻
黄籙勾落死名亡過(某)魂神澄正萬炁長存
不經苦惱身有光明永契眞道逍遥上清一
如告命

　　年歳次月日時告下
　　　方函式


　右三籙簡文分於三朝告行用栢木簡以
　綵裝三色金書碧袋如常式
　　　生天寳籙
　法曰凡書寳籙面東焚香存玉晨上帝如
　法陳意次誦寳號研朱左右八十一轉次
　取青玄炁灌砂中至書籙時先誦靈寳經

　一過然後長跪啓白
具位(臣)姓(某)謹誠惶誠恐稽首頓首再拜奏
啓三清三境大道慈尊中天上帝(臣)今奏爲
(入意)投叩向臣乞行開度臣今依式書篆寳籙
乞賜天恩下濟眞炁流通啓藴開函降下寳
籙付(臣)書篆依式頒行庶使幽獄停酸死魂
受度(臣)下情不勝激切懇禱之至謹言
　次九拜存天門開天門乃金門三重其中
　金光煥然内有金闕寳殿見玉宸上帝端
　坐其中左右侍眞羅列御座奏前事理上

　帝慈顔懽恱勑命金童玉女捧寳匣在百
　寳光中下降几案前與所造之籙合而爲
　一光明徘徊於上無極無盡次面南九拜
　黙奏南斗存見六星每星大如日輪初出
　之狀一合降下與籙中六星合而爲一每
　一星各有一字在内分明盡皆透底光明
　如一次上香叩齒十二通
　　　呪曰
中有度人不死之神中有南極長生之君
中有度世司馬大神中有好生韓君丈人

中有南上司命司録延壽益筭度厄尊神
廻骸起死无量度人急急如上帝律令
　呪畢面天門長跪存官童將吏圍繞左右
　左手都監訣右手執筆念勑赦宻呪五十遍
　　　呪曰
無上玄元太上道君教臣行符照破幽獄
罪魂出離急急如律令
　次取天門青黄白三炁入筆依式書篆

　　(運處明同宰御稟質/離宫日曜火帝隂陽)

　　(位尊陶魂鑄魄天府天相/南極威勝萬方君度君度)

　(天梁天同天樞天機曲赦九/君度君度君度君度幽魂)

　上四字玉宸祕諱沓書六星下隨書隨念
　　　呪曰
元始符命時刻昇遷亡魂受度立便生天
急急如元始上帝律令(十二遍取天門/炁出筆發訣)
　　　再運呪曰


太上道君勑付崐崘神符一下拔度死魂
急急如律令
　　(天地吾奉太一救/覆載苦天尊勑行九挿筆)







　右天門金光炁搯玉清訣布籙上六星唯

　第三魁星虚運筆不可實塗蓋火空則明
　　　勑符呪
南斗六眞出幽入㝠吾奉帝勑速監生靈
南昌上籍即得返魂急急如上帝勑
　如前存用南斗炁訣透徹光明再用勑呪
　緫勑之又上帝訣三天炁蓋下四字
　　　小寳籙式
太上勑赦生天寶籙
　亡魂受度錬化更生人倫不墜福報轉増




　　　　　(度人不死之神度南極長生之君度/度世司馬大神度好生韓君丈人度)

右奉
寳籙告下十方三界㝠官主者拔度三界十
類六道四生九州五姓男女幽魂上生
天堂一如
告命
　　年歳次月日時告下

　具法位(臣)姓某承誥奉行
泰玄省主正一靜應眞君在天
泰玄知省天君在天
天樞右相在天
天樞左相在天
天樞上相在天
天機内相在天
天機上相在天
玉清神公無極上相在天
　　　大寶籙式

　　　　　　無上隱諱生天寳籙
　　　　度人不死之神度南極長生之君度
　　　　度世司馬大神度好生韓君丈人度
　　　　南上司命司録君度延壽益筭度厄尊神度
　　　　迴骸起死君度无量度人君度










右準
勑普告三界無極神郷泉曲之府北都羅酆
三官九署十二河源上解祖考億劫種親疾
除罪簿落滅惡根不得拘留逼合鬼群元始
符命時刻升遷北都寒池部衞形魂制魔保
舉度品南宫死魂受錬仙化成人生身受度

劫劫長存隨劫輪轉與天齊年永度三塗五
苦八難超凌三界逍遥
上清合給付亡過(某)魂執詣
黄籙院生天案照會超升一如
元始符命
　　年歳次月日時告下
　具法位臣姓某承誥奉行
泰玄省主正一靜應眞君在天
泰玄知省天君在天
天樞右相在天

天樞左相在天
天樞上相在天
天機内相在天
天機上相在天
玉清神公無極上相在天
　　　靈寳解𡨚釋結昇度眞符









　　　書符呪(解𡨚訣大指搯三根以三指/倒入乎心中三天炁符上)
三天上帝三天大法主太上解𡨚眞人慈風
蕩翳萬業消鎔宿𡨚枉咎應念冰清急急如
太上律令念解𡨚釋結天尊
　　　祝符呪
大上眞符濟拔幽沉解消罪累𡨚債和平

出離地獄上升朱陵錬魂易質黄籙書名
過度三界逍遥上清
　　　提魂呪
汝等諸罪魂宿業深厚故常懷忿怒心念念
無休息我今稽首无上尊願汝𡨚仇俱解釋
　焚符時想太一救苦天尊即解𡨚釋結天
　尊也頂上放三色光明洞照道場内外照
　徹十方一切𡨚魂並皆和釋各生懽恱瞻
　仰慈尊上朝天境
　　　解𡨚符式

靈寳解𡨚結升度眞符
　符
右符給付(某)魂
神符告下解𡨚釋結永脫仇讎執對分别釁
縁俱盡不生惡業出離寒庭罪根消滅一如
告命
　　年歳次月日時告下
　具法位臣姓某承誥奉行
東極宫中太一救苦天尊青玄上帝
　　　東華修錬玄㫖(朱陵/符用)

　師平坐定息研澄百慮存自己頭上泥丸
　中乃太淵天谷宫光照内外中有太乙天
　尊御金玉寶座青服朱履雲冠玉圭項負
　圓光金蓮捧足須㬰天尊放百寳慧光洞
　明八極又以自己一性上朝天尊心禮聖
　號忽見宫中紫炁如絲降下丹田凝結光
　明如彈子大紫金色常以一性居頂中天
　谷之宫勿令散亂於眞想處倐然忌形靜
　定廓然上下澄徹行住坐卧皆可修持此
　乃修錬形神得一之道也其紫炁八丹田

　自然生眞火毫光元炁純陽之所致也所
　謂太一在頭萬神朝焉神明森衞有太威
　力降伏邪妖衆惡不敢當矣精神炁旺疾
　病永消所爲所作叩之立應蓋以炁錬神
　以神錬形形神俱妙體入自然聚萬法而
　歸一眞散一眞而化萬景不滯有無永絶
　生滅是爲眞人矣得法之士當焚香東望
　拜跪存眞首露前世今生故誤罪業解釋
　九玄七祖師資同學隂陽過愆普及六道
　四生飛走沉潜咸蒙度化伏望天尊垂憫

　應念感通庶令臣心安炁旺神室光明克
　就玄勲永無魔試同昇長樂境界與道合
　眞然後書符
　　　勑筆呪
元始玉命敷法布靈道法施惠受符超生
如有愆罪悉以除蠲汝見玉言萬神咸聽
　　　勑朱呪
玉音攝炁靈風聚煙紫虚鬱秀輔翼萬仙
千和萬合自然成眞急急如
靈寳度人律令

　　　祝呪
接以法門導以法路沃以神泉灑以甘露心
潔形完聲尚神具未聞天尊法音者今皆得
使得聞未蒙天尊睿澤者令皆使得遇得爲
人天隨符超度急急如律令
　右符玉清訣天門炁吹筆上次搯巽文念
　太一救苦天尊八十一聲取青玄炁吹筆
　再念奉太一救苦天尊勑行八十一聲取
　青玄炁入筆再念八十一聲再取炁入筆
　隨炁書符

　　　朱陵符誥文
太上救生救死救苦超度朱陵眞符




　右符給付某魂
天尊救苦仙道貴生上開八門飛天法輪普
受開度死魂生身上詣
丹霞丹天炎光世界朱明國土重陽宫中朝

謁天君超度朱陵流火神庭火錬池中火膏

冶錬蕩除塵垢受化更生紅蓮花上得爲初
學天人一如
告命
　　年歳次月日時告下
　具法位臣姓某承誥奉行
東極宫中大慈仁者㝷聲赴感太一救苦天尊
　　　朱陵府散形(黄籙/中用)

　　(天地混洞炁分隂陽中黄承承/合其明神貫精集萬神)



　　(四大主張上接元和四明運換/全其眞火錬眞齊其靈)


　　　(左日右月黄旛召登/鍾甲丁熒煌庭)




　　(天上三竒地下三竒人有三竒/日月星乙丙丁神氣精)



　　　(台光爽/靈幽精)

　　　祝曰(上帝訣南炁/存升度法)
玉眸太靈分天地精一炁混合隂陽佐成
司命合德四齊生靈火鈴錬度左右靈眞
急如律令九炁生神


靈寳玉鑑卷之二十五
