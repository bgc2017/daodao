










靈寳玉鑑卷之四十三蓋九
錬度更生門
五芽錬符
青帝護魂符




書符呪
五行之主九炁司方青陽造化赫赫生精

飛雲結篆風馬髙馴靈烟蕩瑞育化陽春
木宫大惠鎭護肝魂
謹召肝爲青宫無英制魔君木精歳星之炁
納化身中以生肝三魂處之木神九人神吏
九千衆速降眞炁營衞皮膚主其毛髪
誦青帝歌曰
東望重拜手蒼帝玉皇君靈風鼓槖籥
育物布元春雲龍轡嚴駕玉衞擁瓊輪
枯萌泛霑及大惠無不均萬仙歌以道
委曲戒天人心根自固體拱跽戴洪仁

白帝侍魄符




書符呪
白炁混沌三炁之神吐清入玄洞逹我身
隂魂反陽晁晷蜉蝣七尸澡錬萬神侍迎
金炁散輝全我清靈
謹召肺爲素宫白元營魄君少隂金精太白

之炁納化身中以生肺七魄處之金神七人
從吏七千衆治其身營衞筋骨主其牙齒
誦白帝歌曰
六甲抱金闕七政守靈壇流鈴擲火化
威劒巨龍蟠邈彼素靈眞明憲孰敢干
束制妖鬼魔澟落霄風寒冷氣旣巳息
萬天俄而安眞儔荷大芘抵顙相歌歡
赤帝養炁符





書符呪
五炁運度泉脉貫通日運玄珠光透華峯
三宮升降徃來無窮赫赫陽晶萬物發生
紫房混合九魂鍊純披朱始丹蕭仞劫臺
謹召心爲絳宮太一司命君太陽火精熒惑
之炁納化身中以生左心左有玉童右有玉
女䖍之火神三人從吏三千衆主治其中營
䘙宫府主其魂魄

誦赤帝歌曰
太景開玉樞洞堂啓金除騫林䕃瑶砌
丹鸞踏瓊株寳房名曲麗明璫神所居
飛遊豁雲道引目盻眞都天日永不夕
重烟鎖清廬太上勑印開帕几羅簡書
禆風𣗳玄化慇辛諒有餘
黒帝通血符





書符呪
玄象變通結炁洪濛眞元汗漫通徹三宫
黒奕玉帝控馭飛龍沖妙元質至道難終
謹召腎爲玄宮桃康合精君太隂水精辰星
之炁納化身中以生腎左有玉童右有玉女
處之水神五人從吏五千衆主治其中營衞
血骨主其生精
誦黒帝歌曰
無質統有物淵𠔃上帝心不啓不發道

藴妙化機深恐是漏未盡隂想忽浸滛
轉輪無滻波苦道長迷尋萬年甞謹約
一旦自湮沉無沖落鬼境殃譴不可任
黄帝中主符




書符呪
渾沉㝠始萬梵開張三天大有緫制土中

圎象黄官帝祚無窮三陽發生逸豫萬春
謹召脾爲黄庭常化靈君土精之炁納化身
中以生脾處之土神一百人百神混合内外
蓊㝠返胎復嬰上朝帝君急急如律令
誦黄帝歌曰
萬天拱中晨控駕玉化根翹機貫億暦
洞朗闢四門大有混皇眞糺制星宿魂
非帝道不運有方賴之存威忿即霜秋
和豫爲陽春生成握元紀仰荷戴無垠
右五帝符焚訖念大梵隱語一遍取五方

炁吹之次取玄元始三炁吹之次九天眞
炁定體次明亡者宿命因縁即當愛其形
保其神貴其炁固其根終無死壞而得神
仙骨肉同飛上登三清是與三炁㑹得九
炁齊并也
五府全形章
先搯左手卯文云都功成東炁吹彈次搯
辰文云興生轉西炁吹彈次搯三塗訣云
可韓明南方炁吹彈獨𨽻遷北炁吹彈對
魂聚魂公都聚魂攝中央炁吹彈焚玉諱

畢即吹鬼門炁却東南炁吹亡魂即剔訣
次再輪訣黙念
五帝眞形作用炁訣
搯辰文云紅杏存吹東方青炁九道在口
運自己肝炁九道入口運肝炁交連訣吹
彈搯坎文云墨黒存吸北方黒炁五道在
口運自己腎炁五道入口相交連訣吹彈
搯兊文云摩眞存吸西方白炁七道在口
運自巳肺炁七道入口相交連訣吹彈搯
離文云櫗臘存吸南方赤炁三道在口運

自己心炁三道入口相交連訣吹彈搯中
指中云靈寳存吸中黄炁十三道在口運
自己脾炁十二道入口相交連訣吹彈
五道混合符(禮炁五方訣歸中)

(上元太一中元司命下元桃康守居泥丸安坐絳宮生官把籍)

(無英公子玉符一告白元尊神五神合并)





呪曰
太乙司命桃康合延執符把籙保命生根
上遊上清出入華房八㝠之内細微之中
下鎭人身泥丸絳宮中理五炁混合百神
急急如玉清上帝勑
錬身返質符

(天上三竒離坎辰日月炁日月星本命訣孤魂子)(地有三竒辰午未本方炁乙丙丁訣)



(人有三竒離中丑三神炁精田炁)(胎光爽本方炁三魂入符召靈幽精亡人名)

(青帝合甲乙卯肝炁合護魂東炁吁)(赤帝合丙丁干心炁養炁合南炁呵)

(黄帝合戊巳中脾炁中土合坤炁呼)(白帝合庚辛酉肺炁侍魄合西炁呬)

(黑帝合壬癸子五炁周流通皿成人腎炁合北炁吹)

男形面(左目曰魂呪右目月魄呪見前入陽符于内)






男形背





女人背(入隂符于内)




女形面




右男符入十二經絡陽符女符入十二經
絡隂符存用合炁聚魂於内焚于聚炁爐
中

勑呪
六甲六乙錬(汝我)肝經生汝威力保養魂靈
六丙六丁錬(汝我)心經生汝神炁保命長生
六庚六辛錬(汝我)肺經大腸小腸萬炁潛㝠
六壬六癸錬(汝我)腎經精華盈溢骨髓安寧
六戊六已錬(汝我)脾胃骨輕肉清長生乆視
急急如律令
甲乙丙丁却穢生神戊巳庚辛正炁聚形
壬癸生精復汝眞形元始符命上升朱陵
急急如律令

天地㝠靈天地同生五行所運甲乙丙丁
乾坤坎離八卦凝神錬胎返初戊巳庚辛
壬癸甲庚變易元身六甲六天符應萌明
六乙𩀱曜六丙八焚六丁七晃戊巳中呈
六庚三茁六辛四升六壬九炁六癸一成
眞王受命聚體成人全身九訣水火𩀱扃
天陽地隂五炁成眞道炁一變疾見眞形
吾奉玉清勑速降元炁成
子丑寅卯辰巳午未申酉戌亥神
甲乙丙丁戊已庚辛壬癸神

十二眞炁成十數全炁結變化五行降
速逹玉清闕吾奉玉清勑速降元炁成
錬身呪
上元一眞守固泥丸中元一眞安神絳宫
下元一眞守衞命門三元齊景保命長存
招靈致眞坐降自然變形錬髓骨化成仙
毛羽飛騰翺翔帝庭
正錬呪
亡魂首相具體全人是男是女骸變通神
流火丹宮朱𨹧錬身玉眸南水黄華蕩形

我身上告十萬神兵飛騰玉府升入帝庭
又呪
天地造化結炁爲人左眼爲日右眼爲月
耳鼻喉舌音聲上徹脾肝膽神常居五穴
五行分主保衞形軀甲乙丙丁戊已庚辛
壬癸神將速䘙速守急急如律令
九錬符火錬丹界天尊
流水之精錬而爲胞符






呪曰
炎炎之精變而爲英受錬亡魂升入無英
九幽㧞罪天尊
昭火之精錬而爲胎符




呪曰
九幽開度破滅三尸神魂受錬登升太微
十方救苦天尊
乗木之精錬而爲魂符




呪曰
十方之炁聚而爲靈亡魂受錬捨妄皈眞

逍遥快樂天尊
柔金之精錬而爲魄符




呪曰
寒池苦趣回景生蓮亡魂錬化快樂生天
朱陵度命天尊
合土之精錬而爲臟符





呪曰
南閻洞浮流火之英亡魂受錬上升朱陵
法橋大度天尊
致坎之靈錬而爲腑符






呪曰
虹橋架空接引昏蒙亡魂受錬天袂生風
急急如律令
轉輪聖王天尊
昭離之晶錬而爲竅符




呪曰
玉帝化仙炁聚爲乾亡魂受錬玉景洞玄
太乙救苦天尊
激震之聲錬而爲景符




呪曰

救苦慈尊抜度幽魂承茲錬化劫劫長存
寳華圎滿天尊
利兊之榮錬而爲神符




呪曰
形神俱妙合景成仙功滿德就飛升九天
師曰黄籙齋儀用符奏九道以黄𥿄朱書

符墨書告文外用函如式符各隨天尊換
九符奏式(式内流水之精錬而爲胞隨符換易)
具法位(臣)姓(某)
謹㨿(某)開建
無上黄籙普度大齋抜度某等魂岀離隂
府超證生方今則恭請
三清臨御萬聖監觀依按沖科奉行治錬
以今遵依法式啓録奏符仰冀
流水之精錬而爲胞所有
眞符須至頒告者

空符
右(臣)謹謹隨符上奏
火錬丹界天尊几前恭望
道慈特垂矜宥曲賜生炁灌漑(某)魂即
得死魂受錬仙化成人生身受度劫劫長存
隨劫輪轉與天齊年永度三塗五苦八難超
淩三界逍遥
上清(臣)下情無任戰慄之至謹奏
太歳年月日具位(臣)姓(某)符奏
日魂月魄水火變仙合同等符各隨水火

錬後一一用訖錬至此巳遂更生無相法
身不必再泥水火也所有朱陵度命等符
並見給付不在重宣
宣毓魂呪
神眞無垠妙化之元左挾七魄右結三魂
二十四眞返復陽精流火受錬純化玉英
上升南宫逍遥朱陵朝飲日暉夕奔月精
灌沐東井足履丹雲上朝金闕遊宴玉京
以神俱契與道合眞
玉嬰神變符(玉訣祖炁)


(玉嬰胎化玄元始炁乾靈坤母太乙天尊三寳帝君坤蠡乾寧)

(虛皇符命九炁映明九天元炁玉胎分形混合生成孕結成真)

天清地寧神靈谷盈冲開九天現出具形三
魂聚神七魄守靈上明三天下入九泉事訖
歸元急急如元始虚皇律令




披黄受道寳誥(祖炁玉文)
靈寳玄壇
今月日㨿齋主(某)祗建无上盟眞玉
匱黄籙普度大齋幾晝夜依按玄科作諸
功德乞爲開度(某)魂超升仙界以今冶錬
亡魂所有
披黄受道寳誥謹爲告下者





元始開運太玄肇靈虚極無象一炁流形化
生二景五緯凝精混合自然怛除結嬰緫眞
布景煥赫九清炎持廓奕七紀齊并祈師盧
浩丹天耀晶朱光錬度赤藹散明三華欎秀
輝暎帝晨一如
靈寳无量度人告命
年歳次月日告下
具法位(臣)姓(某)奉行

右符五尺黄𥿄朱書束封焚於聚炁爐中
知磬舉金闕化身天尊
衆宣大呪
飛玄紫炁凝靈根綱維玉虚緫萬神
空中欎勃浩自然上有楞層十二傳
玉樓嵯峨耀景雲流精紫闕帶金軒
瓊堂瑋鑠繞八騫中有青金九靈仙
丹黄眞母號精延飛青羽䙱晨嬰冠
手持玉節握靈旛五色命魔對帝尊
把持符籍當生門咀日嚼月吸醴泉

離羅吐輝錬五魂内充外溢絳府欣
金光煥煥形正圎從青入玄色純純
唯有開明曉此言日五月十精北元
刻見華蓋領仙君紫炁左回與斗運
歷度四七入金門正是丹皇校萬仙
有明此訣加精勤披形宻思每令分
妙景感㑹得要文三年當守保長存
九年乗空躡景雲鳯衣輕翔升龍山
俯仰九靈謁玉晨得爲靈寳大眞人
仙化成人符(𩀱乎玉訣祖炁)





宣三十天大劵(別具於給符受籙門)再入科
髙功行升度之法内誦玉經告長生簡
道衆宣呪
死魂受錬仙化成人生身受度劫劫長存
隨劫輪轉與天齊年永度三塗五苦八難
超凌三界逍遥上清舉逍遥快樂天尊

玉清生化保度天門寳符(玉訣祖炁)




呪曰
元始玉文保度亡魂上升朱府俓上天門
魔王敬禮萬聖護迎玉清元命逍遥上清
急急如元始速度律令
生天度命法橋符





右符引青黄白三炁於送亡時焚於橋前
呪曰
天尊大威靈八方開光道引領上亡魂
升度此法橋
右存二目交接紫光丹霞上應天尊寳珠
之光下接亡魂上升天境師搯三五提魂

訣發去次凝神太漠非色非空若有若無
了無所著自然㝠惠洞清大量玄玄也
次送亡焚燎回向
錬度壇式



























靈寳玉鑑卷之四十三












