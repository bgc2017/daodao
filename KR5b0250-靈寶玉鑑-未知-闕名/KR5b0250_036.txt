










靈寳玉鑑卷之三十八盖四
　錬度更生門
先天地生至虛無體虛極而化神神化氣氣
聚而形矣原其始也無一不資於氣要其終
也無一不變於形是故萬化本形氣也形氣
本神明也神明本虛無也天所賦爲命物所
受爲性命氣也性神也神凝氣化道在其中
矣氣化故有生有生則有死理之常也神化
故無生無生則無死亦理之常也故氣化有
物神化無方反其死者形氣旣散四大歸空

其湛然若存者自若也其或未明是故靈寳
大法有受錬更生之道外則置設水火内則
交媾坎離九炁以生其神五芽以寓其炁合
三光而明景周十轉以回靈亦各依其本法
而然耳然必以妙無眞陽之氣以具無質之
質以全眞中之眞成此聖胎法身蛻然神化
超出於二炁五行之外不生不滅之表者實
由夫即身之妙也苟逹即身之妙則自然成
眞矣在得魚而後忘筌可也況道者神之主
神者氣之主氣者形之主故錬形合炁錬炁

合神錬神合虛則唯道爲神形同太虛矣所
謂金液錬形玉符保神形神俱妙與道合眞
者是也其錬度更生之道確乎無以議焉
　　靈寳九錬返生符法
　　　設錬度醮
　道衆雲集齋壇知磬舉蕩穢呪
　髙功遍壇灑淨知磬舉歩虛法事
　都講舉各稱法位法服一貟攝三獻科
　知磬舉三獻法事詞懴宣䟽次焚燎
　次舉九光錬度天尊(衆和)道衆序立

　髙功上香跪奏拜錬度表
　表白宣讀焚燎知磬舉焚表頌
　次舉日月普明天尊道衆序立錬度壇
　知磬舉志心皈依信禮(和)月府太隂皇君
　宣仰望顧八表呪髙功跪告太隂寳誥
　　　太隂寳誥





　右搯太隂訣引天中太隂白光十芒自右
　鼻入嚥下元宫次合左賢運轉上透崐崘
　從右目出去面一尺内外混合爲一吸黄
　華素輝下入符中
　　　呪曰
月魄藹蕭芬𤔵翳寥宛虛靈蘭欎華結翹
淳金精瑩炅容臺颷結亨坎
　　　宣太隂誥告文
太隂錬形寳誥告下月宫夫人月中黃華石
景水母太光童子散輝玉女月宫司命神仙

諸靈官奉爲某錬度形神金液玉英神氣芳
馨羽衣飛歩上升帝庭一如告命
　　年月日時告下
　　　髙功執誥宣祝呪曰
紫微黃書名曰太玄致月華水養魄和魂
方中嚴淨發自玄門藏天隱月五靈夫人
飛光九道映明泥九一如告命與道合眞
　知磬舉玃無自育(衆宣/至)幽寂度人
　髙功歩罡剔訣降炁入水池内應
　　　投建水池符(碧紙朱書/子文北炁)





　　　呪曰
太隂舍化八景齊臨五老祕諱太隂通明
璇璣運轉招靈致眞隂陽降炁變錬鬼魂
天漿下注流濯利貞急急如太隂皇君勑
　以目光虚書坎卦入池
　　　念宻呪(十/遍)

嗚▲▲▲▲嚧▲
　知磬舉日月普明天尊
　次舉志心皈依信禮(衆/和)日宫太陽帝君
　衆宣東望扶桑宫呪
　髙功跪奏吿行太陽錬形寳誥
　　　太陽寳誥





　古搯太陽訣引天中太陽赤光九芒自左
　鼻入嚥下元宫次合古賢運轉上透崐崘
　從左目出去面九寸内外混合爲一吸丹
　華紫輝下入符中
　　　呪曰
日魂朱景照韜緑映回霞赤童玄炎颷象
欎貞離
　　　宣太陽誥告文
太陽錬形寳誥告下日宫帝君日中朱景童
子散輝仙吏日宫司命神仙諸靈官奉爲某

錬度形神金液玉英神炁芳馨羽衣飛歩上
升帝庭一如告命
　　年月日時告下
　　　髙功執誥宣祝呪曰
太微丹書名曰開陽致日上魂來合我身
平旦嚴裝發自圓庭飛華水毋日根隂晶
紫英流光號曰五靈一如告命與道合眞
　知磬舉南閻洞浮(衆寅/至)神嬰自宫
　髙功歩罡剔訣降炁入火沼内應
　　　投建火沼符(紅紙墨書/午文南炁)





　　　呪曰
南方之君火府之神降炁變易流火神庭
亡魂錬質逍遥太清金光煥落玉眸易形
急急如太陽帝君勑
　次以目光虚書離卦入沼中念宻呪九遍
𠸄吸㕭呪𠵇▲

　知磬舉度人無量天尊髙功詣座陞座
　三上祝香具位啓聖入齋意宣科(至)稽首
　再拜謹言知磬舉敷坐讃髙功白云
臣仰啓九光青金西漢夫人太眞金母元君
願降眞炁流注華池澡錬亡魂滌除昏翳臣
干冒威嚴不勝俟命之至舉妙果素月天尊
　　　降眞水符(碧紙朱書子/文北炁内合)

　　(太上神水五炁混凝天元流布廣化池亭/天地宣變水沼澄清廣曠萬丈濯質蕩形)

　　(化元廣度天沼寒池攝魂攝魄)

　　　　　　(齊入天亭普度上願觸向利貞)




　　　呪曰
隂炁錬化景物詵詵壬癸濯質月魄度形
大道宣炁天地合并水錬上玄魂淨魄澄
　　　十二河源符(碧紙朱書/斗訣北炁)



　呪曰十二河源念三十二遍搯坎文順至
　未想月華滿口以舌攪華池十二作引光
　炁入水
　　　月魄符(碧紙朱/書百文)

　　　(黄帝中主太乙司命/萬神無越桃康合延)

　　　(受命神公升遷三界)


　　　　白帝侍魄逍遙自然



　　　呪曰
月中方盈月帝元君八景羅列寳光負形
身生玉液内灌外清急急如律令
　右存西方月中五色流晶射下池中中有
　黄炁大如目瞳煥爛黄光之内有月中娥
　景少女長三寸五分七賢冠衣黄華素衣

　與自己眼中眞精少女合而爲一隨光擲
　入池中内外朗明化作森羅淨霐
　　　宣月華呪
黃精啓輝元隂上炁散蔚寒颷條靈歛胃
虛波瀾頴挺耀淳器月精夜景玄宫上貴
五君夫人各保母位赤子飛入嬰兒續至
　　　又呪
回隂三合光玄萬方和魂制魄五炁流通
乗霞飛晶逸虛於東首結靈雲景華招風
左挾靈符右帶虎章鳯衣羽帔玉佩金璫

騫𣗳結柯號曰木王神蟆控根有舒明光
黄晶内映玄水吐梁賜書玉札刻名金房
服食月華與眞合同飛仙紫霞上朝太皇
與道合眞
　　　太隂玉字符(碧紙朱書酉/文月光炁)




　　　呪曰

素華玉光飛玄結璘輝混隂晶浣魄蕩形
　　　宣太隂飛玄呪
晏景大寂郷回風迅瓊輪丹霄翼緑輿
神翁輔帝尊翳翳九玄景離離開趣門
徘徊金羅上嘯歌慶靈雲三唱朗玄覺
五回道乃分金房煥嵯峨流晶何紛紜
左顧見無英右盻觀白元履昌執黃録
太一度命根爲我紀仙籍受以度命文
清唱運天眞靜思理百關帝一鎭靈宫
法服飛青裙相與契何計會合九天垠

有日若無期皇華正四圓至感棄餘念
道從玄中傳靈感各有運至學故無全
與道合眞
臣仰啓元陽慈父扶桑丹林大帝木公尊神
道君願降眞炁流煥神庭冶錬隂魂返生易
質臣干冐天威下情無任激切俟命之至謹
言知磬舉慈光朱日天尊
　　　變火沼符(午文/南炁)




　　　呪曰
南方之君火府之神降炁變易流火神庭
亡魂錬質逍遥太清金光煥落玉眸易形
急急如律令
降眞火符(黃紙朱書千/文三炁內合)

　　　(南昌上府廣化火庭司録司命/炁錬神眞普度鬼爽咸得錬形)

　　　(丙丁大道熒惑降臨南昌眞火)


　　　　(攝降不停火池宣布冶錬亡魂)

　　　　(勑攝諸鬼魂咸得錬/其眞天火降錬魂勑)




　　呪曰
陽炁錬魂金晶通明四象咸蓋丙丁二神

日魂普照廣度亡靈景都宣化與道合眞

金液上錬仙化成人
　　　擲火萬里符(黃紙/朱書)



呪曰擲火萬里念三十二遍搯離文逆至
卯存日光滿口閉火氣三息引光氣入火
池
　　　日魂符(黃紙/來書)



　　(中理五炁九和十合炎象玄飈/朱景日魂出入華房變化上清)

　　(下鎭人身陽光運化真景内錬/泥九絳宫十轉回靈仙化成人)





　　　呪曰

日中接生司命元君九帝齊景三光同斬
與我俱升髙奔三天急急如律令
　右存東方日中五色流霞射入池中中有
　紫炁大如目瞳内有日中童陽君長七寸
　飛天冠衣朱陵丹衣與自已眼中眞精童
　陽君合而爲一隨光擲入沼中内外煥爛
　化作流火神庭
　　　宣日精呪
赤爐丹景圓天育精剛以受桑炎火隂英
日辰元景號曰太明九陽齊化二婣俱生

凝魂和魄五行之精中生玉帝垂光御形
採英以虛掇根以盈首巾龍華披朱帶青
轡烏飛玄霞映上清賜書玉闕金簡刻名
服食朝華與眞合靈飛仙太微上升紫庭
急急如律令
　　　太陽玉字符紅(紙墨書卯/文日建炁)





　　　呪曰
赫赫太霞暉曜欎儀眞陽精炁滌滓華池
　　　宣呪
玄靈秀空洞凝彩結朱烟握節回九霄
飄飄天帝眞瓊臺耀巖阿紫鳯𣡡五璘
雲歌逸幽宫蕭條雲上人契合七玄房
合羅煥中田天王正有九飛仙兆億千
洞陽欎雲炁爲世度命年丹華耀朱日
流芳映化身仰吸日中景九源降液津
永觀不終劫内外洞虛鮮積感思太空

洞得無極淵道與混合同遊宴無窮年
與道合眞
髙功入科(至)保舉四符謹當宣告
　　　四保舉式(各用三尺黃紙朱書並祖/炁玉訣以束腰入方封内)
靈寳玄壇
　今月日奉爲齋主某就某處祇建
　無上盟眞玉匱黃籙普度大齋幾晝夜以
　今恭依大法冶錬亡魂所有
　元始符命合行保舉某魂超升須至告下
　者





右奉
靈寳度人上經大法
元始符命時刻升遷某神魂北都寒池部衞
形魂制魔保舉度品南宫死魂受錬仙化成
人生身受度劫劫長存隨劫輪轉與天齊年
永度三途五苦八難超淩三界逍遥

上清一如告命
　太嵗年月日告下
　具法位(臣)姓某奉行
　　　歷關諸天
靈寳玄壇
　今月日奉爲齋主某就某處祇建
　無上盟眞玉匱黃籙普度大齋幾畫夜以
　今恭依
　大法冶錬亡魂所有
　歷關諸天合行保舉某魂超升須至告下

　者




右奉
靈寳度人上經大法歷關諸天請滅某魂
三惡斬絶地根飛度五户名列
太玄魔王監舉無拘天門一如告命
　　太歳年月日告下

　具法位(臣)姓某奉行
　　　普告三界
靈寳玄壇
　今月日奉爲齋主某就某處祇建
　無上盟眞玉匱黃籙普度大齋幾晝夜以
　今恭依
　大法冶錬亡魂所有
　普告三界合行保舉某魂超升須至告下
　者






右奉
靈寳度人上經大法普告三界無極神鄕
泉曲之府北都羅酆三官九署十二河源上
解某瑰祖考億劫種親疾除罪簿落滅惡根
不得拘留時刻升遷北都寒池部衛形魂制
魔保舉度品南宫一如告命
　　太歳年月日告下

　具法位(臣)姓某奉行
　　　勑制地祇
靈寳玄壇
　今月日奉爲齋主某就某處祗建
　無上盟眞玉匱黃籙普度大齋幾畫夜以
　今恭依
　大法冶錬亡魂所有
　勑制地祇合行保舉某魂超升須至告下
　者





右奉
靈寳度人上經大法勑制地祇侍衞送迎
某魂㧞出地户五苦八難七祖升遷永離鬼
官魂度朱陵受錬更生一如告命
　　太歳年月日告下
　具法位(臣)姓某奉行
　　　四鎭合同劵式









　右劵依法書篆開作四角認號粘於四保
　舉方函内封之三十二天劵弍(並載給付/符籙門)

　又將三十二天等劵分裂爲二將左邊同
　入歷關諸天方函内右邊繫於正度旙右
　手升度天門合契也
　　　四方函式(碧紙作/方封)










　右四函於錬度壇前燓就焚十方使者關
　召
　　　召十方飛天神王符

　　(大梵億劫星宿元始/無上化身停關演化)

　　(無量勑召十方无極/度人飛天神王速降)





奉元始勑召十方無極飛天神王長生大聖
无量度人君傾光回駕監眞度生
　　　呪曰
洞玄宗元靈芝之先太一左史潔氣飛烟
雍雍侃侃褒服飛仙一瞬十極緫統萬天
阿繿那易婆歩曇延逹落那顧厥綸孛連
乗命玉晨付令侍壇爲宣化度如律如編

急急如律令
　召神虎功曹諸將符(見神虎/追攝門)
　知磬舉自在神通天尊

靈寳玉鑑卷之三十八

















