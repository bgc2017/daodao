










靈寳玉鑑卷之四頼五
靈旛寳蓋門
夫盟天告地招眞召靈耀景命魔九光十絶
皆所以按儀立像具體肖形傑立虚空耀靈
法界開通㝠漠化度天人者也以至裁雲颺
錦展綺明霞䇿景乘虚凝神合炁故得諸天
遥唱萬聖臨軒長夜開光九幽罷對功赤宏
矣故我靈寳大法旛節幢蓋具有成儀九當
運祖炁而合神光盡精微而致廣大隨機變
現應念感通作生死之津共具顯幽之標凖

及其結空成梵雲篆太虚化形十方超神八
極普資有識廣度沉淪實道法之指歸齋修
之儀矩也洋洋在上其可忽諸
存用
凡立旛蓋當凝神存此方如大海水府銀波
湛天了無翳礙化所立之旛爲絳節霓旌芝
幢寳蓋日月星光煥明其上祥風鼓舞影泛
金蓮梵炁彌羅勢崇臺閣次存自己元官一
炁混接内外玄同天寳乗百寳光引照十方
普濟諸有天眞大聖三十二天上聖髙尊俱

來慶㑹此乃崇德建功招眞召靈之實效也
四境旛



右旛四首黄絹爲之各長四十九尺於預
告時立於郡城四門或離城一里十里爲
則朱書玉皇寳號于旛肚中(篆文見頒告符簡門)
告盟旛




右旛以黄絹四十九尺造旛一首頂書
(臣)謹謹上奏旛身書太上旡極大道至眞
旡上三十六部尊經眞文寳符太上三尊
十方衆聖玄中大法師三界官屬一切威
靈伏望恩光鑒臨齋事旛兩手足分書法
師職衘(臣)姓(某)今據郷貫(入意臣)領詞難
抑謹集道士一壇依下元黄籙簡文眞仙

品格建立靈旛擇日修崇旡上黄籙大齋
(幾)晝夜(某)時行道謹依次第宣演沖科拜
奏章書頒行符命遷抜罪爽開赦幽沉然
燈續明請光破暗普施斛食攝召亡魂沐
浴更衣朝眞聽法傳符授戒鍊度起生滿
散拜表言功投龍進簡祗設清醮一座上
謝洪恩所集善功緫資升度仰祈睿澤普
濟存亡謹露齋誠遍申奏告
建壇旛



右用緋絹四十九尺制造於建壇之日標
於壇前故得告盟三界開度九幽標紀善
功注名黄籙至夜於旛竿上懸綵毬燈一
椀使光徹十方幽㝠開泰依科修舉庶合
古儀
九天寳蓋








右以九色綵旛九首各長九尺肚中篆九
炁符各一道背面書九天帝號手足句書
各天生神章八角垂八首中央懸一首寳
蓋中層間垂九色綵帶九條以像九炁登
齋之始立於壇左

旛中九炁符(此符九巵燈牌并錬度九天旛通用)

















































右九符搯九天訣合九天炁用九天生
神章祝之九天寳蓋者三天開化九炁
生神萬聖瞻依百神敬仰故可慎終追逺
崇德建功關啓之初依科懸立精誠不怠
感應自然大齋中不可缺此

青玄寳蓋式(一名寳憧)





旛肚九龍符





右旛用碧綵製之大旛一首用白粉篆九
龍符于旛肚中符下篆太乙號手足或書
齋意主冩符誥上以寳蓋十角每垂角卦
小旛一首各長四尺並用碧綵爲之中間
大旛長二丈四尺
有一法作綵幢模様製之亦通此義
小旛十首冩十方救苦天尊號
東方玉寳皇上天尊
南方玄眞福福天尊

西方太妙至極天尊
北方玄上玉晨天尊
東北方度仙上聖天尊
東南方好生度命天尊
西南方太靈虚皇天尊
西北方无量大華天尊
上方玉虚明皇天尊
下方眞皇洞神天尊
右青玄寳幢於正奏時髙懸空際故太上
慈悲闡教化形十方罷對停因㝷聲救苦

遷抜亡爽招眞召靈无間邇遐同沾妙果
回耀旛式


(正面)








(背面)









右旛用絳綵四十九尺製之以朱砂雄黄
合色書篆於開啓時立於壇前故能回景
曜於重昏度神䰟於霄極聞見之者俱沐
善恩
大慈寳旛式(用黄絹四十)






旛肚中書後十字(一本書九龍符)





譯文
太一大慈命開度長夜魂
旛左手書
茫茫酆都中重重金剛山靈寳無量光

洞照炎池煩七祖諸幽魂身隨香雲繙

定慧青蓮花上生神永安
旛右手書
功德金色光暉輝開闇幽華池流眞香
蓮蓋隨雲浮千靈重元和常居十二樓
急宣靈寳㫖自在天堂遊
旛左脚書
元始符命時刻升遷北都寒池
部衞形魂
旛右脚書
制魔保舉度品南宫死魂受鍊

仙化成人
太乙救苦靈旛式




旛肚中篆金闕梵行王字













譯文
東極宫中大慈仁者㝷聲赴感太乙救苦天
尊青玄上帝

旛兩手書
十方救苦天尊(名號見前每首書五名)
旛兩足書
大慈大慈救苦眞人大慈大悲救度眞人
大慈大悲大惠眞人大慈大悲妙行眞人
右用青繒四十九尺變之
此旛乃三天自然内音金闕梵行玉字隨
方救苦應念垂慈開化南宫遷神北府旛
形指處幽滯俱超度品之功莫先於此
遷神寳旛式











右用絳綵製造長四十九尺以睢黄書篆

兩手篆文








譯文

符命通溟漠靈旛颺曉風遷神超北府飛舄
上南宫
旛髙懸空中使亡者削名北府遷神南宫
迴黄寳旛式(即命靈旛)










兩手篆文











譯文
太微迴黄旗無英命靈旛攝召長夜府開度
受主魂
右以黄絹製造長四十九尺以朱書篆文
與遷神旛相合凡建齋當須兩首前後懸
掛不可有彼而無此别法有以無英命靈
旛爲標目者然玉章故有太微迴黄旗無
英命靈旛之句殊不知無英乃神名也命

靈者召用之義也靈旛者乃神靈之旛也
謂無英之神命此旛以攝召長夜之魂也
却以命靈爲旛之名大失本㫖若以度人
經云天丁前驅大帥仗旛言之終不有大
帥旛也理宜究之

龍童旛符





火府齎簡童子通天玉符




地府齎簡童子啓地王符(二符並玉文祖炁)





火府童旛背書
元始符命時刻升遷
地府童旛背書
元始符命下達重泉
鐵跡臺字旛符






寳光章字旛符






右二旛用雄黄和朱砂書之同亡人旛等
立於八門之内如陽人以鐵跡旛召之隂
人以寳光旛召之並搯玉皇訣
招眞旛召靈旛(以上二符並見陞壇朝奏門)
茭郭八門旛符

人道旛符




釋道旛符





仙道旛符





地獄道旛符





業道旛符




神道旛符





鬼道旛符





畜生道旛符





已上八門報應靈符並用和釋罪魂上生
仙境
右存神搯太上升天普度訣祖炁靈書篆
之卯午酉子中剔上出
鐵跡臺光牌符(見神虎門)
甘露旛符(二符並文祖炁)





寳漿旛符





念甘露通眞呪祝之(即啓請頌見施食門)
右二旛用黄絹各長六尺造之篆符于中
立於斛前
普召亡魂旛式





旛頂符






太一召魂旛面符





旛背符




太乙召魂旛式







右旛頂上書人形召魂符(符見神虎門)
旛後書前背符兩手書三魂七魄名二足
書生死年甲又一法以白繒七尺二寸作
夾旛長三尺六寸以新竹長五尺五寸繫

旛於竿梢一面上書玄㝠太乙召魂符下

書亡人名字生死年甲三魂七魄名分書
兩手一面書玄㝠七眞内諱用神虎印印
之令親人執之召魂立至也
五方五炁衞靈旛式





東方衞靈旛符(青地朱書)





南方衞靈(紅地黄書)




西方衞靈(白地黒書)





北方衞靈(黒地白書)





中央衞靈(黄地青書)





此五旛符即五靈五炁之文於建壇之時
隨方懸於壇上故能感召諸天降伏魔試
壇塲内外二十四旛篆文(每首旛六符)













































































譯文(每旛六字符)
引魂明光之旛威靈㧋度之旛垂光慈䕃之
旛梵炁彌羅之旛明霞通智之旛法燈朗照
之旛靈曜八景之旛玄明定眞之旛慧日流
光之旛金映洞神之旛惠覃幽顯之旛流輝
素景之旛五劫開化之旛通光普照之旛混
化辯生之旛靈光皓映之旛垂芒流照之旛
神光廣被之旛度名玉簡之旛思神玄感之
旛龍威梵度之旛霞光朗映之旛育魄洞照
之旛玉皇赦罪之旛

五方壇旛(如前旛式)
五方玉字篆文










譯文
東方九炁天君九陽梵華之炁









譯文
南方三炁天君三陽梵靈之炁











譯文
西方七炁天君七陽梵英之炁






譯文
北方五炁天君五陽梵寳之炁







譯文
中央一炁天君一陽梵混之炁
右五方王字篆文各方一十二字於旛身
上作一行書下書符用各方炁訣綵用各
方顔色繒帛製造各長七尺㸃筆取顔色
相稱者不拘方位



靈寳玉鑑卷之四











