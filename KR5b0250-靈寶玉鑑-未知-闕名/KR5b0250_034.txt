










靈寳玉鑑卷之三十六盖二
　變化法食門
夫一切萬法皆從心起亦從心滅所謂生我
者神殺我者心故甞詳味妙義然後知心之
爲用其爲利與害殆有不可勝言者也原夫
人生之𥘉特一神之寓耳未甞有此心也及
其四大假合神凝爲心心以神寓則漸離其
本矣心爲離本而念即隨起一念旣著則百
爲以生百爲旣生則萬縁由是萌矣是以斯
念之起適於善者則爲天仙人倫神衹適於

不善者則爲地獄餓鬼畜生此無他良由一
念之所致也況茫茫大塊中凡有形有相者
莫不皆以飢寒之念爲切至死亦不能忘也
是以靈寳大法有濟度幽㝠之科仰體道慈
開悟諸有所以因食施法因法明心心法旣
明飢渴何有故令滿足此念捨妄歸眞所謂
八會五厨醍醐甘露蘭餚珍饌玉液瓊槳皆
法身中固有之物也此性具足奚假外求外
或可求皆是虚妄所冝灼識大本深味無爲
永出輪迴證無上道倘明此理豈止超度幽

㝠而巳哉
　　　變食存用
變食之法師存爲救苦天尊壇衆爲諸大眞
人法筵爲三層寳壇解中紅光紫炁上衝天
際三寳上帝太一慈尊十方救苦眞人日月
星斗三界眞宰在空玄之中爲作證明天門
金光道炁百千萬重綿綿而降灌注已身及
斛食水盂之中内外映徹次存五色光明現
於東十圓象如月暈之狀遍照天上地下十
方世界無不洞明中有太一天尊俯仰碧玉

冠衣飛青翠羽離羅之帔左手擎碧霞琉璃
鍾右手執空青羽枝坐九頭獅子金色蓮花
之座獅子口中各吐火𤔵圍繞慈尊天尊於
光𤔵中别有九色圓象如日頂出白毫光光
芒外射如千萬鎗劒蓮花座上又有三十六
小蓮花乗天尊二足金容玉相慈尊慧日左
有救苦眞人右有大惠眞人侍從天尊八十
一位神君五方太一吏兵青玄功曹黃籙童
子玉女金童神王力士現於東方五色靈光
天尊光明遍照天上地下十方世界無不洞

明天尊灑甘露灌注法食光明瑞炁流注無
窮天尊同兆眞人及官君等皆誦甘露眞言
其斛攝化無礙香氣馥郁充塞虛空廣大無
量
　　　靈書存變
一徧結三途五苦印每一方畢存本方炁東
九南三西七北五灌注法食及吸吹水盂中
再一徧存黄炁自五方來日月星光上引三
十二天之炁交映羅絡灌注法食再誦三遍
存四方紅光罩壇良乆混成五色虹蜺下注

兆身口五臟之間混爲大圓象廣覆遍滿虛
空兆身如在日宫其斛自一生二二生三三
生九九九之數攝化無窮自地至天十方遍
滿廣大無量天神地祗六道四生無不歆享
充滿飽足也
　　斛盤供養諸符
　　　東方斛盤符(卯文/東炁)







　　　南方斛面符(午文/南炁)



　　　西方斛盤符(酉文/西炁)





　　　北方斛盤符(子文/北炁)



　　　上方斛盤符(亥文西/北炁)








　　　下方斛盤符(巳文東/南炁)




　　　攝魂享斛符



　右念唵吽吒唎一炁三十六徧吸五方炁
　合自巳金光玉訣
　　　寳漿瓊瑛符



　　　呪曰
中虛無迹應化有常金漿玉液充溢生光

形神合妙與道俱昌急急如上帝律令
　存七寳芝英之液流注焚符於水盂内供
　養召享之
　　　啓請通眞符(合明天/帝日)




　　　呪曰
　稽首明慧虛無尊稽首皈命重玄主

　裁成天地無德稱悉爲衆生作恃怙
　慈悲五道轉輪廻哀救三途地獄苦
　歸命金闕天中尊歸命六道慈悲父
　歸命玉清元始尊巳離生死長綿綿
　出有入虛無所待能令枯朽變成仙
　千劫萬劫難一遇爲衆廣說業因縁
　回骸起死永長存使其形神無變遷
　　　淨酆都破獄符






　　　呪曰
茫茫酆都中重重金剛山靈寳無量光
洞照炎池煩七祖諸幽魂身隨香雲旙
定慧清蓮花上生神永安
　念唵俱知衹帝阿勒薩曇婆伽婁代耶婆
　叱吒吽呵
　　　開業道通眞符




　　　呪曰
功德金色光微微開幽關華池流眞香
蓮蓋隨雲浮千靈重元和常居十二樓
急宣靈寳㫖自在天堂遊
　唵縳羅拱帝三縛達多縳羅䭾吽吽娑訶
　　　離寒庭符






　　　呪曰
寒庭多悲苦回首禮元皇女青靈寳符
中山眞帝書一念昇太清黙誦觀太無
功歸九幽下旋旋生紫虛
　唵吒唎娑訶唵吽唎吟唎吒唎娑訶
　　　離怖畏符





　　　呪曰
自從多劫來出没不暫停一入地獄内
舉動心飛驚當令離怖畏隨聲誦仙經
共乗無上道同班朝玉清急急如律令
　唵離息吒謾多喃娑訶
　　　生魂育魄符







　　　呪曰
靈芝無根衆妙之原中凝七魄上結三魂
二十四眞出入無門杳㝠之内恍愡元精
隨劫存亡逐炁而生外凝混朴内養七眞
五神植華三台敷榮紫闕素童反胎歸嬰
騰雲而昇跨霧浮空中有玉眞號曰神公
左挾無英右衞白元玄獸遏後丹禽擁前

工浮翠蓋下擁金蓮香雲凝空甘露無窮
用之無盡㝷源不終
　唵吽縳韈囉薩娑訶
　　　灑甘露符




　　　呪曰
悲夫長夜苦熱惱三塗中猛火出咽喉

長生飢渴念一灑甘露兩如熱得清涼
幽魂生大羅潤及於一切
　唵酥▲酥▲㗶㖡酥▲娑訶
　　　甘露玉符




　　　呪曰
泠泠甘露漿法味難思議騫香流七眞

㝠㝠何生疑受此法食者生天登紫微
自然天厨食普及於一切沉魂飢渴者
盡沾甘露味化爲靈寳漿返隂生陽炁
惟願沉滯魂上昇清都治
　唵吽吒唎㗩縳羅娑
　　　加持法食符





　　　呪曰
回首仰元羅合景挹靈芒拘魂制七魄
思臍定中央行住履虛無𥨊息宴玄房
飢飡黄碧華渴飲瓊林漿神旌命太魔
合體錬眞光復照觀太空長在空中遊
圓通泯波際眞花靡終期杳杳無終始
行者當明知寂寥空裏散應運藏弘䂓
降道不自超要當先所施會歸無二處
隨心自合離
　唵噠唎摩尼吽吹耶帝呵娑薩娑訶

　　　變香糜符




　　　呪曰
酆都夜壑忽以光輝照燭幽魂來沾香糜
靈寳錬符百骸自飛得見妙會仙歧知歸
急急如上帝律令
　唵吒唎吒唎哆唎哆唎娑訶

　　　濟慧法食符




　　　呪曰
萬劫難遇功德可崇開闢幽趣全假眞風
梯航彼岸濟慧無窮念念生因駕景飛空
急急如上帝律令
　酆都羅嚮離羅涅多迓多同登上清

　　　溟涬大梵符





　　　呪曰
玉山金闕上元天一化生靈泉六龍負軿
七眞珍果妙絶芳馨
上靈火鈴變神仙火鈴變
大行梵炁周廻十方

　唵嗡囉哩長參陀尼尼陀耶多伽耶彌羅
　多伽耶彌陀
　　　九變法食符




　右符用九天生神章作用又於符内一字
　上存帝尊自頂門出現太空面部三竅出
　霐▲▲三字作玉金銀三光吸歸三田合

　青黄白三炁混一昇泥丸化爲本末元始
　内外合一内誦結空成梵呪誦畢布炁入
　符倐見天上珍饈充滿法界諸天諸地一
　切眞仙歡喜享食運筆書勑字蓋之三字
　上存玉帝儼然口吐金符調引炁入中成
　合上昇與外一同内誦玉皇誥金光呪誦
　畢布炁入符存化金飯玉漿十方法界一
　切鬼神咸來享受運筆以書勑字蓋之九
　字上存日月星書日月天罡諱訣念日月
　天罡呪混合三光正炁歸合元宫入下丹

　田合景過尾閭上透頂門迸出分爲青黃
　赤白黑五炁漫空各分方所變化法食爲
　滿空白雪之狀十方三界六道四生享之
　無盡内誦天然眞味妙用難量食之一粒
　變化無方誦畢吸炁入符運筆以勑字蓋
　之又於符下魅字上作用

　(東方南方西方北方廣度/玉寳玄眞太妙玄上況淪)

　(九幽太上變化無窮急如/拔罪符命太一天尊律令)

言(魁至金木水火土壘/魒書取五方炁入)

唵吽吒唎勑召黃某加合明天帝日
　　　呪曰
九天勑命東極頒符下臨壇所廣濟群苦
稽首玉晨尊(存太一/在頭)元皇大敕主(存我身有/百寳光)
　　　宻念玉清書梵竒(玉/訣)
唵嘸呔▲咄咄▲▲呟▲𠮵吓▲吙▲嗔嚌
噧嘸㖟吣喠嗿▲▲▲吩▲▲▲一統急如
元始上帝律令

　　　又曰
結空成梵眞炁自生赤書玉字八威龍文
制魔宣化雲上九昌玄皇帝命立降壇場
上帝有勑太陽威光急急疾疾謹請
大變神王大梵靈官法力無窮充滿法界
唵吽吒唎勑召黄某
願汝不思議神功妙濟力變比清淨食
化爲甘露漿二甘露味三甘露食
　　　變食呪
隂陽炁𦔳彚物于靈變化多方普變法界

急急如五方眞老律令
　　　宻呪
嗉嚧嗉噓哆婆耶噠多耶嗉嘘㗶囉嗉嚧嘙
呵芒角森龍鳯威光叱十方太清傳
宻勑離㫖化元光
唵吽吒唎娑訶唵叶嚩囉娑訶
唵𠯜㖿啼娑訶唵嗡囉哩▲陀他呢陀野
他彌囉哩囉哩嚮囉哩逹多拽多同登太清
一二三四五老君來救苦東王公西
王母太一天尊降甘露

　　　次念
太上神光九變無方上窮大羅下極泉郷
無窮法味甘露難量變千億萬上朝玉皇
　　　女青書正文
道一法二妙隱之玄天書八角光芒九天
律召三界上中下元河沙十類罷對消愆
三塗五夜女青詔前巳托未化承命太玄
元皇之一光現無邊一三成炁四八合全
炁合成玄玉景飛仙玄玄之一一一之玄
秘書一召萬神奉宣急急如

玉清元始女青詔書律令
　　　無量法食符




　　　呪曰
三天無量食充滿法界中濟汝飢渇者
清淨無極身
三麽三麽雷麽帝麽帝叱帝叱無極三天叱

叱麽叱麽三天咈三天咈唵勑吽
功德不思議行者因福報施汝法食饌
永生安樂處
　　　普變法食符
　　　　諸符並玉清訣天門炁




　　　呪曰

元皇玉清尊太極金帝令九丹無量味
八瓊神溢津餌之至不死飢渴長㝠㝠
此食變恒沙飫飽及有情仗此加持力
共成無上道
　唵呼噣▲囉娑訶
　　　自然八會靈章
　　　　三光流晶法食符






　　　呪曰
妙道生一炁炁中分隂陽凝化日月星
燦然流三光九華合九道八色怡八房
煥爛洞眞體流晶歸大芒下生淵泉宫
上列無何郷縱體復非迹歘然都相忘
七寳流精結混沌雜華房嚥服九霞散
安和樂未央
　　　三光澤嬰法食符



　　　呪曰
玄絶九氣中澤嬰生太無欎儀煥暘谷
結璘耀天衢五星流寳光斗極回乾樞
飛氣欎勃散燕御方踟蹰超跡天寳階
煉芝服華敷炁布萬眞備舉形昇太虛
　　　三光法炁法食符






　　　呪曰
浩晶生法氣氤氲凝天中兩曜共澄徹
五緯交相通三光煥巳明寳炁盈三宫
帝郷會九老咽服百骸豐金華照光景
身與日月同念道上帝前億劫壽無窮
　　　三光玉陽法食符




　　　呪曰
玉陽正眞炁妙道三景分玄和唱靈音
八會敷瓊文五老㝠丹宅飄飄乗景雲
大聖諸天衆駕龍飲玉津三五定生籍
遊戯太上賔華景朗無際携手朝玉宸
　　　三炁雲華法食符






　　　呪曰
引炁欎羅外九芒結雲華七神髙上道
三景耀朱霞捧香服晨精功滿解世羅
煉化塵劫盡億齡不爲多落籍三界庭
結友太上家御景控玄斗八極何足賖
　　　三光導仙法食符




　　　呪曰
自然至眞道妙極玄中玄萬天朝玉陸
九老參華軒三光有靈炁取度惟聖賢
勤行導仙業嚥御吞華房神形合三象
渺渺歸本元皇鳥翔十天飛舉不顧還
　　　三光瑶炁法食符






　　　呪曰
迢迢三天上落落九玄臺金童採芝集
玉女持花回天賔挹仙客俯仰昇瑶階
天河灌東井寳炁縈空來嚥納嗽瓊津
兆劫不復衰矯首三清路振衣何樂哉
　　　三光定光法食符





　　　呪曰
至哉上眞道妙哉靈寳章吸景導五星
嚥御存華芒流精灌百體皎晶凝雪霜
洞達照内外塵滓都消亡豐肌不復老
契此名定光永宴太平舘斯爲不夜郷
攝跡歸本根九轉凝玄常
靈寳玉鑑卷之三十六
