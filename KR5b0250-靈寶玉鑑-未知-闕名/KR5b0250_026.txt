










靈寳玉鑑卷之二十八方二
　投龍進簡門
　　　山簡



　　　告文(共五/行)
今謹有(畧節意)於(某)處修建黄籙大齋(幾)書
夜以今滿散投簡名山願神願仙長生度世
飛行上清五嶽眞人至聖至靈乞削罪簿上

名九天謹詣名山金龍驛傳
年歳次月日具位臣姓某於某處告下
　右山簡製式在前用金龍一枚金鈕九隻
　青絲纏之齋事畢卜良辰法師同衆官詣
　名山洞府依式設醮法事關告投龍進簡
　若路逺師衆不可拘選委二三人去亦可
　　　水簡(如山簡式詣靈泉/海瀆等處投之)




　　　告文
今謹有(畧節意)於(某)處修建黄籙大齋(幾)晝
夜以今滿散投簡水府願神願仙九府水帝
十二河源江河淮濟溟泠大神乞削罪簿上
名九天謹詣水府金龍驛傳
　年歳次月日具位臣姓某於處告下
　　　土簡(如山簡式埋於/壇所中庭土官)




　　　告文
今謹有(畧節意)於(某)處修建黄籙大齋(幾)晝
夜以今滿散投簡靈壇中黄九地戊已黄神
土府五帝乞削罪名請詣中宫一切靈神削
除罪薄注名九天謹詣土府金龍驛傳
年歳次月日具位臣姓某於某處告下
　　　投山簡符




　　　書符呪
太上三天天帝玉眞三光監暎威制群靈
五常回度山嶽藏煙眞炁結實應化自然
急急如天皇上帝律令
　　　投水簡符



　　　書符呪
太上沖玄勑制河源九江水瀆河海瀰洋

天運回度開釋九玄急急如律令
　　　投土簡符




　　　書符呪
太上三晨大羅之中九地厚德合妙元宫
萬神宗集福慶彌隆急急如
上帝律令
　　　四季投簡符





　右符立春甲寅日書之




　右符立夏甲午日書之





　右符立秋甲申日書之




　右符立冬甲子日書之

　　　簡内告文
元始符命玉清眞文告下諸天丞相度人不
死之神長生大神司馬大神韓君丈人南斗
六司權機省署太玄神庭嚴校三界无極神
郷泉曲之府北都羅酆三官九署十二河源
普度苦爽億萬幽魂疾除罪簿落滅惡根不
得拘留部衞形魂速滅三惡斬絶地根飛度
五戶名列太玄魔王保舉度上南宫朱陵受
錬仙化成人永度三塗五苦八難天門無拘
五帝侍迎超凌三界逍遥上清今日受命萬

神咸聽一如契令
　　年歳次月日時(某)處告下
玉璧三枚投進龍簡天官用蒼璧圓形地官
用黄璧方形水官用玄璧六出形皆虚其中
各徑三寸科曰玉以貞潔之德可以盟感上
眞故以爲信若投龍簡當以青絲紐纏而副
之青絲以代割髮金紐以代㰱血上告三官
也缺者考屬地官九都曹金紐二十七枚徑
九分如環之狀每簡用九枚天子用金餘用
銀塗金以青絲纒之同龍簡投之

　山簡璧式(青/色)土簡璧式(黄/色)水簡璧式(黒/色)





　右簡三式君主用玉王侯用璧玉士庶用
　玉石爲之其次許以梓木代之並長一尺
　二寸闊三寸六分厚三分以金泥篆之加
　木簡以粉刷簡以雌黄界邊朱書符墨書

　告文黄羅爲袋各以金龍一條金紐十二

　枚玉璧一事散壇各詣逐處設醮依科投
　之書時用靈寳炁訣
　　　投山簡宣呪
玄上開明元始監眞上帝五色赤書丹文
天地本始緫領三光攝氣召會催促舉仙
髙上符命普告十方日月星宿五嶽靈山
天上地下𡨋靈大神監生主録南上三門
關領玉簡勒名丹篇削落罪目上𥙷帝臣
齋主(某)人皈憑至道建立齋功拔贖九祖
一切罪魂行道事竟俓詣靈山請投玉簡

乞削罪名皆蒙解脫無有𡨚親去離三惡
魂升九天生死開度億劫長存今日上告
萬神咸聞請以金紐開盟眞官乞如所告
金馬驛傳
　　　投水簡宣呪
元始五老上帝髙尊十方至眞太華靈仙
赤文告命無幽不聞上御九天請下玉文
日月五星北斗七元中告五嶽四方靈山
下告河海十二泉源九府水帝溟泠大神
今日上告萬願開陳齋主(某人)建齋行道

普爲存亡請贖九祖宿對罪根謹投玉簡
乞得上聞記名水府過去升天生死開度
萬神咸聞謹以金紐告盟水帝請如所陳
金龍驛傳
　　　投土簡宣呪
天地開張萬炁分靈三元同符十方朗清
五老上帝主領死生丹書赤文元始上清
普告天下九地皇靈今日上告萬仙定生
齋主(某人)建齋行道普爲存亡我願我身
即得飛仙謹投玉簡土府太皇削除罪刑

奏名上宫刋籍華清早得成仙天地同靈
九祖種親腐骸更榮魂生南官受化仙庭
今日告命萬神咸聽謹以金紐表盟至誠
請如斯言金龍驛傳
靈寳玉鑑卷之二十八
















