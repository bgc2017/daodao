










靈寳玉鑑卷之三十七盖三
　斬尸度户門
夫靈寳大法有斬尸度户天神納庫之道故
經云請滅三惡斬絶地根飛度五户名列太
玄蓋三惡五苦之類皆原於習而此心實諸
惡衆業之端始也原夫人之禀生皆從二氣
五行中來本自圓明無有染著漸因人心離
本就末逐妄迷眞苦報惡縁轉廻不息滔滔
䧟溺而忘返耳欲復其初終不可得則必假
我以清靜無爲自然妙道以覺其未覺之性

無壞無雜堅固利劒以斷其未斷之縁俾其
泝流㝷源歸眞悟本所謂空其五藴則五苦
自消證妙三元則三惡自滅矣然後以中斗
大魁之形而合夫二炁五行之眞以天地生
成之數而回其本然大洞之靈曰天曰神皆
得入夫本來元始光明之藏復歸於無極也
故曰納庫復何以致思焉
　　　存用
　兆以一氣周歴三關五臟使内外瑩潔次
　引炁自下丹田上昇泥丸化爲元始天尊

　頂出食光道炁下注亡魂次以一念堅剛
　之性爲利劒斬絶三尸左手搯玉文右手
　仗劒存三官五帝斬尸度户靈官森列于
　前令齋主執旙以𥿄錢三堆布三台形每
　堆焚符一道以劒斬㓕三尸次噀水存亡
　人心生善念三惡永消次以一炁金光引
　接七魂飛度五戸臨事之際一念不生則
　諸縁自滅矣
　　先告行
　　　勑制地祗符





　　　呪曰
靈寳祖炁肇化諸天魂離北岱魄度南天
九壘九地秉勑三天九皇開光赤字元言
無量度人大量玄玄急急如上帝勑
　　　告文
太上勑制地祇符命

　　符
右奉
太上符命
勑制地祇告下北都羅酆嶽瀆㝠關主者一
切神司侍衞送迎亡過某出離地戸五苦八
難七祖昇遷永離鬼官魂度朱陵受錬更生
一如告命
　　太歳年月日吿下
　具法位(臣)姓某奉行
　　　封式

(太上勑制地祇符命告下/北都三塗五苦㝠官主者)具法位臣姓某謹封
　次於三堆紙錢上逐堆焚符髙功仗劒運
　神斬滅三尸引魂度三塗界次第舉
　　　斷絶天塗界符(辰文/東炁)





　　　呪曰

三炁陽光定慧靈樞窮魂冠帶德契玄無
混生變化善寂凝虛法輪運轉永免天塗
急急如律令
　　　又呪
上尸青慾字號彭踞變化九種鳥頭蛇軀
混沌無心或沉或浮貪慾滋味華色自居
走作人魂魄司過咎斷人命根氣散人遊
放蕩三宫小蟲無拘今日煉度書篆靈符
色慾巳斷死路巳除元始符命請斷尸頭
三台監形速出無留滅根絶種勿使餘遺

亡者煉眞三宫清虛五帝監映太一定書
吉日沐浴冠帶行疇飛度天界流景玉輿
逐景上清乗空遨遊
　右呪於斬尸之時宣呪祝之
　　　告文
玉清靈寳開光玉符
　　符
右符告下落滅色根惡道靈官奉爲亡過某
斷絶天塗界上尸道色慾門免
天官奔雷逐電之役一如

告命
　　太歳年月日告下
　具位職(臣)姓某承誥奉行
　　　斷絶地塗界符(寅文/東炁)




　　　呪曰
三陽兆交九地肇圖光顯開度梵炁彌羅

六字澄瀾脫彼地塗急急如律令
　　　又呪
中尸彭躓號曰中黃愛慾自居倚伏逃藏
沉浮變化形無常方執人魂魄走作三宫
赤子馳騁使人發狂慾性喪人罪由小蟲
今日煉度上帝巳微身佩金符玉文金章
列名玄圖三慾巳忘元始符命斬滅尸形
斷根絶種勿使飛揚亡魂受煉五府清涼
眞仙安鎭藏内生光五帝監映太一列行
中元沐浴冠帶衣裳解形變景流景玉光

飛昇上清食息太空長保自然天地無窮
　　　告文
玉清靈寶開苦玉符
　　符
右符告下落滅愛根惡道靈官奉爲亡過某
斷絶地塗界中尸道愛慾門免
地官擔石負山之役一如
告命
　　太歳年月日告下
　具法位(臣)姓某承誥奉行

　　　斷絶水塗界符(卯文/東炁)




　　　呪曰
祕景長生内氣合和通眞解滯善破四魔
幽關朗徹凝黙玄阿水塗開泰永出愛河
急急如律令
　　　又呪

下尸彭蹻貪慾自榮白色混沌體無常形
依人兩足恱動人情言我得失走作魂靈
三宫擾亂赤子不寜貪慾小蟲假備幽㝠
今日受度三煉巳清慾門閉塞不受邪精
元始急令三台臨庭速出無隱及汝弟兄
九種子孫一時斬形五帝度眞太乙記名
下元沐浴冠帶羽青玄度三界上領元精
解形逐變流景上清飛玄歩虛三界齊明
　　　告文
玉清靈寳開明玉符

　　符
右符告下落滅貪根惡道靈官奉爲亡過某
斷絶水塗界下尸道貪慾門免
水官漣汲溟波之役一如
告命
　　太歳年月日告下
　具法位(臣)姓某承誥奉行
　　　飛度色累户符(卯文/東炁)





　　　呪曰
妙哉元始傾光紫微曲映九幽性悟神飛
慈悲法兩沛然普施急急如律令
　　　又呪
解形逐變落尸五門三慾巳清脫故煉新
神津内灌體香炁蘭玉符滅迹地無拘戀
飛度天界超凌雲端魔王保眞氣合自然
七祖同昇飛歩天門五帝監映萬神咸聞

　　　告文
玉清靈寳開景玉符
　　符
右符告下飛度色累户靈官奉爲亡過某斷
除色累苦心門免
泰山地獄苦道一如
告命
　　太歳年月日告下
　具法位(臣)姓某承誥奉行
　　　飛度愛累户符(卯文/東炁)





　　　呪曰
陽炁上昇二氣即交出死入生合慶幽寥
煉化成眞二帝秀飄道契靈章生神自超
急急如律令
　　　又呪
雲行飛歩逐變玉光解形脫迹散髮翺翔

人界無拘乗虛空行天魔巳除五道開通
超度風刀形昇上官
　　　告文
玉清靈寳開化玉符
　　符
右符告下飛度愛累户靈官奉爲亡過某斷
絶愛累苦神門免風刀地獄苦道一如
告命風火驛傳
　　太歳年月日告下
　具法位(臣)姓某承誥奉行

　　　飛度貪累户符(卯文/東炁)




　　　呪曰
阿那瞿曇光明混淪玄景耀衢制會酆山
龍漢梵炁玄上虛閑勿涉苦津玄滅㐫殘
急急如律令
　　　又呪

解形神變割截貪癡超出銅柱越過愛津
幽魂受度苦爽咸遷七祖解脫九玄生天
愛累永脫神飛上仙
　　　告文
　　玉清靈寶開生玉符
符
右符告下飛度貪累戸靈官奉爲亡過某斷
除貪累苦形門免擔砂負石地獄苦道一如
告命風火驛傳
　　太歳年月日告下

　具法位(臣)姓某承誥奉行
　　　飛度華競户符(卯文/東炁)




　　　呪曰
破暗燭幽雲輝九丘斷除華競駕景飛雲
急急如律令
　　　又呪

落尸解罪神超鑊湯剪除華競滅落形聲
神津内灌魔王保迎洞達無礙與道同情
逍遥自然昇宴紫庭
　　　告文
玉清靈寳開靈玉符
　　符
右符告下飛度華競户靈官奉爲亡過某斷
除華競苦精門免塡河灌漬地獄苦道一如
告命風火驛傳
　　太歳年月日告下

　具法位(臣)姓某承誥奉行
　　　飛度身累户符(卯文/東炁)




　　　呪曰
八芒敷榮刀山摧殂身累斷滅永度幽苦
急急如律令
　　　又呪

玉符解罪神脫㝠波蕩除業障割切戀根
幽司罷對寒郷停刑出離北府神得受生
快樂無爲逍遥太空
　　　告文
玉清靈寳開眞玉符
　　符
右符告下飛度身累户靈官奉爲亡過某斷
除身累苦魂門免吞火食炭鑊湯地獄苦道
一如
告命風火驛傳

　　太歳年月日告下
　具法位(臣)姓某承誥奉行
　　　緫勑八符呪
玉清寳符元始妙章隱玄幽篆妙逹群陽
變隂作晝廓醫停殃消除罪累飛度南宫
　以上八符黃素朱書後用檄文於煉度之
　前如法奉行斬滅三尸斷絶五累然後入
　壇受煉
　凡修眞之士能以庚申甲子之日書而服
　之可以斷絶三尸落滅惡根也

　　　解𡨚符(玉訣/祖炁)





　　　告文
靈寳解𡨚釋結昇度眞符
　符
神符告下解𡨚釋結永脫仇讎執對分别釁
縁俱盡不生惡業出離寒庭罪根消滅一如

告命
　　太歳年月日告下
　具法位(臣)姓某承誥奉行
　　　天神納庫旙式




　右旙依式刋版印之於斬尸度户畢布紙
　錢七堆列北斗形每堆用此旙七道共四

　十九道自杓至魁以火焚之髙功作用造
　化道衆同聲宣誦大洞回靈玉章髙功内
　誦次宣解𡨚符一道入壇煉度

靈寳玉鑑卷之三十七





