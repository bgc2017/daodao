










靈寳玉鑑卷之二十一萬五
飛神謁帝門
罡法
甲日罡歩自子位起青龍即本日活天門方



(甲日起罡圖)



甲日合呼天門地户神玉女姓名
天門神(天可)地户神(公孫齊)丁玉女(順炁)
庚玉女(拜精)神將𡊮(威令)功曹杜(文華)
童子楊(精)香官桂(清史)
右八位前四位於歩罡呪内呼之其餘並
寫於關牒内
己日罡歩自戌上起青龍即本日活天門方


(己日)


(起罡圖)


己日合呼天門地户神玉女姓名
天門神徐(義)地户神徐(可)丁玉女(足日之)
庚玉女(絳宫)神將蕭(子元)功曹孑(惠機)
童子(隂精)香官從(長卿)
右八位前四位於歩罡呪内呼之其餘並
冩於關牒内

乙庚日罡歩自申位起青龍即日活天門方


(乙庚日起罡啚)




乙庚日合呼天門地户神玉女姓名
天門神司馬(光)地户神石(戰)丁玉女曹(漂之)

庚玉女(青腰)乙日將季(仲文)功曹唐(元化)
童子(震精)香官留(伯牙)庚日將俟(道靜)
功曹鄧(康寧)童子金(精)香官辛(飛鳴)
右前四位歩罡召之後將入關牒
丙辛日罡歩自午起青龍即本日活天門方
丙
辛
日
起
罡

圖
丙辛日合呼天門地户神玉女姓名
天門神石(衆)地户神于(可)丁玉女(得善)
庚玉女(太玄)丙日將蘇(恭明)功曹炎(在精)
童子(赤精)香官虚(日應)辛日將金(湯侯)
功曹安(伯虎)童子(光精)香官雷(▲景)
右前四位丙辛二日同後將各直本日
丁壬日罡歩自辰位起青龍即本日天門方



丁
壬
日
起
罡
圖
丁壬日天門地户神玉女姓名
天門神公孫(錯)地户神馬(勝)丁玉女(寄房)
庚玉女(黄素)丁日將潜(嶽靈)功曹丘(庭西)
童子(流精)香官魯(子愚)壬日將季(永福)

功曹劉(斗峯)童子(水精)香官揆(子華)
右前四位將丁壬二日同後將各直本日
戊癸日罡歩自寅位起青龍即本日活天門
方
戊
癸
日
起
罡
圖


戊癸日合呼天門地户神玉女姓名
天門神公孫(光)地户神司馬(强)丁玉女(問心之)
庚玉女(太素)戊日將全(混成)功曹閭(多性)
童子(土精)香官風(束化)癸日將洮(朱文)
功曹星(漢先)童子(乾精)香官深(開通)
右前四位戊癸二日同後將各直本日
外壇呪(神霄炁訣)
神霄玉清興衞中朝今日勑下降自九霄
命神召神攝掌功曹玉文敷告立應天條

吾行眞籙適我參調
通天呪
天輔无私乾象通微無幽無㝠無感不知
佩帶符圖神兵任呼我位上王位登天都
左手紫微印右同秉圭歩入壇
飛歩接本日青龍位自甲上起歩呪至丁止
三天朝元符




呪曰
北帝玄黄天地寜日月明登紫府
謁天庭披三台躡七星入天蓬
召子京向天衝紫炁停呼北斗
振火鈴踏璇璣履玉衡覩眞人
拜皇星受玉籙萬神驚知生死
洞杳㝠預知吉凶近知人情五行侍從
六甲相迎北斗天師與我同行人道興
鬼道滅下鬼妖魔北斗然骨聞吾呪勑
頭破腦裂急急如律令

歩至丁上並足立呼玉女名想至
召眞玉符



呪曰
玉女玉女天神至矣丁上玉女來護我身
無令百鬼中持傷我莫使人見我
見我者以爲束薪不見我者以爲非人
獨開我門以閉他人急急如律令

左足三蹴於天門呼本日神名
通神寳符



呪曰
天門天門今日爲良玉女侍我左右遊傍
徃來出入不達禍殃天神一見喜恱非常
欲求如意萬事吉昌急急如律令
次入歩右足三蹴於地户呼本日神名

開靈玉符



呪曰
諾諾譯譯行不擇日返不擇時隨斗所指
與神俱移天地覆載心有所欲皆得如意
急急如律令
次歩至天藏位符焚於地户上
遁景玉符




吾是天囙與道相逐睛如雷電光耀八極
徹視表裏無物不伏急急如律令
次回歩天庭位召庚玉女名
變化玉符




呪曰
玉女玉女天神至矣庚上玉女來護我身
母令百鬼中持傷我莫使人見我
見我者以爲束薪不見我者以爲非人
獨我開門而閉他人急急如律令
次歩入内天門立焚符
通天玉符




次自斗柄歩至魁星七歩呪曰
元始太眞五靈髙尊太帝皓映洞朗八門
五老誥命無幽不聞上御九天中制酆山
下鎭江海十二泉源八威神呪靈册玉文
召龍負水収炁聚雲束魔送鬼掃蕩妖群
萬精摧落所誅無蠲日月五星北斗七元
合明天帝勑下太玄諸天諸地諸水諸山
玉眞所部溟泠大神天王遊宴五帝仗旛
天丁前驅金虎後奔钁天猛獸羅閉四門
所呼立至所召趨前赤書豁落風火無間

有所攝言金龍驛傳
入聖景玉符



呪曰
北斗天關正八方攝炁召神除萬殃
日月回環星辰光四景明度轉天常
七天行道尊帝王輪㑹明達激災殃
九靈制命升玉堂

次出斗歩三台望文昌心禮三拜回身入
斗口實禮天皇三拜轉歩
次存横列五星煥明如日
天一太一天門天樞天機
次飛歩三台
上台一黄保我千齡中台六淳衞我魂神
下台曲生上謁三清
次飛歩九靈每歩念靈
遊光靈天路靈玉堂靈虚梵靈
元皇靈紫光靈榮神靈天幽靈

神全靈髙功三拜就伏
焚章符(火鈴訣天罡炁)



念合明天帝日呪
開天符(玉文祖炁)




書符呪
三清降勑日月合明太上治命統制萬靈
天洞天眞速降威靈上通天闕開道玄穹
三部使者玉女靈童隂陽決吏持火當凶
衝除浩炁大破罡風
又呪
靈寳玉符金房秀英剛風洞煥通眞達靈
萬神侍送五帝伺迎朝謁三境與道合并
勑呪
玉皇有命勑下剛風萬仭摧毀九天潜通

承符奉令黄道無窮
又呪
天門四開黄道正平承符奉令敢有稽停
符中將吏速逞威靈罡風浩炁金馬驛程
保章上達符(上天炁開天訣)




昇眞度火符




勑呪
符使升眞速降威靈擲火萬里使我通眞
升霞散彩五雷備鳴前行大道掃穢除氛
髙功遣將噀水行持運神㑹道剔隂陽十
於前後左右先從地歩九歩入章壇中此
法九萬里之義也
運神㑹道符





伏章口訣
師屏息令神泰定倐然忘形體合太虚了
無所有神性所徃即見天眞意感誠通自
然報應者也
髙功拜伏侍職焚諸符并八卦符
靈風聚煙符(五道並玉清訣上天炁)

一符




二符





三符






四符




五符




伏章符





祝曰
乾元之炁太上之符告天法象攝炁騰虚
神風靜黙山嶽河圖翊衞眞人俓逹玄都
急急如律令
帝車符(本命訣元炁)



呪曰
羊車鹿車急急如老君大牛之車攝唵急車

操伏出神符(辰文天罡炁)



呪曰
九天命降六丁上祛行符速達保我乘車
三天通帝符




俓逹帝前通章符(玉皇訣天罡炁)



呪曰
鬰鬰大羅飛躡九靈靄然雲邈流景順眞
烜赫洞陽玉澄淸泠誠香啓奏俓達帝庭
上天官屬驛馬吏兵飛章進呈三五將軍
罡風速達不得稽停急急如律令
存金光明徹

三天門名
第一慾界紫微星文天
乃是仰觀天文霄漢紫微星文之天也
門曰陽精之門守門唐將軍(名宏)
第二色界紫微垣玉晨天
乃紫霄寳境神禹餘之室紫微之宫也
門曰洞華之門守門葛將軍(名雍)
第三無色界金闕寥陽天
乃上帝之所居玉晨大道君治化別境也
門曰正陽之門守門周將軍(名武)

右三天門與直日神將係本法要法䖏宜熟詳之
八卦大神符(八道)
乾坎


艮震


巽離





坤兊

審章符(三道)
一符




二符




三符



呪曰

太上帝君仙都大人今日告曰八門開張
欲求上法度世長生敢告靈源
右符朱書法師服之三道候審覆焚於室
中卧斗待報應巳上並用玉清訣先黙朝
次以大經請降元始寳光布於符上焚於
壇中即逹三天妙境矣
復爐符(中文玉訣)








呪曰
我身面奉玉宸眞奉勑回生起死身
三魂同下虚无路上帝頒符召北辰
左右衛靈還玉户隨吾呼吸逹靈眞
魔凶敢犯吾旌節東縳遊魂付大神
審章呪

天地洞開我道奉行神隨炁有應金玉京
速召玉女斬絶三彭静寜血炁使我聰明
天心靈官符寳仙卿速降速現知死知生
急急如律令
審章呪畢如有報應稱以聞告諸符
伏章法
師定息舌柱上腭存壇下有紫雲車將吏
兵馬各從十方而來兆登車而上存天上
地下四方空寂無有訣曰紫雲車乃轉地
軸令白炁自下丹田上升泥丸須曳見金

門而入惟見金光萬道照映兆身内外瑩
徹怱見寳珠懸於空中乃心禮黙奏所事
畢須㬰珠有萬道金玉之光遍照十方世
界一時明了見一眞人就兆手接章而上
人奏太上少頃一玉童傳言宻報次以聞
兆三禮而退却存自天門而下至壇覺眞
炁盈溢以意納下丹田黙念審章呪而興
三禮納官
師次復官復爐引道衆下壇
出户符(上帝訣天門炁)



早午出户呪
出隂入陽萬神開張開啓事畢請閉黄房
侍靖玉女明備神宫急急如律令
晚出户呪
玄上太隂八牎開明向有所啓少女通靈
事畢復位萬神潜寧急急如律令
出堂向來回向四結願敘謝


護章法
存玉女童君靈官將吏羅列於天門方上
左右呪曰(某)事拜(某)章一通請汝等火急
爲吾齎詣三天門下急急奉行
呪曰(搯玉清訣)
唵毗呢吒摩呢尼意薩訶
呪畢燔楊紫取天罡炁吹天中散妖穢之
炁次搯五雷印閃目爲電耳發雷鼻出風
存靈官玉女功曹吏兵擎捧章函擁衛上
升霄漢口中噀水授章以烈火焚之存童

去時愼勿慢易伏地平坐舌柱上腭則自
已真人於玉女手中接章入絳宫見太乙
司命君(乃三一也)如蓮實大陳詞竟閉炁
自腭登金房玉室入見於洞房謁太清奏
畢入太清次入上清次入玉清帝闕一一
奏畢即存九宫出三色炁混合一室結化
三尊爲一自巳眞人具法服如常儀出泥
丸(依九靈經㫖行飛歩九靈登三天門云)章存歷奏恭俟玄應
太清可上清依玉清允玉帝下畢却存自
已依舊回入丹宫卧息太一前對三尊到

此忘形聼於剋應方興身以聞
進章訣
凡爲國家生靈大事須謁三天門下省内朝
畢存五方大靈洞陽五色在五方結爲五方
光暈三天太一紫雲懸䕃一身其光下入泥
丸右九轉心中右九轉混合帝宅上下三次
即存心出赤炁上昇于天如長虹之狀自已
如常法存儀入赤炁運轉上行數百里見日
月黃道橫截乃星界次過西北行又千里遙
見紫雲隠隱乃三天門先詣青龍宫啓太一

元生帝君次南詣鳯凰闕閣下白道德衆尊
次西過少昊金樓闕下啓正一天師三師君
次回還中宫便俓詣玄㝠宫中北極太眞門
下上白太一大帝君次升金闕崇樓寳殿朝
拜上帝至玉陛下章奏付玉案上傳與左右
靈妃太玄陽青腰承翼白素玉女朱雀童子
即使達御伏俟玄恩到此非存想矣有心合
於無爲可得自非陽神地仙役御靈妃六甲
不得見帝苟内朝太一命神三尊入道化元
不在霄漢得之於自巳可以坐致十天矣回

存如初
内朝上帝占開門法
眉間左右入三分曰金臺玉闕左眉曰黃闕
神師右眉曰紫户將軍入一寸曰明堂入三
寸曰泥丸太一君(如帝王狀)入二寸曰洞房太清
宫次四寸曰太極宫(見黄老君)入三寸玄丹宫太
一丹田宫上一赤子五寸曰太上宫(見王晨君)次
上三寸曰玉清宫(見帝一玉帝居之面天門)心九拜一一
具奏(云云)黙朝畢出堂至洞案前心拜存念
遐想在地一意宗朝謁於太清之下先班開

外八門得時入靖椎太陽月將在宫以將加
正時起剋賊刑衝比害日辰隂陽四位神用
爲巳造筭惡中取見今受報未下乃上天㫖
命役於天星用於天將隨其所主集詣威詞
盡情叅妙言之以得昭報如泄之則三官考
罰三掠三原
凡欲傳受當盟天立誓剌五心之血齎紫金
九兩詣宗師審察其人而傳之不誓不信罪
同輕泄其内朝之旨上帝形儀大洞玉房九
宫(口傳)

入定審章
先焚香收神端坐以子守母神爲炁子炁爲
神母一呼一吸以神御之上下循環出入綿
綿晝則開耳閉目夕則開目閉耳凡有心動
一念内外以心遏之曰我爲(某)事不爲此念
念數息時第一心動多靜少思衆縁萬境第
二心靜少動多攝心入靜第三動靜相半漸
次第四心則静多動少直至一向神與炁合
息與胎交心靜一向純靜方起一念爲(某)事
仍先習黙朝黙朝一純熟乃可黙朝是拜章

時也服了心章亦黙朝審章入定時黙朝即
見景乃章中取承帝意所謂自巳天尊何勞
上皇是也(口傳)
魑▲▲▲▲𩴝急管送言來
𩲃𩵄䰢魓𩳐魒急管送言來
▲▲▲▲𩴑𩲙急管送言來
魈▲▲▲▲▲急管送言來
審章訣
入靖存九宫明朗内朝三尊晝則閉曰專耳
夜則塞耳瞑目外存章中官吏羅列面前紙

筆安几案上心目相望中一上宫相通息靜
炁匀忘形離染心有所起目有所見耳有所
聞或功曹玉女或功曹天官所言天神告示
丹元顯悟靈妃語報可以書之
習眞人定訣
道無爲無不爲可澄心非智知
何爲知何爲正智遣智證虚應
應無從虚乃通通于一萬事畢
一爲根事無門事歸一一常存
存莫有假言守守虚無自長乆

悟無常道可乆淡居内德彌長
内韜煞外威德忘形想泯心誠
色無塵心自眞聲處靜心益定
香臭同心合空甘苦一心轉實
體如遺心不墮意不亂心不散
常凝然正炁全用無垠爲忘筌
審章例
一切圓物(不妨也)一切不圓物(妨也)一切生育
青物(生也)一切乾枯陳物(死也)一切五榖有
穗(皆未遂也)一切殘缺不成(皆不遂也)一切棺槨丘墓

(皆凶也)多吉(喜也)一切牎槅椀盞(皆口也)拳(即格也)
一切樓閣踏道階臺(皆增也)一切竹篠(皆筭也)折
則(折也)不要(皆除也)手則(守也)馬上鏡一切紅
赤緋綵(皆罪也)鈴(即齡也)水一火二木三金四土
五(皆生也)水六火七木八金九土十(乃成也)髙木
曰(髙也)箆(卑也)女人錦衣(安也)鞍(安也)
右法當觸𩔖以長之或形之於象或物之
於氣應之於心覺之於念悟之於意神感
告情曲通玄解不離我神矣酒不宜多飲
辛不宜食念不宜二意不宜亂可通天機

剋應例
聞呼呌號哭怒震(凶)聞金玉簫角絲竹聲(吉)
聞水火打磕崩倒聲(不吉)聞血腥臭穢(大凶)
聞異香神人告言(吉)見血光黒炁(凶)見存不
明再三神不現凶象(不允)如祈雨見水生物
聞水聲(吉)治病見架屋斫木圓物開門得籌
青物東風(吉)如薦亡甘雨黄光天門梯航橋
之𩔖
右法更祝更審更實萬化千端審問閉說
神人皆告人矣

玉京
寳臺懸一層不可階而陞吾今來演教
一層上一層
性天無滓翳中存戒定慧一㸃最圓明
皎月中秋夜


靈寳玉鑑卷之二十一


