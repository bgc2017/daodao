










靈寳玉鑑卷之十三及五
　宿啓朝醮門
法曰天地之化聖人之道在乎無爲自然而
巳矣蓋無爲自然者乃不勉不思之謂也其
不勉不思之中淵乎似萬物之宗者實天人
之大本也然而能體誠敬會天人而一致於
道者故科教有朝修之道焉其朝修者日有
三時建壇行道禮謝朝元以取夫畫夜三接
日宣三德之義至於三日而九朝亦法其九
陽之數則九頓九奏之誠備矣其㫖有之曰

寳珠神化太一含眞五炁朝元三花聚頂此
内景之謂也飛章列符行科演道謄詞進表
懴謝禮方此外景之謂也故凡外景之設實
本乎内景之妙自非深明夫内外之道者其
孰能究其體用哉今以即夫道之體其小無
内萬殊而一本也以極夫道之用其大無外
一本而萬殊也然則又當明其所以爲體者
存於有而無迹其爲用者本於無而有爲由
此觀之則將致廣大而盡精微合内外而兼
體用而言之者亦莫非無爲自然之妙矣則

朝修祗對之際其可忽諸奚有間哉
　　　靈寳自然思神儀訣
夫宿啓者正齋前一日取吉時建壇設席補
職說戒宣科勵衆關聞三界即是啓告之夕
非正齋行道之日也
師曰明晨行道續更啓聞至日行道方入清
旦初朝乃知宿啓關奏不在正齋行道之限
應齋者並在前一日沐浴宿齋所至日吉時
率衆具威儀引髙功法師詣師前立定請齋
官燒香授齋詞與髙功然後髙功於師前關

白齋意夫齋法精嚴諸天上聖並降監臨毎
事須合法度廼至都講讃唱詠誦亦須緩急
得冝不得遲留稽延凡髙功啓奏之時東向
平立執簡曲躬調聲正炁直詞小語朴略典
素不得過有繁飾凡諸祈禱先有悔過然後
請事
　凡髙功行道登壇皆香水盥漱名曰蕩穢
　出亦盥漱名曰閉眞炁
　平旦寅時當思青炁從肝出如雲之陞帀
　繞壇殿青龍獅子備守前後仙童玉女天

　仙地仙日月星宿五帝兵馬監齋直使三
　界官屬羅列左右即宣五星都呪
　正中午時當思赤炁從心出如雲之陞帀
　繞壇殿朱雀鳳凰守備前後仙童玉女三
　界眞仙日月星宿五帝大魔十方神仙兵
　馬監齋直事萬靈官屬羅列左右即宣命
　魔神呪
　人定亥時當思白炁從肺出如雲之陞帀
　繞壇殿麒麟白虎備守四方仙童玉女天
　地眞仙日月星宿五帝兵馬監齋香官三

　界官屬羅列左右再宣五星都呪
　閉目内思五嶽五眞五帝備守身中金華
　映蓋一體作金色從肺出頂後圓光如日
　之像使照明十方内外玄同獅子鳯凰麒
　麟白鶴四靈八卦隨方列布祥雲瑞氣帀
　繞壇場諸天衆眞森羅慶㑹仰觀太上三
　尊居天寳之臺左有三十六部尊經右有
　玄中大法師恍如黍米之天萬神備守次
　運自已一炁上朝泥九自一生三從三化
　九作九光圓像煥映萬天自已眞人上朝

　至尊心奏所陳依科行事無不孚感者矣
　各朝行道俱用此法
　夜夜禮十方皆從北方而起次東北方東
　方南順至上下方蓋衆星拱北之義故先
　朝禮於北方也
　　　入壇淨穢符(上帝訣/天門炁)





　　　勑蕩穢呪
洞中玄虚晃朗太無三清下勑光映九衢
八方威神使我自然靈寳符命普告九天
乾羅答那洞罡太玄斬妖縳邪煞鬼萬千
中山神呪元始玉文玄水洗穢郤鬼延年
按行五嶽八海之文魔王束首侍䘙我軒
𠒋穢消蕩道炁長存
　　　捲簾
　髙功道衆詣簾前跪奏拜通眞表次宣表
　焚化金樓玉陛符師存壇殿之中五色祥

　雲彌羅混合運自巳一炁上泥九化爲元
　始乗百寳光須㬰見天尊下降混合爲一
　天眞大聖日月星辰三界十方千眞萬聖
　皆乗妙光俱會壇所兆自已元神如眞人
　狀與三界衆眞陞壇朝謁隨事依科行事
　　　化金樓玉室符(已文神/霄炁)





　　　呪曰
合明天帝日月合明瑞炁氤氲祥雲宻布
三華離便五明豁開玉軒梵音瓊房妙韻
森羅淨霐霐池無鏡金城環固玉洞回靈
急急如律令
　　　告行金樓玉陛符式(三天炁五文奏/表後焚於簾前)
靈寳大法司
　今月日謹奉
　道㫖頒降
　太上化境玉符須至告下者





欎羅蕭臺玉山上京上極无上大羅玉清
渺渺刼仞若亡若存金樓蒨偉玉殿森明
光梵巍峨降眞啓靈駐景龍輿玄晃仙居
隂陽凝室萬炁齊居一如告命風火驛傳
　　太歳年月日告下
　具法位(臣)姓某奉行

玉清上相大羅無極神公在天
　　　祝呪
三界之上渺渺大羅上無色根雲層峨峨
唯有元始浩刼之家部制我界統乗玄都
有過我界身入玉虚
　　　入户符(上帝訣取/天門炁)





　髙功於地戸上存四明功曹一人通眞使
　者一人傳言玉女二人侍靖玉女二人
　　　早午二朝念宻呪曰
四明功曹通眞使者傳言玉女侍靖玉女
道室正神爲神通逹上元生炁入臣身中
　　　靜夜朝眞宻念呪曰
四上功曹龍虎使者侍靖玉女開明童子
上元少女夜有侍靖願得上聞正一生炁
降入臣身
　　　都匠符(五方/炁訣)





　　　合明符(玉文/祖炁)





　　　十方謁簡燒香符

　　　東方(震文/東炁)




　　　呪曰
廣生髙映覺元洞虚應元九眞化肇靈圖靈
文運搆宗範元都感變緫括威招自成緑岑
遷景皇道合明天森耀權炁精育魂融羅負
立圎映隱旻期臣神色洪綱告寧與道合眞

　　　南方(離文/南炁)





　　　呪曰
章炎通泛堅敷澄榮虚象玄華龍陽儛穹微
正霄艶太淵凝沖元關三紐大梵飛空隱覺
隆蓋天倫慶呈神戸纒絡眞元散精淨握明
照徊合升玄導騫宴雲靈應騰天與道合眞

　　　西方(兊文/西炁)




　　　呪曰
剛澤微控隂峻孤儀貫炁㝠素宸洞開微周
化幽應澄輝帝臺平遐挹虚恢茂童池結飈
臨育麗無散開陽通百六沉芒隱階幽廓㝠
黙眞峰㑹靈堅丕順道告命騫林與道合眞

　　　北方(坎文/北炁)




　　　呪曰
龍安洞變純陽隱玄返本還炁象㐲髙圓神
變惠𠃔解鍊靈根赤精成道純號威尊利雲
有常億刃中丘欎城瓊壘瑶音慶流受位王
室大憲通幽玄章煥落綱輪廼周與道合眞

　　　東北方(艮文東/北炁)





　　　呪曰
觀覺欎繿大明紫虚九神度魂開闢玉眞阿
奕煒燁飛天流音輪景帝常都靈頥臻豁落
大宥慶雲啓靈七曜輝魔恬懀敷榮虚無上

首天紀彌宸四吁育象濯耀清明與道合眞

　　　東南方(巽文東/南炁)




　　　呪曰
煥赫洞陽淨景五光七靈謡歌世元紫堂羅
英散景曜明玉房八晨緫獸韶主攝精九都
蹇欎飛生上靈宻羅淨境馥育寳輪灌沃黄
華霐運玄明神宮開廓延宛丹庭與道合眞

　　　西南方(坤文西/南炁)





　　　呪曰
大猷浮景眞定化元蜒蜿素眇玉梁澄煙蕭
峙結隅景羅七纒秀盤三府流輝九玄寂然
虚邈飛華拂軿晨濫録籍大漠由延阿丘九

度六龍負轅蓊藹浮羅紫精復淵與道合眞

　　　西北方(乾文天/門炁)




　　　呪曰
溟涬太育九機化乾覆形厚德元河淪精育
英明陀景艮眇云大醜緫監秀樂禁天紫虚
陀丘刼量交前碧霞韻梵眇眇游元元變運
量馘絶惡𠎝恢冠玄漠萬度成仙與道合眞

　　　上方(亥文西/北炁)




　　　呪曰
元始開運太玄肇靈虚極無象一炁流形化
生二景五緯凝精混合自然坦除結嬰緫眞
布景煥赫九清炎持廣變七紀齊并析師慮
浩丹天耀精朱光鍊度赤藹散明三華𣡡秀

輝映帝晨與道合眞
　　　下方(已文東/南炁)




　　　呪曰
眞陽開化梵炁流通金闕在上玉府居東欎
結五文煥散九空妙炁自然藴奥難窮三靈
共貫萬聖攸宗參稽學行摽紀眞功以神俱

契與道合同安鎭帝録億刼無終與道合眞
　右十符當朝奏時髙功執謁簡詣各方黙
　具職衘恭詣各方天尊侍從服色隨方存
　感炁訣各按方位
　　　降眞召靈章
師曰天皇降眞靈符虚皇召靈眞符乃
三天飛玄正炁自然之章以召三元衆眞萬
靈兆司清宫仙階位治靈虚眞品欲降百眞
後召千靈以青綺七尺二寸絶朱丹書降眞
靈符飛黄篆召靈符安於靖中以黄錦作席

或黄繒亦得用醮禮祭之百神降眞召靈使
者玉女金童各十二人隨祭降下直䘙眞文
所召千眞萬靈立降于室學不篤信五嶽試
人輕露祕宻所召不神凡諸三天仙眞靈神
遵符而屇前無神文乃爲妄召雖精思若徹
萬無一報或有降者多作魔試受者依玄都
憲格齎三素繒隨年尺詣有系之師以畫空
而心記不載於文章恐鬼神禽畜竊視漏泄
矣師曰仙曹玄司脩用隨事並有髙聖眞仙
主宰曹局靈官典者一一治局無致妄召並

隨虚皇萬應降眞符元皇緫章召靈符下降
　　　罡式(上洞案香先進左足雙歩/星珠熠燿罡立主爐前)




　　　行罡呪(左手中文午岀雙/目微閉以存三境)
玉清赤素大梵分靈元綱流演星珠貫周
急急如律令
　　　三上香呪

(臣)今𥘉捻上香願逹玉清境供養元始天尊
　九聖之衆
(臣)今二捻上香願逹上清境供養靈寳天尊
　九眞之衆
(臣)今三捻上香願逹太清境洪養道德天尊
　九仙之衆
　　　呪曰
靈光梵炁下注臣身飛香進御合眞帝庭
急急如律令
　左手剔三官訣瞑目存壇墠上通天門黄

　雲紫炁日月光明星斗交映混浹玄壇左
　右芝蓋華旛森然列侍運心府作金蓮迸
　開一景居中金光獨懸次剔玉訣見七寳
　金臺玉殿内外瑩然中有至尊端坐其中
　兆以一炁引接祖炁次布十方仙凡交合
　　　上清靈寳玉虚召靈紫英符(玉訣取/天門炁)





　　　呪曰
　開明三景是爲天根玉山上京大羅玉清三
　華離便大有妙庭大行梵炁無無上眞與道
　合眞
　　　上清靈寳元皇降眞青華符




　　　呪曰

天中之天眇𦕈刼仞混沌之中無幽無㝠無
形無影無極無窮梵炁彌羅萬範開張泛景
太霞十轉回靈契本合眞
　　　二符緫勑呪
玉華散景九炁凝煙香雲宻羅徑衝九天侍
香金童傳言玉女爲臣通奏上聞帝前今臣
所啓咸賜如言急急如
玉清靈寳無量度人律令
　存左右二君金童玉女自兩耳目出服色
　如常乗五素雲爲我通誠逹意招眞召靈

　　　赫奕仙曹章
師曰此玉清天大將天神皆遶屬玉清神公
太玄上相也與諸天大帥髙靈齊功自號玉
清靈寳赫奕司輔翼玉清刼運改更滅魔掃
災昇度學仙之子檢校三界驅除妖惡嚴攝
北酆制御鬼爽明檢鬼營肅清道境以備後
世種民期見太平聖君皆符衞掃蕩之神也
神公即地皇之臣馬祖太帝之嗣角龍辰宿
之父位爲玉清神公太玄上相號馬祖龍氏
諱郭奕

　師左手玉文右手上清訣化身爲玉清神
　公念後呪一遍目篆三天眞符於天門上
　吸三色自頂門下注三田合青黃白三炁
　化爲三尊上升泥丸與壇中三尊混接爲
　一自已眞人與十方三界一切神明緫朝
　上帝次搯五方訣合五方炁内外相應以
　目左𣊬三周吹炁布滿十方揖禮歸拜壇
　三拜
　　　召仙曹呪
髙天之上玉清爲主元綱大魁太玄生府中

有帝君靈虚王母繞制嘯咏玉文金符司制
仙禁金童玉女校精辦魔緫御百史上逹三
天形成司舉傳奏教令蠲災救苦備衞護道
囚縛鬼侮流浪諸天濟生度死解厄摧恠通
逹紫府十方告命召其所主急急如
上清靈命
元始上帝勑
　右呪廼玉清靈寳宮靈寳天仙内院有仙
　曹分降以給宫中仙官凡招眞召靈必資
　此呪也

　　　招眞靈符(玉帝訣/祖炁)




　　　呪曰
玉清勑召千眞萬神虚皇寳册宣告無停
眞靈遵誥奉命而行急急如律令
　　　降眞靈符(祖玉炁/帝訣)





　　　呪曰
玉清聖命告下三界天皇之勑普告三元
無極聖衆浮空而來急急如律令
　　　跪爐符(玉帝訣/天門炁)




　　　呪曰
道由心學信假香傳手執玉爐心存九天
令臣所奏上聞帝前
　　　各禮師訣(先存經師形相/名諱心禮三拜)
　　　呪曰
願師得仙道上登髙靈爲我超㧞一切皆成
道眞我身昇度(次存籍師形相/名諱心禮三拜)
　　　呪曰
願師得飛仙上登髙眞爲我開度七祖父母


早生天堂我得眞道昇入無形(存真師形相名/諱心禮三拜)
　　　呪曰
願師得昇度上登髙仙爲我開度王苦八難
名入仙籍永爲眞人
師曰脩行之道本在存師師之不存道從何
得所爲師者曰度師度師之師曰籍師籍師
之師曰經師以上人間三師也别有天上三
師者太上老君爲度師虚皇大道君爲籍師
元始天尊爲經師也次存天上三師乗青黃
白三炁下降心禮三拜次五方衞靈訣隨方

搯卯午酉子中内思五臟五嶽五星五帝各
統從官兵馬備衞身中四靈列侍五色慶雲
滿身直射五方罩覆壇所脗合内外之境無
感不通
　　　五方䘙靈
　　　東方衞靈叔英妙炁之符(卯文/東炁)





　　　呪曰
蕭仞扶桑方諸欎霞元皇列眞凝(⬤)雲芽
明耀九芒合炁三華钁天振劒神虎辟邪
安陽大帝攝禦群魔二昇神霄濯形天河
急急如律令
　　　南方衞靈洞惠妙梵之符(午文/南炁)





　　　呪曰
炎炁浮煙運升赤明長生元聖髙居玉京
絳妙圎維散品六㝠元天大誥普濟群生
消殄魔試奔飛火鈴保䘙正炁億刦長生
急急如律令
　　　西方䘙靈通眞妙光之符(西文/西炁)





　　　呪曰
皓景金華長庚洞光大梵流布輪轉元綱
蔚明交變騰化十方七關安靜回合隂陽
帝炁蕩蕩我享嘉祥玉文敷告生道延昌
急急如律令
　　　北方衞靈紫素妙晨之符(子文/北炁)





　　　呪曰
太陽朔單上逹帝君流𤔵騰晶化形玉虚
輔衞三境簡閲元圖眞符煥發定籍清都
摽名金籙宿釁咸除飛神碧落超登太無
急急如律令
中央䘙靈玄精妙寳之符(玉文/上炁)





　　　呪曰
元始虚皇祖土居中三炁洞元肇生天堂
七轉八變混合廻風散花萬神天地開通
吉日行事億天所宗願保刼年享福無窮
急急如律令
　　　九朝衞靈符(九符並用玉/訣上天兩)
　　　一




　　　呪曰
金眞霞緑煥映三天飛雲丹霄諸天控軒
晨輝啓旦隂翳俱蠲九微震空五星回旋
萬天應感自然妙玄杳㝠散體分形百千
玄珠光耀瑞降壇乾生死蒙恩灌鍊金泉
魔王恐怖合景三田
　　　二





　　　呪曰
瑶歌空洞帝君守壇五帝校録受符三官
備衞四門束魔去奸流鈴擲火隂穢焚殘
身佩金璫鍊液芝顔玄虚素合心動三關
騎獅跨鶴控龍乗鸞萬眞守舎千魔不干
道炁長存萬仙悉安
　　　三






　　　呪曰
神光朗耀瑞炁帀旋箕斗澄輝芝宇晏然
玉眸含眞寳壇純乾變夜作晝回子午前
太華流珠丹鳯飛▲束魔滅奸髙歩祥煙
天眞降集齊到帝前
　　　四





　　　呪曰
五星靈映煥景丹庭包羅無外命炁群靈
潛形杳黙周遊五經揚威耀日役使甲丁
郤災除禍滌穢消氛萬魔恐怖龍虎飛騰
紫雲交覆萬炁齊笄
　　　五





　　　呪曰
黄中䇿炁斬滅妖宗制遏邪源斷截魔蹤
太上符命召制神公萬靈斯格却邪除兇
玉炁三輪洞運神風紫戸合瓊六度無終
左命青腰右攝芝童逍遥飄景統御九空
玄壇應機垂炁虚沖萬眞普降濟度無窮
　　　六





　　　呪曰
元始虚皇集炁居中三境洞杳肇生穹窿
七輪九轉混合廻風變化萬神天地開通
吉日行事萬魔敬從晨輝朗照黙運玄功
執節建麾散花太空十方普度刼運無終
　　　七





　　　呪曰
玄隂七靈九炁合形魂精魄爽二景回輪
飛天赫奕煥耀長春日月吐輝四合華英
大梵流布奔飛炎靈魔王受事朝謁帝京
含靈普濟散慧幽明玉文敷告與道合眞
　　　八





　　　呪曰
金眞空降神虎横營玉帝披霞諸天命靈
九景廻駕萬魔束形九微迅煙神威攝精
流鈴擲火百惡消并神輝耀夜洞遶長春
聖道蕩蕩十方肅清保刼制運元亨利貞
　　　九





　　　呪曰
天書赦罪下頒太微元化生成靈壇九回
八景六周聖運所持左定眞方右啓帝扉
東華南府濯錬辟非回輪日耀轉盻月暉
今日大慶萬道同歸玄壇正炁保天無衰
普天三界驛龍風馳

　　　鳴法鼓二十四通訣
叩齒法當左左相叩爲天鐘當右右相叩爲
天磬正中相叩爲法鼓蓋法鼓者内正神炁
外滅魔靈故法事所先也
　　　發爐出神訣
三五功曹(卯勒/笔辰)左右官使者(已至/午)左右捧香
驛龍騎吏(未至/申)侍香金童(酉)傳言散花玉女
(戍五帝亥/直符)直日香官(晨輪至/午彈)
　經曰召出臣身中三五功曹左右官使者
　侍香金童傳言玉女五帝直符直日香官

　各三十二人三天自然更生功曹三天自
　然傳言功曹三天自然飛玄功曹三天自
　然奏事功曹三天自然玄妙功曹(各三/十二)
　五帝自然更生功曹五帝自然傳言功曹
　五帝自然飛香功曹五帝自然奏事功曹
　五帝自然玄妙功曹(各三十/二人)
師曰三五功曹有二端神化各司靈局有三
元五德功曹乃太清洞神之所𨽻也乃此三
天五帝功曹亦非胎化有類之形皆三五自
然眞炁所化也以天眞道炁召録身中三田

五臓正炁造化而成靈文用功曹各有所執
之曹局故曰功曹
師曰左官使者即陽通逹之神五官舉意之
先也右官使者即隂通逹之神五官舉意之
次也侍香金童陽次清潔之炁傳言玉女隂
本淨謹之靈傅言侍香奏意逹誠皆四品之
元眞矣
　　　直日香官訣
師曰直日香官是直六十甲子之日三皇之
子孫也日有三十二人以直十方香之炁散

穢招眞是教職男女本命六甲之炁所化也
凡諸百靈非止三十二人但召奏止有四方
天數三十二人乃一天有三五功曹二人左
右官使者一人侍香金童一人傳言玉女一
人五帝直符各一人直日香官一人每一天
計一十二人三十二天統有三百八十四人
其諸各一人功曹二人謂三天五帝各一人
上應千二百官君下合三萬六千神炁也
　　　髙功微祝呪曰
内有所明外有所臨開之朗然了無眹象

　次存身中青黃白二炁自三宫經歷五臟
　上升泥九直透天門合青黄白三炁結成
　琉璃寳殿至尊居中衆眞羅列左右金童
　玉女接侍香煙通誠逹悃也
　　　發爐緫符(用玉文/閉炁)


　　　敷落神眞符(誦敷落神眞四字不/遍數成符玉訣祖炁)





　　　召三五功曹符(玉訣上/天炁)



　　　呪曰
玉清有令奏告九天三光之主五斗之精
混合眞炁自然成形急急如律令
　　　召左右官使者符(丑文上/天炁)




　　　呪曰
玉清有命普召百神陽神保命隂神守眞
通天下地變化無窮急急如上帝律令
　　　召侍香金童符(寅文上/天炁)




　　　呪曰
玉清有命緫領群眞隨香奏事傳神逹靈
神通第一輙莫稽停急急如律令
　　　召傳言玉女符(卯文上/天炁)



　　　呪曰
玉清有命統轄群仙靈眞靈聖通幽逹㝠
眞光變化混合成形急急如律令

　　　召五帝直符符



　　　呪曰
玉清有令宰御衆靈天有五帝人有五行
上下一致化化生生急急如上帝律令
　　　召直日香官符(已文上/天炁)





　　　呪曰
玉清有令混合百神六十甲子變化眞光
聞茲召集一炁混康急急如律令
　　　召土地符(卯文/東炁)



　　　呪曰

此間土地神之最靈聞符一召速現威形
安鎭庭宇通逹齋誠急急如律令
　　　三天眞符
　　　𥘉捻上香符(目篆於天門搯玉清訣/吸引合炁上朝无始天)
　　　(尊叩齒九通三禮)



　　　二捻上香符(日篆於天門上搯上清/訣吸引合炁上朝靈寳)

　　　(天尊叩齒九通三禮)





　　　三捻上香符(日篆於天門上掐太淸/訣吸引合炁上朝道徳)
　　　(天尊叩齒九通三禮)




　右三符廼無上三天五刼開化之𥘉三炁
　之眞精靈虚之妙炁結成眞文實大道之
　本根諸天之𣑽炁也可以上朝三景䇿役
　萬靈隨事所行克臻玄感也
　　又三捻香符
　　　初捻香符(誦無色界魔王章/祝之玉淸訣上天炁)







　　　二捻香符(誦色界魔王之章祝/之上淸訣上天炁)



　　　三捻香符(誦欲界魔王之章祝/之太淸訣上天炁)





　右三捻香符合於發奏之時焚之此乃道
　香德香等符古法於朝修中止有前三天
　眞契符爲三捻香中用理亦通也
髙功面天門立叩齒三通咽液三過存左目
有日光紫色九芒去面九寸右目有月光白
黄色十芒去面一尺存日從左鼻入月從右
鼻入于洞房透九官合九天炁降身中自下
昇上至腦後發出項上化九色玄像法身即

木來元始也心境眞人乘光而出步玄珠星
斗繞帀玉京天寳妙臺緫朝虛㴧次叩齒咽
液持宻呪焚命魔符步虚丁罡存五帝大魔
敬聽受事諸天皆朝天丁前驅大帥仗旛天
雨寳華繽紛而下三天之陽炁旣明六天之
隂魔自滅苟能一眞澄湛萬法圓通道合自
然功霑幽顯豈非賢者之能事哉亦讃美之
嘉言也故内魔不生即外魔自滅者矣
九宫九炁圖


　　　　　　　　　　　(乙庚合成緑)

　　　　　　　　　　　(丁壬合成)
　　　　　　　　　　　(蒼戊癸合成紫)
　　　　　　　　　　　(丙辛合成淡紅)
玄元始炁遍體生光三炁化形而演三洞始
爲青光上生於天元爲白光中生於人玄爲
黄光下生於地元始天尊於此一色合爲九
光遍起法身光明洞耀始於混沌混爲蒼光
混生於洞洞爲赤光洞生於浩浩爲青光元

生於昊昊爲緑光異生於景景爲黃光景生
於遯遯爲白光玄生於融融爲紫光融生於
炎炎爲碧光炎生於演演爲黑光九色光耀
瑩徹法身(並出開天/龍角經)
　　　太上消魔前驅煞鬼眞符






　　　書符呪

玉清慧光上清寳光太清玄光七元星光
照開道路白元尊神輪轉無色太一洞章
上遊上淸出入華房十轉回靈萬炁齊仙
　　　宻呪曰
黄中䇿炁斬滅妖宗制伏强魔斷絶邪蹤
太上有勑付我身中急召北帝朝謁玄宫
山林杜鬼形狀悉同奉承威令宣告魔兇
五炁蓊欝與符命衝袐藏玉文方就圓隆
三天運明六天運終一如告命風火驛傳
　　　太上制魔前驅煞鬼眞符





　　　書符呪
神霄玉清王勑三天大魔王欲界色界無色
界三界大魔王秉勑奉行巴元醜伯負天擔
石反山六目監醜朗馥横天擔力萬神之宗
飛行太空管攝北酆異道妖鬼善惡潛蹤南
于正炁敢不直忠千千截首萬萬剪形中山

告下南北西東拒逆之者火滅雷嗔收攝魔
神東送北酆元始符命神霄總領萬神敬聽
急急如
玉清眞王律令勑
　　　呪曰
圓光五彩照我身中黄治炁剪妖祟制纒狂
精斷邪蹤太上有勑付吾行急召北帝詣玄
宫山林杜稷諸鬼神奉承威令宣魔王攝錄
故炁歸太具五色蓊欎以飛衝祕藏玉文方
就隆三天告下六天終一如告命

　　　髙上神霄命魔前驅煞鬼眞符




　　　書符曰
神霄勑天魔青帝勑地魔南陵勑鬼魔青天
魔王巴元醜伯勑躶魔赤天魔王負天擔石
勑獸魔黑天魔王監醜朗馥勑鱗魔白天魔
王反山六目勑禽魔黄天魔王横天擔力勑

精魔太上勑酆都大洞大魔君勑動天兵萬
魔奉行三十六天神將吏兵飛戈飄㦸逢者
斬身六洞鬼妖不敢前衝風雷火烈斬鬼碎
身奉命天府符到奉行急急奉
髙上神霄玉清眞王律令
　　　呪曰
黃中合景萬炁中藏三一順化五緯明常
桃康把籍合延保生功圓道備神契虚皇
玄斗豁落千妖滅亡與天同慶我道隆昌
　　　告命篆文式

神霄玉勑眞符命魔奔火前導開通合虚
三皇欽崇威制群魔一如告命












　右三朝消魔制魔命魔符作三時早午晚
　吿行用黄紙朱書符後告篆文三朝同各
　用圓封逐朝告行
　　　復爐緫符




　　　傾光廻駕符(念傾光𢌞駕四字不以/遍數成符玉訣祖炁)





　　　出戸符(上帝訣/天門炁)





　　　早午二朝出戸呪
出隂入陽萬神開張開啓事畢請閉黃房
侍靖玉女明備神室急急如律令
　　　晚朝出戸呪
玄上太隂八窻開明向有所啓少女通靈
事畢復位萬神潛寧急急如律令
　　　存神復爐訣
香官使者至在此香火爐前(二指/根)十方仙童
玉女(中指/根)逕詣(中/中)御前
　　　右叩齒三通咽夜三過存千眞萬聖道炁

金光自頂門而入咽下元宫
　　　黙呪
(臣)朝奏事畢所有功曹使者一切官君並還
臣身中從衆妙門而入在左還左在右還右
直使功曹主領監押復還本治後召即到一
如故事
　復爐者復我本身神明也存髙眞上聖各
　回天闕自然生金液丹碧芝英者乃我靈
　寶妙炁與十方正眞生炁混合結爲丹故
　有丹碧芝英妙化也此丹廼我靈寳妙光

　旣復元宫自然金碧交映則此香此誠無
　有不感通矣
　　　敷黄道符




　　　舒黄道呪
天衢邈邈靈風飄然星河耿耿神風飛煙
玉殿瑶光洞徹三天蒼天欎欎丹耀玄玄

三天鳯輦九帝龍軒寳旛羽蓋碧輿瓊軿
金鸞泛泛靈鶴翩翩玉童玉女霞衣雲肩
五帝大魔九眞飛仙龍裙虎服雲冠飄綖
悉臨黃道瑞炁流旋清都列聖紫府群仙
森羅萬象俯降芳莚歩虚玉韻空音璚篇
九霄蕩蕩八景乾乾洪恩施品彚恵澤遍山川
與道合真
　　　請聖三符















　　　收黃道呪
寂寂無宗倐有倐無紫雲擁蓋函返清都
升壇瑞炁請捲黄敷神眞降格福慶增餘
上天回駕地府參輿諸天復位五老啓途
稽首瞻仰戀和氣滿霄虚


靈寳玉鑑卷之十三













