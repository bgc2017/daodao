










靈寳玉鑑卷之三十二方六
玉元追度門
夫道之所以彌綸宇宙發育萬物者皆自然
之妙運也曷甞有施報哉故物則不然凡氣
之所以寓於形者猶衮衮之容塵耳自其善
不善之念一萌則必有施報也是以靈寳大
法玉元追度之科專度血尸産魂況其宿業
旣縈報縁隨至愛河慾海汨喪元眞乃至墮
孕落胎傷身殞命血腥汚穢可勝言哉形體
雖亡宿念未滅則必以森羅浄霐之源濯其

舊染之汚以眞陽至善之光以覺其本然之
性紫英以明其道玉符以遷其神俾其妄縁
幻影如落地之花妙體眞身若當天之月了
無滓礙等一虛空何不利有哉
師曰硤石之獄在鐵圍東南有一大石上
大下尖石之中間開一眼縫其鬼入之自
然百藥毒汁灌其身心獄之北號血湖大
獄穢汚第一其獄中産死婦人動經億劫
受苦難勝深可悲哀凡度血尸産魂須當
先下符命專産將吏蕩滌穢惡變化血湖

始可專赦赦須三曰前奏行赦了方可行
持攝召旣至道塲法師先與蕩除垢穢申
請天醫醫療畢方可次第受食受戒若只
一例追度殊不知有符所不到處切宜詳
鑒行事
流光眞符



呪曰

元始上帝虛皇天尊無極大道太上老君
玄元始炁九天眞文鬱儀孕珠結璘含輝
三光朗耀七元流珠恩覃泉曲澤及血湖
胞元散結穢累蕩除慧光接上上昇天衢
告文
靈寳玄壇
今月日恭奉
道㫖頒降
靈寳符命流光眞符拔度産死女魂上昇
天堂者

符
右奉
符命告下十方無極世界九幽地獄太
小鐵圍有間無間溟泠北隂之府符命所
到摧破幽扄火山息熖寒池消冰刃爲寳
樹劔化騫林拔度産亡某靈魂(普度則云産死女魂)
乗兹符命時刻昇遷一如
告命風火驛傳
年歳次月日時告下
具法位臣姓某承誥奉行

祝符呪
靈寳玉籙拔度眞符流光普照蕩滌穢一
天符吿下徑上南都急急如
元皇律令
太乙救苦天尊勑
三十三天帝君勑
十方無極飛天神王勑
又呪
隂陽正炁三炁流輝下映幽關上徹玄都
血湖北獄覩見光明眞符在手永赦血湖

巳徃𡨚僨一錬消除急急如
元皇律令勑
靈寳玉元蕩滌血湖眞符(曲赦前用)



呪曰
玉帝告律脫釋㝠關赤天佐助昇眞紫府
九隂九地俱來合隂上帝勑命普度幽塗
救苦眞人拯濟元君神眞俱集三台下臨

九陽俱照廣布南宫天眞捧令排列帝庭
元始勑命玉皇降宫乾坤撫育速離幽獄
衆眞拱布免滯幽塗玉音振響萬劫求離
鬼魂滅爽神英自扶急急如
元皇上帝勑
祝符呪
元皇勑命普濟幽途靈寳内篆度脫血湖
神清保護徑上南都急急如律令
告文
靈寳玄壇

今月日恭奉
道㫖頒降
靈寳玉元蕩滌血湖眞符拔度産死女魂
滌除尸穢上生
天堂者
符
右奉
符命普濟幽途告下翻體大神擲尸神王
食心噉腦鬼王牛頭獄卒牢檻大神仰體
元皇上帝好生之德下副拯救幽㝠之誠

承兹勑命不得拘留拔度亡過(某)及在會
因産身死女魂出離地獄(或云幽暗)覩見光明
領茲薦悼免滯血湖錬質清神逕上南都
一如告命風火驛傳
年𡻕次月日告下
具法位臣姓某承誥奉行
度無間血湖罪魂符




告文
靈寳玄壇
今月日恭奉
太上符命拔度産死女魂出離汚濁上生
福堂者
符
右奉
符命追取血湖之内生産落胎墮子一切
女魂徑出地獄洗滌形神前詣玄壇祗受
功德時刻超度仙化成人遵奉

太上度人律令風火無停一如
告命
年𡻕次月日告下
具法位臣姓某承誥奉行
玉籙度血湖解𡨚符(取天門炁吹)




呪曰

梵炁彌羅周回十方五苦罷對三途消滅
𡨚纏和平惡根斷絶前縁宿債業根解結
秘呪
唵檀哪兜嘍哪勑帝喃娑訶
此呪宻念係三天梵語能解一切𡨚業
告文
靈寳玄壇
今月日恭奉
符命拔度産死女魂解釋𡨚憎上登
福堂者

符
右奉
玉籙度血湖解𡨚符命告下十方世界幽
牢地獄㝠局曹案主者北溟血湖主者解
釋亡(某)三業六根仇讎執對出離長夜各
覩光明萬罪蕩除積𡨚未釋一如
告命風火驛傳
年歳次月日告下
具法位(臣)姓(某)承誥奉行
玉籙金書破血湖大赦眞符





呪曰
玉清輝映金碧流光日精散耀五方五斗
上帝眞師玄元正炁沖破幽關酆都煞氣
六洞鬼王遵依勑命三途九隂流光朗照
苦海停輪水精淨穢七星洞明火精焚尸
妖惡俱蠲五老啓途九靈飛仙萬神秉命

風火驛傳
又呪
元始勑下救苦眞人承受符命下達幽隂
陽光所照黒暗生明萬罪蕩除六根澄清
急急如
玉清元皇上帝勑
元皇上帝拔度血湖産亡罪魂赦文
運眞含靈會寳勑召諸神六天壘重隂
酆都九幽獄典吏部㝠洞三官執𡨚府
曹治神吏衆一切主罪録拔度産死魂

免罹諸荼毒流光玉元符照破血湖獄
爐炭生青蓮刀劒化騫林火池變温泉
鑊湯爲春浦超度長夜魂徃生極樂國
玉籙度血湖破穢開光寳籙



呪曰
無極太上至眞天尊玉虛勑命遍達泉扄
天丁甲卒百二十人前祛腥穢徑沖幽㝠

日光童子百二十人月光童子百二十人
無間地獄光徹分明冰寒融和穢氣消平
尸血臭穢消蕩不停南丹眞火洞徹杳㝠
死魂出離得覩光明飛令下速萬神皈依
勑䇿呪
圓光五彩素輝三晨結根純瑩光華九清
三洞符命徑沖幽隂斷絶罪源消解迷津
玉符到處萬神咸聽
右符書之粘破穢牒前用青紙朱書三光
呪勑符唯是血湖臭穢幽暗難入雖官吏

承帝令有神通能入亦不能徑逹血湖之
所若得此符用檄付沖血湖解穢破暗天
丁則能通逹此符一百二十里暗晦穢惡
自消光明通徹不可不祕
玉元虎文符(牒用)






呪曰

唵哪吒唎(三遍燒符不出聲念)
右法黄𥿄朱書粘牒北炁子文至鬼字吹
山字訣於符上發遣功曹將吏用之
元始清神神化變靈眞符



右符用青𥿄丹書關引白素黒書用太清
印印之或都天大法主印印之關後列五
師名位係齋壇五師非天省五師關式如

常書了同符用靈寳經内魔王靈篇祝之
玉清訣中天炁吹符關分付地道功曹遣
發
師曰凡血湖罪人雖沐浴煉形穢惡之根
難絶其炁凡煉度畢臨送靈時以䄂化符
以關付亡人収執則近生方諸眞之處自
然快樂矣
元皇蕩淨血尸符




呪曰
天帝有勑曲赦幽魂蕩除血穢舉令通眞
流光洞照體合自然陶魂煉魄受化更生
形神完復面禮慈尊急急如
玉清元皇上帝勑
右符黃紙朱書先書存神爲
太乙天尊頂出炁灌注罪魂
告文
靈寳玄壇

今月日恭奉
道㫖頒行
玉清元皇蕩淨血尸符命拔度産死衆魂
蕩除滓穢入
道成
眞者
符
右符告下無間地獄硤石血湖地獄主者
翻體大神擲尸神王食心啖腦鬼王拔度
亡過某及血湖罪爽速離穢惡覩見光明

赦除罪業澡煉身形上昇南宫受煉更生
一如
告命
年歳次月日告下
具法位(臣)姓某承誥奉行
血湖將吏服色
蓬丁面藍靛髮青狀似金剛黃衣白帶腰
下青色手執戈㦸部領兵將一百人凡存
召以中指中文
黃確面深朱色狀似天丁披白袍脚赤白

帶手執降魔杵舉歩指呼髙聲部領百萬
人凡存召以酉文
凡建産室沐浴之處申天樞院及牒二
將軍具說因依行遣存二將叱出死胎
其出胎蕩胎等符巳具敷化品
追毋喪子存二節
無義斷恩収鬼攝精解釋追攝大神王(志中)
追母存子喪神將
震鼓喧雷閃目生靈聚體長肌大神胡敬
追母子俱喪神將

正精火目攝炁聚英解對釋愆大神陸茂
以上三將青綉頭巾緋袍各持三色器
黒雲中降
追未産毋子俱亡神將
直性梗靈淨穢濁破穢生精大神徐立
威靈感通眷義全形洗浣大神周免
解釋𡨚愆致魂全形復體大神李興
解釋𡨚對正魂生形致影長津復體大神
馮遵
以上四將並褁紅綉巾著四色袍各持

符而下
圊樓使者符(東炁)



呪曰
左德右輔圊樓衆神吾行蘇魯化濁爲清
蠲除邪儻急速著靈急急如
太上律令
又呪

太上炎靈流火之精上帝勑下不得乆停
左祛六丁右使六壬手持符命攝起山神
圊樓使者急攝急攝火急勑行左青龍將
軍右白虎將軍開眼則萬丈火光爍散精魔
之炁急急如
太上勑





呪曰
諦讜諦讜法水解蕩圊樓有將攝起壇塲
若攝産葆去除禍殃急急如
太上律令
右用金錢一分茶一盞令婦人厠上燒或
書粘在使者牒前亦可



靈寳玉鑑卷之三十二











