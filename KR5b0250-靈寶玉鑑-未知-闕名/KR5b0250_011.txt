










靈寳玉鑑卷之十一及三
分燈制器門
經曰開明三景是謂天根故玄元始三炁乃
萬化之根宗天人之大本也由是溟涬大梵
三炁開光而生天地日月星辰焉故靈寳大
法開壇之初以法像乎洪濛初判之義故分
燈列炬以開三炁之光而生三景鳴金根玉
以和合隂陽而生萬化皆法其天運之自然
也當知無形之炁爲祖炁無色之光爲慧光
自一而三從三至九九九變化而生萬光煥

映萬天照明九地内外朗徹以襲其明然後
應無聲之聲於金玉之中運不化之化於隂
陽之表與道爲體則含靈蠢動永有依歸矣
此造道通玄之妙而幽明髙厚豈有間哉
分燈存用
先以慧光符捲封爲蠟炬候日中以取陽
燧念陽暉呪
明哉太陽暉神光洞三清炁散玄漠内
靈煙生紫庭控御乗風霞飄飄淩無形
急急如律令

右一法取太陽正炁然一燈於元始上帝
之前登壇時師存此燈金光如日流金之
色混合兆身光結作日輪透明内外次運
一炁自泥丸出上接元始寳光混同一體
次以符炬自中燈分明自一生二由二生
三三化萬光普明八極天眞上聖三界衆
聖皆合寳光同登壇陛陽庭幽治悉變天
堂分燈畢以餘炬納於主爐中黙呪曰
太上降慧光華燈通精神諸天悉開耀
地府皆朗明兆身亦光徹五藏生華榮

炎景照太元遐想通玉京急急如
三天道主律令
分布慧光呪
慈悲寳篆玉笈飛煙燈華散景煥映諸天
朗明三界照徹重泉幽㝠開悟惠及無邊
今日大慶咸得升遷道生一炁萬化純全
元始威章應度自然急急如律令
玉清慧光符(請光用)
書符呪曰(玉訣根炁)
日月星光照破重泉元始一炁演化三元

混合空洞梵炁之先玉帝有命告下十天
陽暉晅赫隂景清圓虛明洞映朗照壇乾
光澄萬慮景合妙玄廓清人極應化自然
急急如
元始上帝勑




勑呪

大道一炁肇生二儀五行之祖斡運璇幾
三才並立陽耀分輝天尊惠澤蕆大慈悲
今日穪慶三元録儀臣今上啓開發天機
上生陽光下洞幽微普朗重隂幽魂永離
急急如律令
呪畢引玉清慧光與自己性光混合自一
生二二生三三化萬光燈燈相續照微十
方
玄炁寳光符(玉清燈青炁王清訣)
書符呪

玉清無上大羅至尊玄炁初露化生諸天
混合眞一妙應自然勑令萬神齊到帝前




勑呪
玄元始青紫虛妙庭三十二天天帝帝君
混合三炁流霞散晶眞文到處萬神敬聽
拱禮玄奧洞開天門上通八極下徹幽㝠

傳言引奏龍虎二君四司五帝俱妙神精
急急如
元始天尊勑
元炁寳光符(上清燈黃炁上清訣)
書符呪
玄虛中澄三景開明無極大道太上道君
眞元布化品物流形三元合德九炁齊并





勑呪
玉晨道境虛皇昊天炁化成象妙合玄元
龍翔鳳翥億萬雲軿無極衆聖護法眞仙
自然祖炁運合俱全中虛大聖三天洞玄
引進天使玉女傳言天門開闢上升奏傳
急急如
靈寳天尊勑
始炁寳光符(太清燈白炁太清訣)
書符呪

九陽開化八極生明左玄眞人統御三靈
右玄眞人營衞萬神一炁普化萬物育形




勑呪
太清太極三景開明中理五炁混合百神
道合徳備萬行圓成玄元妙化洞朗八門
日月普照下徹幽㝠一切苦爽咸覩光明

急急如
道德天尊勑
右三天三炁符自元始三炁開光化生天
地日月星辰今以三炁混合三田由自巳
性光發明外景次以後符分布混接三光
森列燈炬使天地朗明隂陽開泰後舉明
燈頌道衆各執燈炬遶壇分燈至然燈畢
各歸班次髙功作用如法運燈
分燈慧光符(三光炁訣合祖炁)
書符呪

九日之光停午朗照六隂之炁圓極廻陽
玉清上清太清慧光五星正炁列曜熒煌
月爲黃華炁貫七元日爲欝儀瑞應樞機
玉虛玉晨玉皇之炁三台垂芒中天尊仰
幽幽㝠㝠酆都沉淪零没三途輪轉無停
天尊慧光燭破重隂翳昏清廓如日光明
沐此宸恩上生天堂急急如律令





呪曰
九陽至精三天道明日月晨華星光合明
三華寳耀混合群精三寳發華慧光發神
長虹飛空下燭幽㝠慧光一遍照徹十方
三途罷對五苦停輪火山息熖氷雪消扃
刀化玉𣗳劒變騫林鐵城摧毀魂升玉清
臣今上告願賜開澄日月靈妃星光眞人
一十二貟稽首奉行分燈散輝照徹寒庭
急急如律令

右符呪畢爲紙撚道衆分燈餘炬焚於主
爐中分燈儀明燈頌并諸呪見科教門
制鐘磬論
法曰以金鑄鐘擊其聲先當召陽神以玉造
磬扣其韻先當召隂神此召合隂陽之良器
也師當左叩齒以發金鐘二十五下可召威
兵右叩齒以發玉磬三十下可集眞靈中叩
齒以鳴法皷二十四通可聞上帝皆内按天
地隂陽之數外敷九和十合之音必先關召
辟非禁壇二將焚符宣牒扣玉鳴金然後可

以格降於神明矣
辟非大將軍楮飛(卯文)
禁壇大將軍楊福(酉文)
二神並天丁冠淡紅袍緑仙衣如虎龍狀
陽神九和君盧會之字炎靈身長八尺戴
三梁冠服赭紅袍左手仗劒能淨天地穢
驅百木精自左目出立于左
隂神十合君陸同字永夫身長八尺戴三
梁冠服白花袍右手仗劒能絶隂府考掠
塵世𡨚尤自右目出立于右

次運耳鼻舌祥風瑞炁交接天景如月光
吹布十方
召辟非大將軍符(玉訣祖炁)



召禁壇大將軍符(玉訣祖炁)







呪曰
虛皇勑命降自玄明召神攝鬼通眞會靈
合和二炁洞朗玉晨聞今令召速赴壇庭
急急如律令
召陽神九和君符(慈玉文祖炁二符貼鍾磬架上)




召隂神十合君符(以二道焚召二神)




呪曰
隂神陽神急速通靈吾今朝眞上謁帝君
欲使神人閉債封形舉雲即去袐訣靈靈
使我攝炁即得通神急急如律令

又曰
生神内列威兵外張二景八眸吐納靈芒
頭戴七星足躡玄綱萬精永滅千妖自亡
急急如律令
王方壇令符

東方(卯文東炁)





呪曰
九炁萌陽玉暦金章八卦外列一德中藏
生化自我絶死爲祥急急如
青靈始老律令
南方(午文南炁)




呪曰


南陵三炁陽光九芒以養以正邪莫能當
朱炎外烈爲吾所將急急如
丹靈眞老律令
西方(酉文西炁)


及三九

呪曰
太白流晶七星守靈乾德内養金光莫刑

生無不化白元用明急急如
皓靈素老律令
北方(子文北炁)




呪曰
玄德五靈度命一元胞精命魔内七合乾
洞化無礙眞景洞然急急如

五靈玄老律令中央(中文祖炁)





呪曰
中主萬神十二元眞緫統四大元始玉晨
上天下地達貫無垠急急如
黄靈皇老律令

五方壇令背文式
奉玄都省
今月日㨿齋主投詞就某處祗建
黃籙普度大齋道塲幾晝夜伏乞開度某
魂超昇所合依
律借地建壇
右仰百神主者符到奉行
太歳年月曰告下
具位(臣)姓某承誥奉行
右告文分作七行

五方壇今用梓木或栢木作簡長九寸闕
或寸四分厚二分書篆畢俟建壇之先到
於壇之五方宣前呪安鎭如法
五方借地符即玉字靈文
右法用黃紙各一張篆符於前冩告于後
隨方宣告粘於五方卓前今旣有壇令止
有篆符隨方焚之
五方玉字靈文
東方玉字靈文
(震文噓炁)




南方玉字靈文(離文可炁)




西方玉字靈文(兌文呬炁)







北方玉字靈文(坎文吹炁)



中央玉字靈文(中文嘻炁)





總祝曰
元皇一炁肇應五方順天廣化流演元綱
太玄妙感空洞凝常帝命所至㝠(合景光)
急急如
五老天君律令
十方鎭壇符
東方





南方






西方




北方




東北






東南






西南





西北




上方





下方




右十符取各方炁内合入符念結空成梵

呪用栢簡十片各長一尺二寸闊三寸厚
一分朱篆符以紫羅囊袋之鎭於壇十方
故能安鎭壇場辟除魔試也

靈寳玉鑑卷之十一





