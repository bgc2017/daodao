








上清三元玉檢三元布經乃四
髙上三元布經乃上清三天眞書上眞玉檢
飛空之篇上元檢天大録下元檢地玉文中
元檢仙眞書如是寳篇髙上皆刻金丹書設
以自然雲錦之囊封以三元寳神之章藏於
九天之上大有之宫金臺玉室九曲丹房南
極上元君主之以上元朱宮玉女七百人侍
衞神眞太上又以靈虚玉童三百人執巾散
香至清虚元年元始天王於明霞之館太霄
雲房下教以授三天玉童使部統三道總檢

萬仙依太眞之科七千年聽傳巳成眞人自
非刻書玄圖記録於未生不得妄披靈文髙
上以五帝神兵輔於上眞檢於漏慢其禁尤
嚴太上大道君受之於玄古先生以傳玄都
仙王西王母受之於九天王以傳扶桑大帝
君大帝君以傳後聖金闕帝君金闕帝君以
傳上相青童君今藏一通於東華宮依科七
千年當傳以成眞人太上道君命五老仙都
符四極五帝輔衞靈文檢於漏泄有妄說篇
目罰以風刀輕傳慢替七祖充責己身負考

長役鬼官
三元篇曰玉檢之文出於九玄空洞之先結
自然之氣以成玉文九天分判三道演明三
元布氣檢御三眞天無此文則三光昏翳五
帝錯位九運翻度七宿奔精地無此文則九
土淪淵五嶽崩潰山河倒傾學無此文則仙
官不降地官不營九天之上不書玄名徒勞
爲學道無由成其法髙妙三元祕篇有得其
文位加仙卿
上元玉檢檢天大録皆九天布炁玄圖眞文

九天官號部御天眞得備其文則得遨遊九
天之上壽同劫年得見其篇則九天書名輪
轉生宮化而更仙恒能修行九年得奉迎聖
君於上清宮
下元玉檢檢地玉文皆九天布氣玄文檢九
地之靈得其文則能飛行太空九隂不敢拘
兆之魂遊行五嶽履渉河源群靈稽首萬神
奉迎得見其篇則化上九天轉輪更生九變
成仙能修其道九年則入水不䧟入火不然
三元下降白日昇天

中元玉檢檢仙眞書皆九天隱文命仙之章
得備其文則仙官侍庭降致神芝自然靈藥
修行其道九年天仙降眞地仙降靈飛仙降
軿乗空飛行上昇玉清得見其篇九天書名
輪轉生宮化而更仙
三元篇曰學無玉檢之文九地靈官不來敬
迎山海司靈不衞身形天仙地仙五嶽飛仙
不降雲軿九天之上不領玄名不誦詠玉章
天不降眞萬魔侵景求飛反沈身佩玉檢三
元齊輪出空入虚變化無間履水蹈火翺翔

九玄身洞紫虚神映金顔七十二相朗耀太
空主司三天位總群仙故非巳成眞人不得
輕傳
　　　上元檢天大録
上清玉景丹靈洞天上元三元玉檢文以授
上清眞人佩遊諸天檢御太空攝領群眞得
佩此文位同靈仙諸天敬護五帝司迎九年
得見三元君奉詣上清宮
受此文齋九日青筆書九尺黄繒上祭之於
本命之嶽然後佩身九年未昇者當又祭投

書於青煙之霄則得上清玉景宮給以五色
雲車奉迎受者身
清虚元年𡻕在庚寅九月九日上甲直辰元
始天王清齋上清宮告盟無上無巓無色無
景無形無名無祖無宗無極洞清九玄自然
無數劫道授三元玉檢文於三天玉童使付
後學有玄名應爲上清眞人者定名於丹臺
金藏玉䇿紫文瓊札奉迎聖君飛行上清宮
俯仰上清洞清自然官號侍衞上眞檢天招
仙制魔役靈降致雲車奉迎某甲身皆如太

眞九天盟文
无上洞清混沌自然左靈飛仙玉虚侍郎九
千人
无上洞清混沌自然右靈飛仙玉虚侍郎九
千人
无上洞清混沌自然東方青帝元皇太眞九
千人
无上洞清混沌自然南方赤帝元皇太眞九
千人
无上洞清混沌自然西方白帝元皇太眞九

千人
无上洞清混沌自然北方黒帝元皇太眞九
千人
无上洞清混沌自然中央黄帝元皇太眞九
千人
无上洞清混沌自然左虚領仙玉郎九千人
无上洞清混沌自然右虚領仙玉郎九千人
无上洞清混沌自然九玄上虚飛龍功曹九
千人
无上洞清混沌自然九玄上虚飛仙功曹九

千人
无上洞清混沌自然九玄上虚上元功曹九
千人
无上洞清混沌自然九玄上虚中元功曹九
千人
无上洞清混沌自然九玄上虚下元功曹九
千人
无上洞清混沌自然上清玉虚飛仙使者九
千人
无上洞清混沌自然上清玉虚飛仙使者九

千人
无上洞清混沌自然上清玉虚眞仙使者九
千人
无上洞清混沌自然上清玉虚太仙使者九
千人
无上洞清混沌自然上清玉虚上元使者九
千人
无上洞清混沌自然上清玉虚中元使者九
千人
无上洞清混沌自然上清玉虚下元使者九

千人
无上洞清混沌自然玉清金晨玉童九千人
无上洞清混沌自然玉清太華玉女九千人
无上洞清混沌自然三元上眞輔仙各九千
人
髙上洞清紫虚空洞自然飛霄玉仙之炁各
九萬重
髙上洞清紫虚空洞自然三素飛雲之煙各
九萬重
髙上洞清紫虚空洞自然五色流霞紫煙各

九萬重
髙上洞清紫虚空洞自然青帝飛輪流煙各
九萬重
髙上洞清紫虚空洞自然赤帝飛輪流煙各
九萬重
髙上洞清紫虚空洞自然白帝飛輪流煙各
九萬重
髙上洞清紫虚空洞自然黒帝飛輪流煙各
九萬重
髙上洞清紫虚空洞自然黄帝飛輪流煙各

九萬重
髙上洞清紫虛空洞自然青霞飛瓊羽蓋各
九萬重
髙上洞清紫虚空洞自然赤霞飛瓊羽蓋各
九萬重
髙上洞清紫虚空洞自然白霞飛瓊羽蓋各
九萬重
髙上洞清紫虚空洞自然黒霞飛瓊羽蓋各
九萬重
髙上洞清紫虚空洞自然黄霞飛瓊羽蓋各

九萬重
髙上洞清紫虚空洞自然東嶽緑轅飛軿九
萬重
髙上洞清紫虚空洞自然南嶽丹轅飛軿九
萬重
髙上洞清紫虚空洞自然西嶽素轅飛軿九
萬重
髙上洞清紫虚空洞自然北嶽玄轅飛軿九
萬重
髙上洞清紫虚空洞自然中嶽黄轅飛軿九

萬重
髙上洞清紫虚空洞自然上元玉眞氣九萬
重
髙上洞清紫虚空洞自然中元玉眞氣九萬
重
髙上洞清紫虚空洞自然下元玉眞氣九萬
重
髙上洞清紫虚空洞上元自然玉仙氣九萬
重
髙上洞清紫虚空洞中元自然玉仙氣九萬

重
髙上洞清紫虚空洞下元自然玉仙氣九萬
重
九天玄元太空洞虚自然檢天輔仙飛玄騎
各九億萬衆
九天玄元太空洞虚自然檢天輔眞飛騰騎
各九億萬衆
九天玄元太空洞虚自然檢天輔神飛行騎
各九億萬衆
九天玄元太空洞虚自然檢天神帝騰空騎

各九億萬衆
九天玄元太空洞虚自然檢天輔靈騰虚騎
各九億萬衆
九天玄元太空洞虚自然青帝飛輪䇿空騎
各九億萬衆
九天玄元太空洞虚自然赤帝飛輪䇿空騎
各九億萬衆
九天玄元太空洞虚自然白帝飛輪䇿空騎
各九億萬衆
九天玄元太空洞虚自然黒帝飛輪䇿空騎

各九億萬衆
九天玄元太空洞虚自然黄帝飛輪䇿空騎
各九億萬衆
九天玄元太空洞虚自然東嶽飛仙騰空騎
各九億萬衆
九天玄元太空洞虚自然南嶽飛仙騰空騎
各九億萬衆
九天玄元太空洞虛自然西嶽飛仙騰空騎
各九億萬衆
九天玄元太空洞虚自然北嶽飛仙騰空騎

各九億萬衆
九天玄元太空洞虚自然中嶽飛仙騰空騎
各九億萬衆
九天玄元太空洞虚自然飛瓊羽蓋䇿轡騎
各九億萬衆
九天玄元太空洞虚自然飛轅緑軿䇿轡騎
各九億萬衆
九天玄元太空洞虚自然檢天制地龍騰吏
各九億萬衆
九天玄元太空洞虚自然招眞生芝玉仙吏

各九億萬衆
九天玄元太空洞虚自然神丹生仙吏各九
億萬衆
九天玄元太空洞虚自然金眞流光耀電騎
各九億萬衆
九天玄元太空洞虚自然隂精興雲降雨騎
各九億萬衆
九天玄元太空洞虛自然陽明照耀撽氣逐
電騎各九億萬衆
九天玄元太空洞虚自然雲門執節命光騎

各九億萬衆





























































































































右上元檢天大録文以青筆書九尺黄繒上
佩身書當詣本命之嶽祭
天眞告九玄盟五靈然後佩焉九年道未降
當繕書二通如法登
嶽更祭
天畢便燒之餘灰揚之青煙之霄一通埋之
本命之嶽令深九尺所謂上告
九天下告
五嶽靈山中告萬神永得生也
　　　下元檢地玉文




















































右三元玄臺玉檢紫文一名九天眞書元始
檢地之録一名三元虎書一名飛天上眞以
告六天萬靈之精制山川檢九地之靈佩文
役使玉女九千人太平得迎聖君於上清宮
受者以黄筆書青繒上同祭之於本命之嶽

然後佩身九年未昇天當又書一通燒之令
灰揚於青煙之霄又書一通埋之本命之嶽
令深三尺佩以文以遊八方渉五嶽履河源
制地靈使萬神九年得乗三元之軿上昇三
元之宮不得冒穢入殗觸忤天眞輕告宣露
七祖充責身亡失仙
　　　中元檢仙眞書
檢仙眞書一名太眞隂陽靈録三元章乃三
天九靈上微隱文天地有大劫之數經八千
劫其文則一見三元玄臺直符三百人玉女

九十一人佩者一形之神皆受號自然玉仙
也無此文則形神不變垢魂彷徨彷徨不定
則神與邪交神與邪交則有灰落之期形神
不變則不得召仙官命上眞及誦萬遍玉章
也萬遍玉章皆九天太眞萬神之隱名誦之
則九天駭聽萬仙束帶身無檢仙之文而輕
命仙官搖動九天仙不爲降天不爲納音魂
飛魄散神驚氣奔宮宅振潰赤子擾喪天魔
生禍身則灰亡學有此文則不修自仙太平
期至奉迎聖君於上清宮自無玄圖帝簡刻

書丹文不得妄告寳篇輕泄七祖充責長閉
鬼官已身亡命不得又仙也





鬱絶上眞三元檢仙仙氣九靈隱字文西沙
方臺中之書也南極上元所受黄上眞輔天
元檢仙魂得佩此文上充仙官到庭百日入

室思神得見上元之君授子眞書自然飛行

上清宮也無此文不得行仙道召眞身被殃






玄上生眞檢仙氣三元大告紫文則三元臺
中之隱書佩之入室思眞九十日穢氣自消
則見
三元大君授之眞書九年得飛行空中無此
文不得行仙道召仙官身被殃也






髙上太上生眞書檢仙氣紫微玄宮飛天眞
文天地大劫周其文則見於五嶽之室得佩
之者入室思三元百日精念無異想則見眞
神降子形也能役仙官取自然之物也愼履
生死之洿無此文不得行仙道輕召天眞没

身不仙也






主禁諸天眞人誦九天上書不得佩此文者
罰之九天剌姧也得佩此文九天丞相主召
檢天元制仙官精思一年得見
九天眞王或見一人九頭乗九色之鳳降兆
形也見之勿恐此
九天眞王主録上眞也但南向伏地啓乞求

仙自當得授
九天之書也無此文不得輕誦三十九章也
大洞眞經犯之九祖充考身爲九天剌姧所
罰不出百日必滅命也







髙上玄微玉檢三元文刻書靈都北房之中
天書玉字字方一丈直符七百人玉女八十
二人佩其文百日精思三元降房子自然知
天中之音無此文不得妄行飛仙之道身則
被殃七祖充責失仙之品也






紫微玄宫飛天檢文刻書晨登之臺照明九
天之上太清上宮元始天王授西王母招召
五嶽山海靈仙之官精心靜念百日見神自
知九天中隱名佩者致仙官無此文不得誦
消魔上經身被大殃愼之愼之






玄上飛天中書檢仙之文刻三元之臺萬始
先生所出以傳髙上人召仙致眞受者祭五
嶽百日精思見一軀三頭之神降兆之房無
此文不得八節日妄行求仙之事身被殃也
佩之神眞通逹給玉童十二人傳說所誦上
聞九天也輕泄七祖充責勑五嶽符魔靈考
對罪魂也












右九天龍書三元空洞玉檢飛玄文刻題九
天三關之門主禁諸天眞人誦九天上書不
得備此文者罰之九天剌姧也得佩此文九
天丞相主召檢天元制仙官精思一年得見

九天眞王或見一人九頭乗九色之鳳降兆

形也見之勿恐此九天眞王主録上眞也但
南向伏地啓乞求仙自當得授九天之書也
無此文不得輕誦三十九章大洞眞經犯之
九祖充考身爲九天剌姦所罰不出百日必
滅命也






元始玄空飛天中書三元玉檢文元始天王
刻書金墉之臺經萬劫一傳得見此文四極
即書名於東華佩之精思三百日目不他視
心不異想即見元始天王見元始天王便壽
萬年學無此文不得入名山游五嶽行飛仙
之道五嶽不受人天魔伐身必被大殃也






太眞金書九天上空洞隱文九天父母書之
鳳生臺直符八百人九千年九天一開九天
開則九日俱明於東方此文則自明於得道
之人南軒之上也若有玄名帝録四眞亦降
授於兆身得有此文九百日精思定神尅見
九天父母也得見九天父母無復死没之期
無此文輕行萬遍之道招召仙眞身必被殃
七祖充役不復又仙
維年月日某嶽眞人某甲從先生某甲告盟
受文今登玄壇告天啓授某嶽先生某甲關

五帝五嶽三官九府上眞四司奉文之禁如
太眞科不泄之盟佩游諸天諸地諸水名山
無億數自然天官莫不敬迎滅魔降仙飛行
太空奉迎聖君於上清宮九天當投文九天
某甲輕慢天文妄泄告人某甲七祖長責鬼
官身受風刀之考死負九原之役不敢蒙仙
書文皆以黄繒爲地青筆書之以朱筆䂓四
面以寳宻天眞也受者對齋七十日或二十
七日或七日弟子賷上金五兩鳳文之羅九
十尺緑文之繒三十二尺詣師共登本命之

嶽受三元之丈當北向安座以香蔬餅果設
之盛盤清油九升設以九燈羅列一座以緋
羅五尺設文别安桉上置中央又以一桉請
信物置東面弟子西向伏師向北叩齒三十
六通祝曰
今日上告天眞散靈八景徘徊九帝臨庭
三元解帶上關三清是日彌昌萬願利貞
謹登玄嶽告盟五靈饁果招眞以表至情
四司五帝玄監我形天眞來降我道洞明
擕契同盟飛登上清

畢仰咽三十六氣心拜五方還北向長跪上
告九天太空太虚玄靈髙上元始道君上清
玉皇衆聖大仙靈官監眞眞仙四司帝君臣
昔從先師中嶽先生張君奉三元玉檢祕固
靈篇不敢輕宣九五促度靈運推遷聖君臨
正上選皇臣以𥙷上眞今有某嶽先生某甲
夷心靜黙仙學㝷眞積渉未降今心期髙上
啓誓告靈禀受寳篇仰希神仙即日啓度如
太眞之盟天仙下降監映某甲身修行上徹
早得道眞飛行玄虚昇入三清輕泄吿人宣

露天文某甲以生死父母七祖種根長閉地
獄萬劫不原身没鬼官不敢又仙畢師讀文
竟起長立左手執文弟子長跪右手受文二
人同以餘手指天西北角弟子仰祝曰
上吿九虚下誓五靈禀受天文敢違盟言
輕泄放露疑貳天眞生死父母九祖種根
及身長没同負河源三途五苦萬劫敢怨
畢便去三元玉檢八㑹之道太空之隱文九
天之祕奥上清之竒篇滅天魔於存祝招玉
仙於自然學得其法舉動合眞身生水火變

化萬端存思上徹三元降形學無玉文如𣗳
無根徒勞精誠疲頓身神天眞下降體不結
仙輕誦寳經駭動九天剌姧所考殃滅兆身
故上天有俯仰之儀經有品次之格更相制
御上下相傾氣氣備足乃應自然三元爲總
仙之主五帝爲糾罰之官禁於輕學不全天
文糾於漏泄罰於風刀生死之對愼而修行
如髙上之道易爲神仙而患爲學越畧天文
觸罪犯禁便收考殃皆由見淺學狹不極道
原空體招眞眞何由降焉道旣不降天魔乗

空故學宜廣訪尋諸名山履萬試而不退經
九難而殊勤然後始可得闚於天文尅當爲
四極眞人玄授於寳文備炁成仙也但遇一
卷而坐聽希天眞於一言將譬淵下之鱗望
飛九霄之端如此之學豈不勞乎
南極上元寳祕玉檢之文自無金骨玉髓玄
名帝圖不得見其篇第縱復漏泄爲凡猥所
得不過百日必爲天災所罰經自滅也
若運遇靈師登盟啓授而不依年限妄以示
人考及九祖種根身負風刀之罰

若百年之中有上學眞人佩修至經未見是
文聽傳二人當先登靈嶽告盟九天然後聽
得示以玉文不得無所告誓而輕泄至眞伐
以五帝神兵攝九祖於地獄滅巳身於三官
責三徒於負石加五苦於刀山若不顧於禍
福亦無煩於求仙也
青童君曰凡九天上書太眞科文禁罰皆同
一等至於三元偏寳玉檢之文然玉檢文九
天官號檢制仙氣萬根所宗何得不祕乎後
學諸君皆有志尚希慕上仙而能録寳其文

使清眞遺苦誡之言又不遵承將非自其命
乎
佩玉檢文入室思三元君始思之時未即得
見三元君者或有異光及他形之神髣髴眼
前此無怪也皆是天眞試子故也
若閉眼見有青紫二色之光微微來降此則
常陽青眞玉虚之氣太素元君虛映之官號
也兆當引氣八十一咽祝曰
　天眞降道氣明謁三元朝玉清
　登玄臺觀神形受祕號羽服生

　萬仙來迎飛行帝庭
畢如此三百日尅得見太素元君眞形也
若見赤玄二光勃勃來降此則少陽上眞清
虚之氣紫素元君虚映之官號也兆當引氣
六十四咽祝曰
　飛天降廻玉眞入紫清朝上仙
　侍三元招萬神覩其形受寳言
　我道備昇九天
畢如此三百日則見紫素元君眞形也
若見黄白二色之光鬱鬱來降此則中黄玄

眞太虚之氣黄素元君虚映之官號也兆當
引氣三十六咽祝曰
中天徘徊三氣相隨玄母混合散靈紫微
黄白分判我道來歸丹瓊緑與運我昇飛
上詣朱房三元同暉
畢行此三百日尅見黄素元君眞形也
若見亂色之光光無定色勃勃來降此則玄
隂洞虚之氣白素元君虚映之官號也兆當
引氣二十四咽祝曰
三氣變化五色流黄素暉散眞混合中元

來降我室我道明分仰眄神容如蘭如雲
使我道備上昇玉門朝謁眞形三元之君
畢行此三百日尅見白素元君眞形也
若見九色之鳳或一鳳九頭此則九天玄母
虚映之官來降兆身兆道欲成也愼勿言叩
齒九通咽氣九過祝曰
天降地載二氣交眞三五混合共成我身
六氣同慶萬願開陳上享無極至道來臻
得乗龍鳳駕御紫煙飛行上清玉虚同鄰
畢心拜九過止如此九百日中精思不倦尅

見玄母眞形得覩眞人壽無極年
若見光色明如日月之象此則九天元父虚
映之官下降兆身道欲成也愼勿言叩齒十
二通咽氣十二過祝曰
玄氣散眞變化無方天交地合虚映太空
廻靈下降與元混同八景擕契九帝結朋
得覩上眞朝禮朱房長保天地億劫不窮
畢心拜九過止行之九百日精思不替尅見
元父於兆房也
若見一人九頭或著九色斑衣此則九天眞

王主録上眞虚映之官也下降兆身道欲成
也愼勿言叩齒九通咽氣三過止祝曰
九天上靈元皇之精三合九變錬化胎嬰
廻眞混沌虚降我形掇我死根延我長生
得同天地永享億齡
畢心拜九過止行之七百日内尅見九天眞
王對面共言能飛行九天之上也
若見龍頭鳳身之人或一鳥九頭此則元始
天王左治虚映上眞之官下降兆身道欲成
也愼勿言叩齒九通咽氣三十二過宻祝曰

三道順行元始徘徊玄眞映朗九靈散開
流眄無窮降我光輝上披朱景解滯豁懷
得御飛霞騰身紫微
畢心拜三過止行之三百日尅見元始眞形
授兆九天上書飛行玉清也
若見一軀三頭之神或一人執五色之旛者
此則五嶽仙伯校眞主録之官來察子所修
也見之但正心存思勿失正也叩齒三通宻
祝曰
玄玄黒黑五帝之神正氣來降爲我致仙

我仙由眞非眞莫前我修玉文檢御諸天
上告元始普下名山咸令萬靈來衞我軒
使我飛行上昇帝晨
畢引氣五咽止行此百日仙伯降形尅詣兆
房八節之日登山則五嶽奏兆名於東華之
宮九年自然成仙也
若見老公頭建黄巾衣黄衣腰或帶綬手或
持刀或持九節杖者此則天中大魔或是靈
山之王來試子也勿恐正心北向叩左齒三
十六通宻祝曰

天炎天炎天庭之廬北酆不拘戯我天書
三道放浪六凶乗虚巳吿北帝收攝鬼謀
煥落流鈴玉檢天符神眞所討剪滅無餘
急如我命無稽無留
止便以兩手念兩耳後門三十六咽止也如
此入山及修行天魔山靈皆滅於口祝之下
不復干試也正眞仙官自當來降不移年而
成仙也
若見老姥頭建白巾衣黄帔紫裙者此北酆
之隂官大魔之都校也

若見女兒年二十以來頭作三角髻衣五色
之衣手持金㦸此則北酆都帝之女也並試
兆之眞也當叩齒三十二通宻祝曰
飛皇隂環受生六天化氣承靈數法百年
三代相推清爽皆遷汝獨何爲沈伏世間
昨被帝命檢校稽延速去無留可得蹔申
别告北酆攝送魔身
止便以兩身急捻兩耳後門引氣三十六咽
止也如此行道求仙萬魔滅試天精摧消道
自成也不出百日天眞尅降與神交言也如

此皆多閉眼存思而見之亦或百日對見如
前亦或卧寢夢睡而見之非志士亦不感眞
而見也旣有髣髴大法不出九年無不見正
眞之神也旣見正眞便白日昇天也
夫學徒閉眼叩齒存思神氣而不知光象形
色及眞僞之形徒勞辛苦終不感眞也見眞
不知招神見僞不知滅魔眞何由降魔何由
亡如王母有西龜之録舊處萬神之形萬眞
之光學不見此何縁得成也
夫爲存思招神無洞觀之法上眞皆不可即

得而降精誠感徹者皆有虚映之官而開其
津路也此尅成眞之由也若體有穢累或學
氣末備者天魔山精莫不先試敗之也有此
之試而不知有滅祝之法仙無由成也此有
滅祝行之百日中魔無不消眞無不降此微
妙之道非可文論輕泄此言考罰生死父母
七祖種根惟祕惟愼道尅成身
　　　三元玉檢投書祭文
受法九年天眞未降當依舊文書黄繒二通
如佩著之法祭本命之嶽以香蔬餅果設以

一盤清油九升設以九燈施北向一座以緋
羅之巾設文於中央書三簡布香果之下受
者北向叩齒三十六通微祝曰
上天皇靈混沌無形三十九帝五老上清
日吉啓晨髙仙散精八景徘徊三元迅瓊
流眞下降瞻眄虚庭兆臣某甲敢告太靈
昔蒙帝命授臣寳經玉檢隱文三元内名
思幽念神未覩眞形謹登髙嶽列奏丹青
投書幽山焚香八㝠四司五帝鑒我至情
奏我簡文上聞髙清得降神眞飛入帝庭

畢以一通一簡於壇所焚燒令盡以和香九
種合上油灌火上餘灰因風散之青霄臨揚
之時又叩齒九通祝曰
神反九天文入九泉上聞九府下告河源
我佩三元玉檢隱文靈眞來降明白不分
重誓髙虚燒香上聞五靈臨映八帝命仙
降我飛軿迅我紫煙運昇太虚上造帝晨
畢又以一通文埋著向所燒火下令深九尺
以盛器設香果塡上築土令平又叩齒九通
祝曰

上告九天下告九靈三官九府十二仙庭
謹埋玉文投書太㝠使我昇飛還返我形
惟須龍駕同㑹紫庭
畢以一簡埋山之陽一簡埋山之隂皆深九
尺臨埋時陽簡向南隂簡向北叩齒二十四
通微祝曰
三清玄虚九靈幽微大運交周五度相推
上帝有命天通地開授臣玉文總領萬機
攝空召虚群眞咸歸眞仙未降三元徘徊
日徃時來道應稽遲投書玄嶽宣命四非

使我早昇天眞降輝得乗八景上登紫微
畢便埋二處共此一祝也
此三元投書上法此爲始學末降上眞者施
依年行之一過天眞無不立降於寢房也若
覺便有髣髴與神相覩此不移年而昇也無
須復投書祭於天靈爲學不見此法道無由
成神無由降此學之本法之妙惟祕而道感
惟愼而眞降輕露至法天考立彰
紫虚玉清玄元髙皇紫素上元太眞某嶽先
生某甲字某甲年如干歳某月生上受上元

檢天文乞降天眞飛行上清侍對上元早獲
神仙
　　某年某月某日時奏
　右紫筆書銀簡上令長一尺二寸合文焚
　之
紫虚玉清玄元髙皇黄素中元太眞某嶽先
生某甲字某甲年如干歳某月生上受中元
檢仙文乞降天眞飛行上清侍對中元早獲
神仙
　　某年某月某日時奏

　石黄筆書銀簡上令長一尺二寸埋山之
　陽深三尺
紫虚玉清玄元髙皇白素下元太眞某嶽先
生某甲字某甲年如干歳某月生上受下元
檢地文乞降天眞飛行上清侍對下元早獲
神仙
　　某年某月某日時奏
　右白筆書銀簡上令長一尺二寸埋山之
　隂深三尺
三元玉簡天眞至諱施之爲學仙之本行之

百日立見神形願無不感思無不降志無不
成有得此法白日昇天
書簡無銀則玉無玉銀木亦可用但令直裏
白净無留穢乃可用之
昔𡩋玄甫受之於皇上眞人未得昇天九年
依文埋之白空之山入土九尺後學李仲君
行經白空之室清齋念道百日之中忽見白
空之巖有玉文銀簡見於室内仲君登投金
青之信誓虚告靈跪而奉之三年遂𦤺三元
下降延壽七百年仍更詣勞谷子受眞丈而

昇天今封一通於白空之山
元君於太空金陵之野授青虚眞人王君使
教後學骨相合仙之人有得其法不學自仙
也
　　　三元内存招眞降靈上法
太素三元君處於髙上上清之宮廣靈之堂
晨燈映乎玉眞明光煥乎丹房三華吐曜於
自然神暉洞朗於九玄慶靈翳乎玉臺飛煙
鬱於紫軒明玄圖於上館理五符於胎尊布
三元於太素主生籍於玉門蕭條髙軒獨翫

妙淵出㳺霄觀則日月傾曜列燭拔根八風
迴波飈蕩幽源瓊暉映朗髙霄儛晨絳霞鬱
敷黄雲七纏五老啓塗太帝扶輪西皇秉節
東華揚旙九夫爲之巓徊太无爲之起煙幽
氣隱藹八景拂塵顧眄羅於無上俯仰周乎
百圓可謂至眞之髙邈妙化之難量也
太素三元君乃一眞之女子則三素元君之
母也太素元君虚結空胎憑華而生誕於髙
上上清寳素九玄玉皇天中厥諱正薈條字
雲淳嬰頭建寳琅扶晨羽冠服紫炁浮雲錦

帔著九色龍錦羽裙腰帶流金火鈴虎符龍
書坐於太空之中膝下常有丹緑青三素之
雲雲炁冠覆元君之身夫欲行飛仙之道佩
三元玉檢之文當以夜半時於宻室之中北
向瞑目叩齒三通存思太素三元君服色諱
字乗丹緑青三素飈輪從玉皇天中來下入
降室内便心拜於元君微祝曰
三氣元精九天上靈晨暉朗曜玉華洞明
三素飛飈丹轅緑軿八風揚輪流映霄庭
招眞致仙下降我形上願利亨觸向皆成

金顔華容内府鮮明八景扶輿骨飛肉輕
上昇丹臺朝謁玉清
畢咽氣二十四通止開目便諷玉清上宫瓊
瑶䔥條之唱以和於形魂之氣欣於太素之
髙眞唱曰
太元連玉清三曜洞髙明八景迴晨風
散雲藹飛靈圓輪擲空洞金映冠天精
玉華結五老紫煙運霄軿乗氣蕩玄房
委順拔所經金姿曜九霞玉質耀寒庭
幽童迴孩眄老艾還反嬰帝一固泥九

九眞保黄寧視眄萬劫外齊此九天傾
畢心拜咽液三過都止也
太素元君長女曰紫素元君即无英君之母
也紫素元君託瓊胎於紫胞含虚秀於玉户
結靈胤而體眞凝神挺於自然厥諱翳鬱炁
刄字安來上頭建太眞晨嬰之冠三角髻餘
髮散之隨腰上著紫錦袷䙱下著飛霜羅裙
又帶靈飛之綬坐於太空之上常有紫炁之
雲冠覆於元君之形夫行飛仙之道佩三元
玉檢之文當以夜半時於宻室之中北向瞑

目叩齒三通存思紫素元君服色諱字乗紫
雲三素飛輪從上清來下入兆洞房宮左便
心拜於紫素元君微祝曰
三元髙靈紫素雲軿榮空躡虚徘徊霄庭
流眞下眄騁蓋華精三關安鎭洞房朗明
骨化肉昇内外飛輕東華刻簡皇老記名
三眞降布我道長生上享元吉靡有不成
得乗飛景上昇玉清
畢咽氣二十四過開目更諷玉清上宮瓊瑶
䔥條之唱其辭曰

玄空洞元素三丹理明機飛霄蔚紫清
煥落九天扉自我御靈運倐欻三闕開
手把天地户足踐五嶺梯顧看群方内
時有應我懷悟見本非運遂使髙眞迴
同傾天地劫相與騰虚飛
畢心拜咽液三過都止
黄素元君即太素之中女中央黄老君之母
也黄素元君厥諱圓華黄刄字太張上頭建
太眞晨嬰之冠三角髻餘髮散之隨腰上著
黄錦袷䙱下著五色飛青錦裙佩鳯文琳華

之綬腰帶流黄揮精之劔坐於玄虚之上常
有黄雲之氣冠覆於元君之身也夫行飛仙
之道佩三元玉檢之文當以夜半時於宻室
之中北向瞑目叩齒三通存思黄素元君服
色諱字乗三素飛輪從上清來下入兆洞房
宮中便心拜於黄素元君微祝曰
三氣上眞髙靈元神流景霄房出入華晨
迴眞下降洞明我神通玄徹微招靈致仙
檢御四運迴劫停年反老華顔金容内仙
奉侍三元上登紫軒

畢咽氣二十四過開目便諷玉清上宮瓊瑶
蕭條之唱其辭曰
飛霄藹玄峙雲綱網天羅清漢通靈韻
妙唱應節和自我厭息用奚趣孰云多
始悟三玄啓九度忽以蹉顧眄大象内
不覺當如何旣無飡童術煙氣降玉霞
自非乗春用何能保陽柯
畢心拜咽液三過都止
白素元君即太素元君之少女白元君之母
也白素元君厥諱啓明蕭刄字金門上頭建

太眞晨嬰之冠三角髻餘髮散之隨腰上著
白錦光明袷䙱下著飛霜緑錦飛裙佩六山
火玉之珮鳳文琳華之綬腰帶日延耀輝之
劔坐於玄虚之上常有白雲之氣冠覆於元
君之身也夫行飛仙之道佩三元玉檢之文
當以夜半時於宻室之中北向瞑目叩齒三
通存思白素元君服色諱字乗白素飛輪從
上清來下入兆洞房宮右便心拜於白素元
君微祝曰
素靈洞虚玄象啓眞三合生一上化自然

天華流眄降神陶津迴靈曲映洞曜我身
通明三關炁布丹田變化雌雄合帝神尊
魂安魄寧長保玉仙騰景金臺朝禮三元
極靈天地歡慶欣欣
畢咽氣二十四過止開目更諷玉清上宮瓊
瑶蕭條之唱其辭曰
飈輪儛空洞詠歌慶雲際蕭條朗髙韻
散風和玉籟百奏生絶宇飛煙騁六轡
豁落遺萬累清袊無豪滯逸朗遨九野
極靈八圓外逍遥天地間豈悟年與邁

畢心拜咽液三過止
玉清上宮瓊瑶蕭條之唱乃有九十章三元
君主之元君恒詠其曲以和於形魂之炁慶
於九府之眞行三元之道當諷誦其唱求感
於至靈招於玄降之津路也修行此道不過
三年存思三元將有髣髴必降兆形也得見
三元便壽萬年
髙上以三元爲洞根太丹以三元爲至精三
元含眞秀景憑虚而生處於髙上上清寳素
九玄玉皇天中凝神太漠恬眞靈關上總萬

司普領群仙檢掌寳章典於洞文中統圖録
得道之名生死簡扎咸𨽻之焉下制五嶽山
海河源上治無上下治洞房夫爲學者當詠
妙唱於寂室散玉音乎九空則七祖受惠於
髙上幽魂更生於胎仙變元父於靈都歡玄
母於玉房積感發乎精情宻思徹乎太空披
神顔於妙想招靈降於自然三年尅得朝禮
於太素覩眞形於三元也
太素三元君三素元君隱名諱字皆空虚自
然之號結紫虚之韻而生音焉有知白素元

君之名三年存思尅見白素元君眞形見白
素元君眞形則壽三千年有知黄素元君之
名三年存思尅見黄素元君眞形見黄素元
君眞形則壽萬年有知紫素元君之名三年
存思則見紫素元君眞形得見紫素元君則
壽三萬年有知太素三元君壽與天地同久
存思則見太素三元君眞形見太素三元君
壽與天地相傾寳名至諱髙上所祕有知之
者玄記書名三元以上宮玉女十二人侍衞
其身輕告宣泄七祖充貴已身亡命二徒五

苦萬劫不原
　　　三元隱朝内仙上法
凡受三元玉檢修行三元之道當於宻室朝
太素三元君常以正月十日二月九日三月
八日四月七日五月六日六月五日七月四
日八月三日九月二日十月十一日十一月
十二日十二月十三日夜半於寢靜之室燒
香北向心拜三過訖坐卧任意稽首心祝曰
謹啓太上大道髙虚玉晨太素紫宮三元帝
君中央黄老无英白元玉皇大帝五老髙眞

太極皇精玄皇玉君某甲是大洞三景弟子
謹以吉日之夜天關九開之間上聞太上太
素三元三素元君玉皇眞君前乞得長生世
上壽元億年時乗黄晨緑蓋龍轅上詣紫庭
役使萬神侍衞四明太素帝君畢心拜三過
仰咽九過止常當行之勿令人知也此太極
眞人隱朝三元夜禮願之道也


上清三元玉檢三元布經(終)
