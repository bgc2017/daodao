








神仙食炁金櫃妙録命七
京黑先生譔
服隂陽符召六甲玉女法
夫欲修長生學仙者先須餌炁絶粒保精有
神其法並有漸次階級不可踰軌越格輒爾
登陟務速必不逹造次必顛墜是欲依之即
無悞累矣
凡絶粒慮五神播蕩邪妄忓凌宜服神仙絶
穀符欲服之法常以平旦東向左手持符右
手執水黙祝之曰

某甲好樂眞道服食中和之炁甲子太玄玉
女承翼給侍某甲行廚所在法成所求當得
無令飢渴軍無大小人無多少皆當得飽祝
訖即以水服符符自甲子起初至終六十日
並同此祝餘甲當逐旬改呼玉女名字給侍
巳下勿敗之其符二道一隂一陽隨隂陽日
月别書之




此符中甲子字至丙寅即改爲丙寅字盡三
十箇陽日勿令錯



此符中乙丑字至丁卯即改爲丁卯字盡三
十箇隂日勿今錯
陽符主甲丙戊庚壬子寅辰午申戌巳上日
辰朱書之
隂符主乙丁巳辛癸丑卯巳未酉亥巳上日

辰愚書之
甲子玉女名太玄字承翼(盡一旬呼甲子太玄玉女承翼給侍)
(某甲云云)甲戌玉女名黃素字非㢘(准上)甲申玉女
名太素字瓊石(唯上)甲午玉女名絳宮字雲齡
(維上)甲辰玉女名拜精字靈素(維上)甲寅玉女名
青腰字惠精(毎一旬一玉女直事依經平旦持符執水祝而服之玉女當隨)
(心應念係護人矣)
此法非但自已修行能爲他人絶穀不限十
人五人多少皆得如意自在矣唯要志心清
潔一齊陣立向日嚴事所奉師道稱名再拜

奉符如法皆能不食節解注含徳之厚日六
甲六癸相含而咽之以生精神也
又經曰孰能有餘以奉天下唯有道者注云
能掬之以補丹田引炁結精唯有道者所能
解也
中嶽郄儉食十一時炁法
平旦七七四十九咽日岀六六三十六咽食
時五五二十五咽禺中四四一十六咽日中
九九八十一咽日昳八八六十四咽晡時七
七四十九咽日入六六三十六咽黄昏五五

二十五咽人定四四一十六咽半夜九九八
十一咽雞鳴八八六十四咽
黄庭經曰玉池清水灌靈根手能修之可長
存名曰飲食自然自然者華池華池者口中
之唾也呼吸如法咽之即不飢矣初絶穀三
日七日小極頭眩愼勿怪也滿二十一日成
矣炁力日増欲食可食不欲即息禁絶隂陽
不可亡精失炁也食榖乃通
食炁辟穀法
法曰先合口引之納炁咽之滿三百六十巳

上不得減此咽之欲多多益善能日咽至千
益眀咽而食日減一餐十日後能不食也後
炁常入不岀意炁常飽不食三日腹中悁悁
若飢或小便赤黄取好棗九枚若好脯如棗
者九枚念食噉一枚若二枚至三枚一晝一
夜無過此九棗意中不念食者不須噉也常
含棗核受炁令口中行津液嘉
眞人食黄炁法
食黄之法常念脾飽胃黄炁潤澤神人長三
寸著黄衣如立像兩手中各一人亦著黄衣

如見即竊呼之黃常子黄常子黄庭眞人在
吾巳生爲吾耳醴淵酒脯神丹芝草諸可飮
食令並立來至咽之常以雞鳴時畫若飢者
向日如上法爲之飢取飽止
行炁法
初行炁小不調久行易耳正偃卧握固兩足
間相去四五寸兩臂間相去亦四五寸去枕
微息四九三百六十息如委衣骨節皆解初
爲勢至三十息後自轉易覺炁如雲行體中
經營周身濡潤形體澆灌皮膚五藏六府皆

悉充滿舊疾皆散爲之不止則康壯矣握固
者如嬰兒之卷手也
初行炁先安穩其身而和其炁無與意爭若
不和且止和乃爲之常守之勿倦也小行即
小得之大行即大得之炁至則形安形安則
鼻息調和鼻息調和則清氣來至清氣來至
則覺形熱覺形熱則頗汗出汗出勿使起則
神安神安則道自見矣飬炁務欲其久當去
忿怒愁憂去忿怒愁憂則炁不亂炁不亂則
正炁來至正炁來至則口中甘香口中甘香

則多唾多唾則鼻息微長鼻息微長則五藏
安五藏安則炁各順其理百病退去飲食甘
美三炁和則形輕强夀老證見遂長生矣
行炁以鼻納炁以口吐炁微而引之名曰長
息納炁有一吐炁有六納炁一者謂吸也吐
炁六者謂吹呼嘻呵嘘呬皆出炁也凡人之
息一呼一吸無有此數欲爲長息吐炁之法
時寒可吹時温可呼委曲治病吹以去寒呼
以去熱嘻以去風又以去痛呵以去煩又以
下炁嘘以散滯呬以解極凡人極者則多嘘

呬道家行炁率不欲嘘呬者嘘呬者長息之
忌也此男女俱存法本於仙經
道以精爲寳施與人則生人留於己則生身
生身永度世名在於仙位生人即功遂功遂
而身退身退䧟俗巳爲劇何況妄施而廢棄
棄損不覺多故廢老而墜天地有隂陽隂陽
人所貴貴之合於道但當愼無費
老君曰精者血脈之川源守骨之靈神也精
去則骨枯骨枯則死是以寳之也人以身爲
國心爲君精爲臣炁爲民炁變爲精精化爲

神神化爲嬰兒嬰兒上爲眞人然後爲赤子
此眞一也天有三光日月星人有三寳神炁
精三丹田者兩眉間泥九宮上丹田也心爲
絳宫中丹田也臍下三寸下丹田也常念此
三丹田中亦子眞人嬰兒此要道也言人能
守一萬事畢正謂此也
老君曰從朝至暮常習不息即長生矣兩眉
間却入一寸爲眀堂二寸爲洞房三寸爲上
丹田此上元眞一者赤子字元先一名帝卿
心爲絳宮中丹田爲中元眞一者眞人字子

丹一名光堅臍下三寸爲下丹田爲下元眞
一者嬰見字元陽一名谷玄此三光也行炁
閉炁常存念之
行炁訣
凡欲求仙大法有三一保精二行炁三服餌
凡此三事亦各有淺深不遇至人不渉勤苦
亦不可卒知之也然保精之術列叙百數服
餌之方略有子種皆以勤勞不强爲務故行
炁可以治百病可以去瘟疫可以禁蛇獸可
以止瘡血可以居水中可以辟飢渇可以延

年命其大要者胎息而巳胎息者不復以口
鼻爲之如在胞胎之中則成道矣
凡行炁之道其法當在宻室閉戸安牀暖厚
蓆褥枕高二寸半方與身平正身偃卧暝目
閉炁自止於胷膈以鴻毛著鼻上毛不動經
三百息百無所聞目無所視心無所思當以
漸除之耳若食生冷五辛魚肉及喜怒憂恚
而引炁者非止無益更増炁病上炁攻逆也
不能閉之則稍學之則稍學之初起三息五
息七息九息而一舒更噏之若能十二息炁

者爲小通也百二十息不舒者爲大通也此
治身之大要也常以夜半後生炁之時閉炁
以心中默數數之令耳不聞也
凡行炁服炁日午巳後夜半巳前名爲死炁
不可服用也唯酉時炁可服爲日近明淨不
爲死炁加之服亦可耳
凡服炁取子午卯酉時服是也如冬三月子
時不可服爲寒也夏三月午畤不可服之爲
熱也仍須以意消息大略若腹中大冷取近
日炁及日午之炁若腹中大熱取夜半炁及

平旦之炁服也
凡服炁遇冬三月寒則於一小室中生炭火
暖之服之則腹中沖和如夏極熱時仍取月
中炁服之則大涼矣
毎欲服炁常取體中安穩消息自然得所如
安穩則不住消息行之耳若住則加道引引
之尤佳矣
凡初服入炁之時善用息以飽爲度若飽後
即導引之自然安泰也既得安泰永無疾苦
巳至道成矣

夫善用炁者嘘水水爲逆流嘘火火爲滅熖
嘘虎豹虎豹爲之伏匿嘘瘡血瘡血則止而
矣
治萬病訣
凡治諸病病在喉中胷中者枕髙七寸病在
心下者枕髙四寸病在臍下者去枕以口出
炁鼻納炁者名曰㵼閉口温炁咽之者名曰
補欲引頭病者仰頭欲引腰脚病者仰足十
指欲引胷中病者俛足十指欲引去腹中寒
熱諸所不快者皆閉炁脹腹欲息百須以鼻

息巳復爲至愈乃止矣
一平坐生腰脚兩臂展手據地口徐吐炁以
鼻納之者除胷中肺中之痛咽炁令温閉目
用也
一端坐生腰以鼻内炁閉之自前後摇頭各
三十者除頭虛空花耗地轉之疾閉目揺之
一左脇側卧以口吐炁以鼻納之者除積聚
心下不快之證
一端坐生腰徐以鼻納炁以右手持鼻者除
目昏若涙出者去鼻中息亦治耳聾亦除傷

寒頭痛之疾皆當以汗出爲度
一正偃卧以口徐岀炁以鼻納之者除裏急
飽食後小咽若咽炁數至十令温者爲度若
炁寒者便人乾嘔腹痛可用鼻納炁咽之七
至十至百則大填腹内除邪炁補正炁也
一右脇側卧以鼻納炁以口小吐炁數至十
兩手相摩熱以摩腹令其炁下出之者除兩
脇皮膚痛悶之疾愈者止
一端坐生腹直上展兩臂仰兩手掌以鼻納
炁閉之自極七息名曰蜀玉臺除脇下積聚

之疾
一覆卧去枕堅立兩足以鼻納炁四復以鼻
出之四若炁出之極令微炁再入鼻中勿令
鼻知除身中熱及背痛之疾
一端坐生腰舉左手仰其掌却右手同除兩
臂及背痛之疾炁結積聚之病
一端坐以兩手相抱膝閉炁鼔腹二七或
三七炁滿則吐後炁通暢者爲度行之十年
老有少容
一端坐生腰左右傾側閉目以鼻納炁除頭

風自極七息止
一端坐生腰鼻納炁數十爲度除腹中飲食
滿飽若快則止未便者復爲之若腹中有寒
炁亦爲之
一端坐使兩手如張弓勢滿射可治四肢煩
悶背急每日或時爲之佳
一端坐生腰舉右手仰掌以左手承左脇以
鼻内炁自極七息除胃寒食不變則愈
一端坐生腰舉左手仰掌以右手承右脇以
鼻納炁自極七息除瘀血納炁等並皆治之

一兩手却據仰頭自以鼻納息因而咽之數
十除熱身中傷死肌肉等治之而愈
一正偃卧端展足臂以鼻納炁目極七息揺
足三十而止除胷足中寒周身痺厥逆嗽
一偃卧屈膝令兩膝頭内向相對手翻兩足
生腰以鼻納炁自極七息除痺𤻴熱痛兩腔
不遂
一平坐兩手抱頭宛轉上下名爲開脇除身
體昏沉不通暢者並皆愈之
一踞坐伸右脚兩手抱左膝頭生腰以鼻納

炁自極七息除難屈伸及拜起䏶中痛瘀痺
等病並皆治之
一踞坐伸左足兩手抱右膝生腰以鼻納炁
自極七息展左足著外除難屈伸及拜起䏶
中𤻴一本云除風并目晦耳聾
一正偃卧直兩手兩手棯胞所在令如油囊
裹丹隂下濕小便難頽小腹重不快若腹中
熱但口出炁鼻納之数十止亦不須小咽之
若腹中不執者行七息以温炁咽之十止
一覆卧傍視兩踵生腰以鼻納炁自極七息

除脚中弦痛轉筋及脚酸痛
一踞坐兩手抱兩膝頭以鼻納炁自極七息
除腰痺背痛
一偃卧展兩䏶兩手令兩踵相向亦鼻納炁
自極七息除死肌及足䏶寒瘾之疾
一偃卧兩手兩䏶左膀兩足踵以鼻納炁自
極七息除胃中有食不消苦嘔之疾
一踞坐生腰以兩手引兩踵以鼻納炁自極
七息向兩膝頭者除身痺嘔逆之疾
一偃卧展兩手兩脚仰足指以鼻納炁自極

七息除服中弦急切痛
一偃卧左足踵拘右足拇指以鼻納炁自極
七息除厥疾若人脚錯踵不拘拇指依文用
之
一偃卧以右足踵拘左足拇指以鼻納炁自
極七息除周身痺
一病若在左端坐生腰右視目以鼻納炁極
而吐之數十止閉目而作
一若病在心下積聚者端坐生腰向日仰頭
徐以鼻納炁因而咽之三十而止開目而作

一若痛在右端坐生腰左視目以鼻徐納炁
而咽之數十止
元陽經云常以鼻納炁含而漱之舌料唇齒
咽之一日夜得千咽者大佳當少飮食多即
炁逆逆則百脉閉百脉閉則炁不行炁不行
則疾病生
玄禾曰志者炁之神也炁者體之充也善者
遂其生惡者丧其形故行炁之法少食自節
心定自安志堅自通意專自逹夊成仙矣若
人服炁行炁者必當詳審斯篇而行之道可

成矣
真人曰夫天道盈缺人事多屯居處屯危不
能自慎而能克濟者天下無之故養性之士
不知自慎之方未足以論養生服炁之道也
故以自慎爲首焉
夫聖人安不忘危恒以憂畏爲本若無所畏
忌則庶事隳壞矣
經云人不畏威則太威至矣故以治身者不
以憂畏朋友遠之治家者不以憂畏奴僕侮
之治國者不以憂畏鄰境侵之治天下者不

以憂畏道徳去之故憂畏者生死之門禮教
之主存亡之由禍福之本古凶之元也是故
士無憂畏則身名不立農無憂畏則稼穡不
滋工無憂畏則規矩不設商無憂畏則貨殖
不廣子無憂畏則孝敬不篤父無憂畏則慈
愛不箸臣無憂畏則勳庸不建君無憂畏則
社稷不安服炁養性修錬胎息習學至道希
慕伸仙祕法者若失其憂畏則心亂而不治
形躁而不寧神散而炁越志蕩而意昏應生
者死應死者速應成者敗應古者凶其憂畏

者猶之水火不可暫忘也人無憂畏子弟爲
勍敵妻妾爲冦仇是以
太上畏道其次畏物其次畏人其次畏身故
憂於身者不拘於人畏於巳者不制於彼慎
於小者不懼於大戒於近者不悔於逺能知
此者水行蛟龍不能害陸行虎兕不能傷處
世謗讟不能加善知此者萬事畢矣
夫萬病橫生年命横天多由飲食之患飲食
之患者過於聲色聲色者可絶之踰年唯飲
食不可廢於一日爲益既廣爲患益深

且滋味者百品或於氣勢相伐觸其禁忌更
成沉毒綏者積年成病急者灾患而卒至也
凡夏至後迄秋分勿食肥膩餅𦞦之屬此乃
酒漿菓瓜相妨或當時不覺則病入秋節變
生多諸暴下皆由渉夏取冷大過飲食不節
故也而或者以病至之日便爲得病之初殊
不知其由來者漸矣欲知自慎者當慎之於
微也
夫養性服炁胎息至道者當少思少念少欲
少事少語少笑少愁少樂少喜少怒少好少

惡行此十二少者學道養生之都契也多思
則神殆多念則志敗多欲則損志多事則形
勞多語則炁爭多笑則傷藏多愁則心攝多
樂則意溢多喜則志錯昏亂多怒則百脉不
定多好則專迷不理多惡則憔悴無歡此十
二多不除者丧生損炁之本也唯無多無少
幾乎道也故處士少疾遊子多患繁簡之殊
也是故田夫夀髙梁夫命短蓋嗜慾多少之
驗也故俗人競利道士罕營夫常人不可無
欲又復不可無事但約私心約狂念靖躬損

思則漸漸而自息耳
封君逹云體欲常勞食欲常少勞勿過極少
勿過虚恒去肥濃節鹹酸減思慮損喜恕除
馳逐慎房室春夏施瀉秋冬閉藏又魚膾生
肉諸生冷之物此多損人速宜斷之彌大善
也心常念善不欲謀欺詐惡業之事此者大
辱神損壽也忌之戒之不可犯也
彭祖曰重衣厚褥體不甘苦以致風寒之疾
味脯肥甘醉飽饜飫以致疝結之病美色妖
麗嬌妾盈房以致虛損之禍淫聲哀音怡心

恱耳以致荒耽之惑馳騁遊觀弋獵原野以
致發狂之迷謀得戰勝取亂兼弱以致驕逸
之敗斯盖聖人戒其失理可不思以自朂也
夫養生服炁之道勿以久行久坐久聽久視
不可强食强飲亦不可憂思愁哀飢乃食渇
乃飲食止行數百歩大益人夜勿以食若食
則行約五里者無病損也日夕有所營爲不
住爲佳不可至疲極不得大安無所爲也故
曰流水不腐戸樞不蠹以其勞動而不息也
又曰夫服炁之人可以須知調護不偏也故

云久視傷血久卧傷炁久立傷骨久行傷筋
久坐傷肉遠思强健傷人憂恚悲哀傷人喜
樂過差傷人忿怒不解傷人汲汲所願傷人
戚戚所患傷人寒暖失節傷人隂陽不交傷
人凡交須依導引諸術若能避衆傷人之事
而復暁隂陽之術則是不死之道也俗人但
知㑹於五味不知有元炁可飲聖人知五味
之毒焉故不貪知元炁之可服焉故閉口不
言精炁息應也
凡服炁者斯文前後通覧審而行之大道全

矣





神仙食炁金櫃妙録














