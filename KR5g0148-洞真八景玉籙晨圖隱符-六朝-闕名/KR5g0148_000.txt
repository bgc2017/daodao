








洞眞八景玉籙晨圖隱符
上相青童君撰
太上大道君所受





九暉太晨隱符鬱悦那林昌玉臺天玉清紫


道虚皇上君所佩以赤書碧文九寸






觀靈元晨隱符高桃厲沖龍羅天玉清翼曰
虚皇上道君所佩以赤書絳文九寸







緫晨九極隱符碧落空歌餘梨天玉清昌陽
姬虚皇高元君所佩以赤書白素九寸






沓曜璇根隱符𨚧摩坦婁于翳天玉清七靜
導生高上虚皇君所佩以赤書皂繒九寸








玄景晨平隱符扶刀蓋華浮羅天玉清太明
虚皇洞清君所佩以朱書黄繒九寸










合暉晨命隱符具渭耶渠初默天玉清始元
虚皇太霄君所佩以赤書黄繒九寸









齊暉晨玄隱符沖容育鬱離沙天玉清七觀
无生虚皇金靈君所佩以朱書黄繒九寸









高上龍烟隱符單緣察寳輪法天玉清八觀
高元虚皇淳景君所佩朱書黄繒九寸上清

八景玉籙晨圖隱符
太上大道君所受玉清高上君所寳祕夫有
金簡玉字名刊帝籙乃得聞見自不誦詠大
洞眞經三十九章三寳神眞雌一八間十二
上願招霞服精赤景奔月結璘之道莫得佩
玉籙八景晨圖玄隱之符有得隱符之子八
年剋乘八景之輿此文隱祕非世所聞玉清
高上常藏於金蘭玉匱七映之房封以丹蘂
之笈付仙都左公命金晨玉童二十四人玉
華玉女三十六人侍衛隱符記功明善玄眞

下教七千年聽得三傳自无其人封於名山
不得輕眞泄寳師及弟子連愆七祖運濛山
之石填積夜之河身及先師同充下鬼十苦
八難无極之役今撰集其文明愼之㫖得佩
太上大道君所受隱符者當以别室燒香左
右朝夕禮拜不得雜履淹穢觸真忤炁玉童
玉女奏子之罪於高上罰以水火之考天眞
祕重可不愼之受符之身每至八節之日及
本命日沐浴入室正中夜半惟一北向心拜
㝠目存三素之雲從天上西北行下覆滿一

室内外掩瞑良乆兩手掩耳口引雲炁三十
咽咽畢覺雲炁豁除有二小兒如嬰兒之狀
各持錦囊一囊請八景玉籙隱文一囊請三
寳神經授與兆身二兒因化爲二帝尊入兆
身中因呪曰
出玄入清迴晨華房教我授我元英白元雌
一哺養五籍洞玄三十九章萬遍胎生保魂
招神披覩洞門玉符已畢身乘紫雲上謁北
帝朝拜玉清畢又叩齒九通咽液三十過如
此八年剋有八天玉景玄雲緑軿來請子身

上登玉清宫修行勿懈勤心注玄高上所寳
太上大道所尊惟在精誠祕而奉焉










高清太無極上道君隱符彌梵羅臺霄絶寥
丘飛元雲根之都玉清上天玉清紫暉太上
玉皇明上大道君所佩每至本命日以朱書
青紙服之雌黄書素帶之此符制御天下萬
靈大匿魔神謡歌之鬼通靈致眞誦詠無有
亂音之凶佩符誦經萬遍自當有三元遣八
景之轝來迎兆身上登玉清宫晨圖隱符出
自八无虚生之宫凝炁成章玉清紫道虚皇
上君以授太上大道君佩八天無鞅之宫積
七千劫付上相青童君使授季世當仙之夫

世無其文自非金簡玉籙不得叅聞此道高
妙非素紙所能得書非口所能得言推百六
之運於三代之中採擇聖佐不得不傳下世
耳傳授之法當依玄科七千年内三傳夙有
仙骨立盟告誓賫紫金八兩紫紋八十尺𧵥
而受焉師授信當施之寒栖之路卹窮厄之
夫不得營己明科不可得而違深自詳愼衍
盟負誓身被風刀之考充下鬼无極之役詳
而傳之量而奉焉
昔周幽王時有金谷子本姓王字玄度凡人

耳忽過北岳得一玉函開見八景隱符玄度
不知書悟是神文案文佩之亦不修行遂得
三素之雲恒覆其身於此自號爲金谷子八
年遂乘雲而昇今受號爲九宫外仙之任坐
不備其事不登玉帝之庭此王君所傳矣




洞眞八景玉籙晨圖隱符











