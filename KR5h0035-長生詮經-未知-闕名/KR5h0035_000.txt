








長生詮經卷第槐三
　　清淨經
夫人神好清而心擾之人心好靜而欲牽之
常能遺其欲而心自靜澄其心而神自清
内觀其心心無其心外觀其形形無其形遠
觀其物物無其物三者既悟唯見於空觀空
亦空空無所空所空既無無無亦無無無亦
無湛然常寂
　　陰符經
心生於物死於物機在目

生者死之根死者生之根恩生於害害生於
恩
　　洞古經
有動之動出於不動有爲之爲出於無爲無
爲則神歸神歸則萬物云寂不動則氣泯則
萬物無生
忘於目則光溢無極泯於耳則心識常淵兩
機俱忘衆妙之門
養其無象象故常存守其無體體故全眞全
眞相濟可以長生天得其眞故長地得其眞

故久人得其眞故壽
　　　大通經
靜爲之性心在其中矣動爲之心性在其中
矣心生性滅心滅性現如空無象湛然圓滿
大道無相故内不攝於有眞性無爲故外不
生其心如如自然廣無邊際
對境忘境不沉於六賊之魔居塵出塵不落
於萬縁之化
　　　定觀經
唯滅動心不滅照心但凝空心不凝住心

有事無事常若無心處靜處喧其志唯一制
而不着放而不動處喧無惡涉事無惱者此
是眞定
不以涉事無惱故求多事不以處喧無惡强
來就喧以無事爲眞宅有爲爲應迹若水鏡
之爲鑒則隨物而現形
　　　胎息經
胎從伏氣中結氣從有胎中息氣入身來爲
之生神去離形爲之死知神氣可以長生固
守虚無以養神氣神行即氣行神住即氣住

若欲長生神氣相注
　　胎息銘
三十六咽一咽爲先吐唯細細納唯綿綿坐
卧亦爾行立坦然戒於喧雜忌以腥羶假名
胎息實曰内丹非止治病决定延年久久行
之名列上仙
　　太上日用經
日用飲食禁口端坐莫起一念萬慮俱忘存
神定意眼不視物耳不聽聲一心内守調息
綿綿漸漸呼出莫教間斷似有若無自然心

火下降腎水上升口裏津生靈眞附體得至
長生
十二時中常要清淨神是氣之子氣是神之
母如鷄抱卵存神養氣能無離乎
　　心印經
上藥三品神與氣精恍恍惚惚杳杳冥冥存
無守有頃刻而成回風混合百日功靈默朝
上帝一紀飛昇
　　水火眞經
欲從心起息從心定心息相依息調心靜

　　文始經
心感物不生心生精功交心不生物生識物
尚非眞何况於識識尚非眞何况於情
目視琱琢者明愈傷耳聞文響者聦愈傷心
思玄妙者心愈傷
以神存氣以氣存形所以延形合形於神合
氣於氣所以隱形
吸氣以養其和孰能飢之存神以滋其煖孰
能寒之
　　洞靈經

導筋骨則形全剪情欲則神全靖言語則福
全保此三全是謂聖賢
　　玉樞經
道者以誠而入以默而守以柔而用用誠似
愚用默似訥用柔似拙
入道者知止守道者知謹用道者知微能知
微則慧光生能知謹則聖知全能知上則泰
安定
　　冲虚經
務外遊不如務内觀外遊者求備於物内觀

者取足於身
至游者不知所適至觀者不知所眡
神遇爲夢形接爲事晝想夜夢神形所交故
神凝者想夢自消
　　南華經
山木自宼也膏火自煎也桂可食故伐之□
可用故割之人皆知有用之用而莫知無用
之用也
至道之精窈窈冥冥至道之極昏昏默默
無勞女形無摇女精乃可長生目無所見耳

無所聞心無所知女神將守形形乃長生
　　三茅眞經
谷虚應聲心虚應神神虚應氣氣虚應精虚
極則明明極則瑩超乎精神而無死生
精從内守氣自外生以氣取精可以長生
　　衛生經
精氣神爲内三寳耳目口爲外三寳當使内
三寳不逐物而流外三寳不誘中而擾
　　洞神眞經
寵辱不驚肝木自寧動靜以敬心火自定飲

食有節脾土不泄調息寡言肺金自全恬靜
無欲腎水自足
　　元道眞經
草木根生去土則死魚鱉沉生去水則死人
以形生去氣則死是故聖人知氣之所在以
爲身寳
　　漢天師語
虚無大道清淨希夷不染曰清不動曰淨不
視曰希不聽曰夷勤此四者可免輪廻
　　純陽眞人

一日清閑一日僊六神和合自安然丹田有
寳休尋道對境無心莫問禪
養氣忘言守降心爲不爲動靜知宗祖無事
更尋誰眞常湏應物應物要不迷不迷性自
住性住氣自回氣回丹自結壺中配坎離陰
陽生返復普化一聲雷白雲朝頂上甘露洒
湏彌自飲長生酒逍遥誰得知坐聽無絃曲
明通造化機都來二十句端的上天梯
　　虚靜天師
不怕念起惟恐覺遲念起是病不續是藥

有定主無常應心欲死機欲活
大道不遠在身中萬物皆空性不空性若不
空和氣住氣歸元海壽無窮
欲得身中神不出莫向靈臺留一物物在心
中神不清耗散眞精損筋骨
元神一岀便收來神返身中氣自回如此朝
朝併暮暮自然赤子産眞胎
　　李眞人
一吸便提氣氣歸臍一提便咽水火相見
　　三茅眞君

靈臺湛湛似氷壺只許元神在裡居若向此
中留一物豈能證道合清虚
　　寒山子
冬則朝勿饑夏則夜勿飽早起不在鷄鳴前
晩起不過日岀後心内澄則眞人守其位氣
内定則邪穢去其身
　　玉虚子
物物元無物心非形亦非二般觀曉悟悟者
不知誰
無無蔵妙有有有現眞空湛然俱不立常寂

性融融
　　中黄眞人
天門常開地户湏閉息息綿綿勿令暫廢吸
至於根呼至於蒂子謂之神母謂之氣如鷄
抱𡖉似魚在水結就聖胎自然蟬蛻
　　馬丹陽
道性雖無修無證塵心要日損日消消到忘
心忘性方𢍆無修無證
煉氣作生涯怡神爲日用常教龍虎調不使
馬猿美

性定則情忘形虚則氣運心死則神活陽盛
則陰衰
修心要作長生客煉性當爲活死人
　　玄關秘論
心牽于事火動于中心火既動眞精必摇故
當死心以養氣息機以死心
無心干事則無事於心故心靜生慧心動生
昏
　　郝太古
境殺心則凡心殺境則仙

靜處煉氣鬧處煉神
　　王棲雲
心隨境轉境逐心生若要心定世人愛的我
不愛世人做的我不做紅塵萬縁勾引不動
自然心清意靜陰陽不能陶鑄
遣慾澄心亦是心將心擒慾慾應深爭如不
起群迷念方現無中百煉金
　　白玉蟾
大道以無心爲體忘言爲用柔弱爲本清淨
爲基

薄滋味以養氣去嗔怒以養性處卑下以養
德守清淨以養道
眞火本無候大藥不計斤蓋神既火氣即藥
以火煉藥而成丹即以神馭氣而成道也使
神馭氣使氣歸神不過回光返照收拾念頭
之一法耳
夫金丹者採二八兩之藥結三百日之胎心
上工夫不在吞津嚥氣先天造化要湏聚氣
凝神皆要行持湏憑口訣至簡至易非繁非
難無中養就嬰兒陰内煉成陽氣使金公生

擒活虎令姹女獨駕赤龍乾夫坤婦而媒假
黄婆離女坎男而結成赤子一爐火焰煉虚
空化作微塵萬頃氷壺照世界大如黍米神
歸四大即龜蛇交合之時氣入四肢是烏兔
鬱羅之處玉葫蘆迸出黄金之液金菡萏開
成白玉之花正當風泠月明時誰會山青水
緑意
快活快活眞快活虚空粉碎秋毫末輪廻生
死幾千遭這回大死今方活舊時窠舊潑生
涯于今淨盡都掉脫元來爹爹只是爺懵懵

懂懂自瓜葛近來仿佛辨西東七七依前四
十八如龍養珠心不忘如鷄抱邜氣不絶又
似寒蟬吸曉風又似老蚌含秋月一箇閑人
天地間大笑一聲天地闊
我有明珠光爍爍照破三千大千國觀音菩
薩正定心釋迦如來大圓覺或如春色媚山
河或似秋光爽巖壑亦名九轉大還丹又謂
長生不死藥墻璧瓦礫相渾融水鳥𣗳林共
寥廓缺唇石女駕土牛跛脚木人騎紙鶴三
業三毒雲去來六根六塵月綽約此珠價大

實難酬不許巧錐妄穿鑿若要秘密大總持
寂滅之中閉摸索幾多衲子聽蟄雷我個道
人藏尺蠖茫茫盡向珠外求不識先天那一
著那一著何須重注脚杜宇聲隨曉雨啼海
棠夜聽東風落
烏兔乾坤鼎龜蛇復姤壇世問無事客心内
大還丹白虎水中吼青龍火裏蟠汞鉛泥蕊
艷金木雪花寒離坎非心賢東西不肺肝三
旬窮七返九轉出泥丸
　　司馬眞人

夫欲修眞先除邪行外事都絶無以於心然
後内觀玉覺覺一念起即須除滅隨起隨滅
務令安靜雖非的有貪著浮浮亂想亦盡滅
除晝夜勤行須臾不替唯滅動心不滅照心
但冥虚心不冥有心不依一法而心常性此
法玄妙利益甚深
常默元氣不傷少思慧燭内光不怒百神和
暢不惱心地清涼不求無諂無驕不執可圓
可方不貪便是富貴不苟何懼君王味絶靈
泉自降氣定眞息自長觸則形斃神游想則

夢離屍僵氣漏形歸后土念漏神趨死鄉心
苑方得神活魄減然後魂强轉物難窮妙理
應化不離眞常至精潜于恍惚大象緄于渺
茫造化不知規準鬼神莫測行藏不飲不食
不深是謂眞人坐忘
　　孫眞人
天地之間人爲貴頭象天兮定象地父母遺
體能寳之洪範九疇壽爲最衛生切要知三
戒大怒大慾併大醉三者若還有一馬須防
損失眞元氣

欲求長生須戒性火不出兮心自足木還去
火不成灰人能戒性還延命貪欲無窮忘却
精用心不已失元神勞形散盡中和氣更仗
何因保此身
怒甚偏傷氣思多太損神神疲心易役氣弱
病相縈勿使悲歡極常令酒食均再三防夜
醉第一戒最嗔亥寢鳴雲鼓寅晨潄玉津妖
邪難犯己精氣自全眞若要無諸病常常節
五辛安神宣悅樂惜氣保和純壽夭體論命
修持本在人君能尊此理平地可朝眞

　　又逸曹仙姑
神是性兮炁是命神不外馳氣自定本來二
物互相親失却將何爲本柄
　　重陽師祖
棄了惺惺學得癡到無爲處無不爲眼前世
事只如此耳畔風雷逈不知兩脚任從行處
去一靈常與氣相隨有時四大薰薰醉借問
青天我是誰
理性如調琴緊則有斷慢則不應慢得中
則琴和矣又如鑄劔鋼則折錫多則卷鋼錫

得中則劔成矣
欲界色界無色界此三界也心忘念慮即超
欲界心忘縁境即超色界心不着空即超無
色界離此三界神居仙聖之鄉性在清虚之
境矣
　　李靖庵
心歸虚寂身入無爲動靜兩忘内外合一到
這裡精自然化氣氣自然化神神自然還虚
　　無心眞人
心田清靜性地和平端念正身不離當處神

歸氣復性定精凝魄魄混融陰陽交媾丹田
有寳對境無心一氣歸根萬神朝祖沉沉默
默捧捧存存兀兀騰騰綿綿相續方是修行
底活計辨道底家風
　　石杏林
萬物生皆死元神死復生以神居氣内丹道
自然成
心天無點翳性地絶塵飛夜靜月明處一聲
春鳥啼
　　施肩吾

氣本延年藥心爲使氣神能知行氣主便可
作眞人
　　張紫陽
含眼光凝耳韻調鼻息緘舌氣是謂和合四
象眼不視而魂在肝耳不聽而精在腎舌不
味而神在心鼻不香而魂在肺四肢不動而
意在脾是謂五氣朝元精化爲氣氣化爲神
神化爲虚是謂三花聚頂
虚無生白雪寂靜發黄芽玉爐火温濕鼎上
飛紫霞

華地蓮花開神水金波淨夜深月正明天地
一輪鏡
龍從東海來虎向西山起兩獸戰一場化作
天地髓
大道元來一也無若能守一我神居此心塋
若潭心月不滯絲毫眞自如
水火從來一處居看時覺有覓時無細心調
燮文兼武片餉教君結玉酥
心者神之舍目者神之牖目之所至心亦至
焉故内煉之法以目視鼻以鼻對臍降心火

入於氣海功夫只在片餉而已
　　海上道人
但向起時作還於作處收交龍莫放睡雷雨
直湏休要會無窮火常觀未盡油夜深人散
後唯有一燈留
　　朱紫陽
靜極而嘘如春沼魚動極而吸如百蟲蟄春
魚得氣而動其動極微寒蟲含氣而蟄其蟄
無朕調息者須似之綿綿密密幽幽微微呼
則百骸萬竅氣隨以出吸則百骸萬竅氣隨

以入調之不廢眞氣從生藥物之老嫩浮沉
火候之文武進退皆于眞氣中求之嗚呼盡
矣
　　譚景昇
悲則兩淚辛則兩涕憤則結癭恕則結疽心
之所欲氣之所屬無所不育邪句爲此正必
爲彼是以大人節悲辛誡憤怒得灝氣之門
所以收其根知元神之囊所以韜其光若𧉻
内守若石内藏所以爲珠玉之房
忘形以養氣忘氣以養神忘神以養虚只此

忘之一字便是無物景界六祖云本來無一
物何處惹塵埃其謂是歟
　　魏伯陽
耳乃精竅目乃神竅口乃氣竅若耳逑于聲
便精從聲耗而不固目蕩於色便神從色散
而不凝口多言語便氣從言走而不聚安得
打成一片以爲丹寒修行之人若不于此三
寳關鍵收拾向裏無有是處
今人精從下流炁從上散水火相背不得凝
結皆是此心使然心苟愛念不生此精必不

下流心苟忿念不生此炁必不上炎一念不
生萬慮澄徹則水火自然交媾矣
　　陳虚白
混沌生前混沌圓個中消息不容傳擘開竅
内竅中竅踏破天中天外天斗柄逆旋方有
象台光返照始成仙一朝撈得渾心月覷破
胡僧面壁禪
夫神與氣精三品上藥煉精成氣煉氣化神
煉神合道此七返九還之妙藥也然産藥有
川源採藥有時節製藥有法度入藥有造化

煉藥有火功西南有鄉土名黄庭恍惚有物
杳冥有精分明一味水中金但向華池仔細
尋此産藥之川源也垂簾塞兌窒慾調息離
形去智幾于坐忘勸君終日默如愚煉成一
顆如意珠此採藥之時節也天地之先無根
靈草一意製度産成至寳大道不離方寸地
功夫細密要行持此製藥之法度也心冲無
心念中無念注意規中一炁還祖息息綿綿
無間断行行坐坐轉分明此入藥之造化也
清淨藥材密意爲先十二時中炁煉火煎金

鼎常教湯用暖玉爐不使火少寒此煉藥之
火功也
採時爲之藥藥中有火焉煉時爲之火火中
有藥焉能知藥而收火則定裏自丹成古詩
云藥物陽内陰火候陰内陽會得陰陽理火
藥一處詳此其義也必以神馭氣以氣定息
呼吸出入任其自然專炁致柔含光默默行
住坐□綿綿若存如婦人之懷孕如小龍之
養珠漸採漸煉漸疑漸結工夫純粹打成一
斤動靜之間更宜消息念不可起起則火炎

意不可散散則火泠但使操舍得中神炁相
抱斯謂之火種相續丹鼎相温煉之一刻一
刻之周天也煉之一日一日之周天也無子
午卯酉之法無晦朔弦望之期聖人傳藥不
傳火之㫖盡于此矣
　　丘長春
青天莫起浮雲障雲起青天遮萬象萬象森
羅鎮百邪光明不顯邪魔旺我初開廓天地
清萬户千門歌太平有時一片黑雲起九竅
百骸俱不寧是以長教慧風烈三界十方飄

蕩徹雲散虚空體自眞自然現出家家月月
下方堪把笛吹一聲響亮振華夷驚起東方
玉童子倒騎白鹿如星馳縱横自在無拘束
心不貪榮身不辱閑唱壺中白雪歌靜調世
外陽春曲我家此曲皆自然管無孔兮琴無
絃得來驚覺浮生夢晝夜清音滿洞天
炁無升降息定謂之眞鉛念無生滅神凝謂
之眞汞息有一毫之不定形非我有散而歸
陰非眞鉛也念有一毫之不澄神不純陽散
入鬼趣非眞汞也

　　翠玄眞人
煉氣徒施力存神枉用功豈知丹訣妙鎮日
翫眞空
玉液滋神室金胎結氣樞只尋身内藥不用
檢丹書
火棗元無核交梨豈有查終朝行火候神水
灌金花
神氣歸根處身心復命時這般眞孔竅料得
少人知
萬籟風初起千山月正圓急須行正令便可

運周天
雲散海棠月春深楊柳風阿誰知此意舉目
問虚空
　　紫霞山人
丹即筌蹄道即魚忘筌得道證空虚莫堅守
抱無爲一撲碎虚空一也無妙有靈光常赫
赫含容法界自如如隨縁應感常清淨九載
金剛不壞軀
　　抱一子
耳不聽則坎水内澄目不視則離火内營口

不言則兌金不鳴三者既閉則眞人遊戲于
其中
　　陳泥丸
修仙有三等煉丹有三成上品丹法以身爲
鉛以心爲汞以定爲水以慧爲火在片餉之
間可以凝結成胎中品丹法以氣爲鉛以神
爲汞以午爲火以子爲水在百日之間可以
混合成象下品丹法以精爲鉛以血爲汞以
腎爲水以心爲火在一年之間可以融結成
功

　　李道純
眞鉛眞汞大丹頭採取當干罔象求有作有
爲終有累無求無執便無憂常清常淨心珠
現忘物忘機命寳周動靜兩途無窒碍不離
常處是瀛洲
三元大藥意心身着意心身便係塵調息要
調眞息息煉神須要不神神頓忘物我三花
聚猛棄機縁五氣臻八達四通無罣礙隨時
隨處闡全眞
性天大察長根塵理路多通增業識聦明智

惠不如愚雄辯高譚爭似嘿絶慮忘機無是
非隱耀含華遠聲色一念融通萬慮澄三心
則透諸縁息諦觀三教聖人書息之一字最
情直能於息上做工夫爲佛爲仙不勞力息
縁返照禪之機息心明理儒之極息氣疑神
道之玄三息相須無不克
　　天來子
欲撈北海波心月先縛南山嶺上雲若也有
人知此意便堪飛舄見元君
半輪月照西江上一箇烏飛北海頭月落爲

飛尋不見廣寒宫内倒騎牛
玄牝之門鎮日開中間一竅混靈臺無關無
鎻無人守日月東西自徃來
採藥要明天上月修行湏識水中金月無庚
氣金無水縱有眞鉛枉用心
　　無夢子
身爲車兮心爲軾車動軾隨無計息交梨火
棗是誰無自是不除荆與棘
身爲客兮心爲主主人平和客安處若還主
客不安寧精神管是辭君去

　　龍眉子
溟涬無光太極先風輪激動産眞鉛都因靜
極還生動便自無涯作有邊一氣本從虚里
兆兩儀湏從定中旋生生化化無窮盡幻作
壺中一洞天
　　紫虚了眞子
乾坤橐籥鼓有數離坎刀圭採有時鉛龍升
兮汞虎降龜蛇上下兩相持天上日頭地下
轉海底蟬娟天上飛乾坤日月本不運皆因
斗柄轉其機人心若與天心合顛倒陰陽只

片時虎龍戰罷三田靜拾取玄珠種在泥黄
婆媒合入中宫嬰兒姹女相追□年中用日
日用刻裏工夫妙更奇暗合斗牛共歡會天
機深遠少人知
　　瑩蟾子
抱元守一通玄竅惟精惟一明聖教太玄眞
一復命關是知一乃眞常道休言得一萬事
畢得一持一保勿失一徹萬融天理明萬法
歸一非奇特始者一無生萬有無有相資可
長久誠能萬有歸一無方會兩面觀北斗至

此得一復忘一可與造化同出没設若執一
不能忘大似癡猫守空窟三五混一一返虚
返虚之後虚亦無無無既無湛然寂西天鬍
子没髭鬚今人以無唤作茫然蕩頑空涉畏
途今人以一唤作一偏枯苦執空費力不無
之無若能會便于守一知無一一無兩字盡
掀翻無一先生大事畢
日用總玄玄時人識未全常推心上好放却
口頭禪法法非空法傳傳是妄傳不曾修福
始焉得有禍先不益便無損不變豈能遷草

看嗔和喜何愁迍與邅不作善因果那得惡
姻縁打開人我綱跳出是非圈休思今世後
放下未生前既無塵俗累何憂業火煎有無
俱不立虚實任相連來去渾忘却生死何預
焉飢來一捥飯渴則半甌泉興來自消遣困
去且打眠達者明此義休尋天外天見前赤
漉漉末後亮娟娟
　　導引法
閉目冥心坐握固靜思神叩齒三十六兩手
抱崑崙左右鳴天鼓二十四度聞微擺撼天

柱赤龍攪水津嗽津三十六神水滿口匀一
口分三嚥龍行虎自奔閉氣搓手熱背摩後
精門盡此一口氣想火燒臍輪左右轆轤轉
兩脚放舒伸叉手雙虚托低頭扳足頻以候
逆水上再嗽再吞津如此三度畢神水九次
吞嚥下汨汨響百脉自調匀河車搬運訖發
火遍燒身邪魔不敢近夢寐不能昏寒暑不
能入灾病不能迍子午午前作造化合乾坤
循環次第轉八卦是良因
　　杜道堅

至道不遠兮恒在目前竊天地之機兮修成
胎仙妙莫妙兮凝吾之神安以待之兮若存
而綿綿黄帝求玄珠兮彖罔乃得此理可心
會兮非言所傳虚極靜篤兮恍惚變化絪緼
蟠媾兮如煙雲之回旋龍吟虎嘯兮鉛汞交
結依時採取兮進火烹煎劍挂南宫閉固神
室煉成五色石兮補自己之青天結胎片餉
兮運火一年如靈鷄之抱卵兮萬慮俱捐轉
天根月窟之關鍵兮徃來上下融融液液兮
眞氣周匝乎三回勤而行之勿計得喪累土

成層臺兮積涓流而成川機縁難偶兮時不
待人下手速兮愼毋待霜雪之滿巔
　　許眞人
未開關空打坐無有麥子推甚磨枉勞神空
錯過生死輪廻躲不過開得關透得鎻三車
搬運眞水火湧泉直至泥丸宫縱横自在都
由我關未開鎻未動休胡扭捏莫胡弄自己
性命固不得却去人間說鉛汞人人本有三
關路夾春雙關透頂門修行正路此爲根華
池神水頻吞咽紫府元君逆上搬常使氣冲

關節透自然精滿谷神存只願谷神長不死
世間都是壽長人
　　薛眞人
修養工夫顛倒顛行持造化坎離先池中玉
液頻頻嚥肘後金精轉轉還玄中妙妙中玄
得此神丹益壽年谷關緊鎻眞消息便是人
間不老仙
　　逍遥子
父母未生前與母共相連十月胎在腹能動
不能言晝夜毋呼吸徃來通我玄無情生有

情虚靈徹洞天剪斷臍帶子一點落根源性
命歸眞土此處覔眞鉛時時防意馬刻刻鎻
心猿迷失當來路輪廻苦萬千若遇明師指
說破妙中玄都來二十旬端的上青天
丹田完固氣歸根氣聚神凝道台眞久視定
湏從此始莫教虚度好无陰
郤老扶裏别有方不湏身外覔陰陽王關謹
守嘗淵默氣固神完壽自康
　　攝生要㫖
眼者神之牖鼻者氣之户尾閭者精之路人

多視則神耗多息則氣虚多嗜慾則精竭務
湏閉目以養神調息以養氣堅閉下元以養
精精充則氣裕氣裕則神完是謂道家三寳
覺與陽合寐與陰併覺多則魂强寐久則魄
壯魂强者生之人魄壯者死之徒也故善養
生者必餐元和减滋味使神清氣爽晝夜常
醒是乃長生之道
去暴怒以養性少思慮以養神省言語以養
氣絶嗜慾以養精
　　玄關雜記

昔有行道人陌上見三叟年各百歲餘相與
鋤禾莠徃拜再三問何以得此壽上叟前致
詞室内姬粗醜二叟前致詞夜飯减數口下
叟前致詞暮卧不覆首㫖哉三叟言所以壽
久
口中言少心頭事少肚中食少夜間睡少依
此四少神仙可了
　　内養眞詮
老子曰綿綿若存謂之存則常在矣謂之若
則非存矣故道家宗㫖以空洞無涯爲元竅

以知而不守爲法則以一念不起爲工夫檢
盡丹經總不出此
氣欲柔不欲强欲順不欲逆欲定不欲亂欲
聚不欲散故道家最忌嗔心嗔心一發則氣
强而不柔逆而霽順亂而不定散而不聚矣
修道者須如光風密月景星慶雲無一毫乖
戾之氣而後可行功用力
　　修眞秘録
人心久任之則浩蕩而忘返頓棲之又超躍
而無垠任之則榮乎我性棲之則勞乎我神

致神者奚方而靜蓋心本至寧感物而動既
習動而播遷亦習靜而恬晏故善習靜者將
躁而制之以寧將邪而閑之以正將求而抑
之以恬將濁而澄之以清優哉游哉不欲不
營行于是止於是造次於是逍遥於是久之
則物冥於外神鑒於内不思靜而自靜矣
修眞之士先要降心若不降心焉能見性既
不見性何以立命性命不備安得成眞故降
得一分欲心便存得一分道心
心爲五陽之主腎爲五陰之主五陰升而爲

水五陽降而爲火而臍在人身之中名曰中
宫命府包蔵精髓貫通氣脉善養者自離迸
坎填離心息相依使二氣相交水火既濟自
然一氣純陽身輕體健
嬰兒之在母胎也母呼亦呼母吸亦吸口鼻
皆閉而唯以臍通焉及其生也剪去臍帶則
一點眞元之氣聚於臍下故臍者生之根氣
之蒂也人能虚心凝神回光内照於眞人呼
吸處隨其上下順其自然而存之心與息相
依神與氣相守念念相續打成一片自然神

氣歸根性命合
人在氣中如魚在水中水以養魚而魚不知
氣以養人而人不覺養氣者須自調息始調
息之法先靜坐澄心宛若禪寂以目視鼻以
鼻對臍調匀呼吸勿令喘急吸時氣自下而
上呼時氣自上而下一上一下若存若亡毋
令間斷亦毋令矜持但隨其出入少加調停
爾
人身元神常在於目五蔵精華亦聚於目故
陰符經曰機在目道德經曰不見可欲使心

不亂是以内養之法常要兩目垂簾廻光自
照降心火於丹田使神蔵於淵不致外馳自
然神氣相抱長生可期
　　冬至小叅文
身中一寳隱在丹田輕如密霧澹似飛烟上
至泥丸下及湧泉乍聚乍散或方或圓表裏
瑩徹左右回旋遇陰入地逢陽昇天金翁採
汞姹女擒鉛依時運用就内烹煎冬至之後
夏至之前金鼎湯沸玉爐火燃龍吟東岳虎
嘯西川黄婆無爲丁公默然身中夫婦雲雨

交歡天一生水在乎清源離己坎戊以土爲
先土中有火妙在心傳如龍養珠波涵玉淵
如鷄抱卯暖氣綿綿磁石吸鐵自然通連花
蒂含實核中氣全不守之守如一物存始由
乎坎終至乎乾卯酉沐浴進退抽添有文有
武可陶可甄聖胎既就一鏇三關却使河車
運水登山三尸六賊膽碎心寒銀盂盛雪一
色同觀玉壺涵水即成大還一聲雷電人在
頂門青霄萬里蟾光一輪
　　冬至詞

因看斗柄運周天頓悟神仙妙訣一點眞陽
生坎位點却離宫之缺造化無聲水中起火
妙在虚危穴今年冬至梅花衣舊凝雪
先聖此日閉關不通來徃都爲群生設物物
含生意正在子初亥末自古乾坤這些離坎
日日無休歇如今識破金烏飛入蟾關
　　玄牝歌
華池神水天地根煉之餌之命長生自古神
仙無則說皆因玄牝入眞門借問如何是玄
牝嬰兒未生先兩腎兩腎中間一點明逆則

丹成順成人一陽起處便下手黑中取白無
中有一時身内長黄芽九載三年徒自守世
人若識眞玄牝不在心兮不在腎窮取生身
負受氣初莫怪天機輕洩盡
　　修眞口訣
修眞之要只在性命兩字離了性命便是旁
門世人不知何者爲養性洞賓以煉心曉之
不知何者爲立命張許以伏氣喻之心無所
住方是眞如此養性也氣入身來沉歸元海
此立命也

道家以精氣神三寳爲丹頭然煉精之要在
乎身身不動則無欲而精全煉氣之要在乎
心心不動則無念而氣全煉神之要在乎意
意不動則身心合而返虚故神全是故精氣
神爲三元藥物身心意爲三元至要(/終)
















