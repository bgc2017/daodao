








上清六甲祈禱祕法五六
昔時
東華大帝上朝元始上帝太上道君老君玉
帝紫微大帝皆聚㑹于丙寅宿胃天宫時東
華帝君起立於衆聖之前曰臣有六甲天書
三卷意欲流傳閻浮提世界受持行用切見
未來世中刀兵凶亂黎民失業父子相離不
能相救令傳上士受持行用佐國治亂驅使
六甲六丁天遊十二溪女那延五天女共爲
一部隂陽之神神通廣大位下三員大將各

管鬼兵百萬今分爲三卷上呈按法以傳是
時元始天尊省覽所陳付玄元老君流行于
世厥後老君遂授尹喜先生傳於凡世老君
廼還太清宫世人得受六甲天書自此始也
從古至今抄冩多失六丁六甲之名及天遊
十二溪女那延天女三元大將名號用之不
神如得此書須憑本師上壇傳度方可行用
也佐國治亂扶危救民疾苦九祖昇仙此書
能使六甲六丁之神能召天遊十二溪女那
延天女能使鬼兵三大將能使百萬鬼神能

召風雲雷雨能破軍寨能使木牛木馬能使
壁上畫人走動能令百草冬月放花能追地
下鬼神及地下伏藏之寳能令行法人身飛
千里萬里能辟水火刀兵能敵百萬之衆善
射弓箭萬無一失能攝星月之神使之相見
能召請五方帝君及三官五星降下凡所欲
之物皆得如意也
　　　六甲陽神名
甲子神字青公名元德
甲戌神字林齊名虛逸

甲申神字權𢖍名節略
甲午神字子𡖖名潺仁
甲辰神字袞昌名通元
甲寅神字子靡名化石
　　　六甲隂神名
丁卯神甲子旬中丁丑神甲戌旬中
丁亥神甲申旬中丁酉神甲午旬中
丁未神甲辰旬中丁巳神甲寅旬中
　　　六丁隂神名
丁卯神名文伯字仁髙

丁丑神名文公字仁賢
丁亥神名仁通字仁和
丁酉神名文𡖖字仁脩
丁未神名昇通字仁恭
丁巳神名𡖖字仁敬
　六甲神像可千變萬化或獨頭或三頭或
　一頭身披金甲或錦袍來降其神通不可
　犯各装束不同
　甲子青公元德眞君身着紅錦袍綵緑弔
　䪃金束帯身長二丈有一面赤色

　甲戌林齊逸虛眞君着緑袍馬皮弔䪃繫
　束帯身長二丈有一五目面如傅粉
　甲申權𢖍節略眞君着白葵花戰袍青皮
　弔䪃身長二丈有一三目面黄色
　　　六十甲子天書
　凡世人行六甲天文須召那延天女五人
　准東華大帝君摽名在六甲書内其五女
　神通廣大佐國治亂救度黎民若能達其
　大道當召請天上一切星辰來下降
　　　五那延天女聖名

第一名天女字齊之名仁德
第二名天女字揀之名仁雅
第三名天女字罡之名仁錫
第四名天女字眞之名仁賢
第五名天女字實之名仁亮
　　　天女服色
第一天女梳二髻有艶世之貌身長五尺三
　寸着紅衣繫仙裙手執文字下降
第二天女梳兩髻身長五尺二寸着青衣繫
　仙裙手執文字下降

第三天女有艶世之貌戴七星冠身長五尺
　三寸着白銷金衣繫仙裙手執文字下降
第四天女有姿貌梳二髻身長五尺二寸着
　緑色雲鶴之衣手執仙菓下降
第五天女有相貌戴天人冠身長五尺五寸
着淡黄之衣手執仙花下降
　此五天女於甲子日祭之與十二溪女同
　日下降祭時念溪女神呪召請速現與人
　相見所求之事一一言使如意良乆回雲
　而去如後來再請不必甲子日但要見持

　六甲神印持六甲神呪二徧呼名立便見
　之或一二人來下降有金童子持眞餤之
　食與行法人食之
　　　溪女神呪
魁罡魁罡奉九炁君降到六甲天書吾持六
甲神印召請那延天女天遊十二溪女立赴
壇前與吾朋友聞呼即至召之立便乗雲而
來下降助吾法力用事急急如律令
　　　祭天女十二溪女法
　新蓆四領祭巾四條香花五菓清淨酒脯

　細茶糖餅油餅鹿脯細食白笋棗二升木
　耳共七十二分燈二十盞鏡子二面徑二
　尺三寸
甲子日卯時入室焚香持六甲神印念六甲
神呪五徧訖放印在香案上午時焚香又至
亥時呼溪女名那延天女名取六甲神印印
紙上五顆燒爲灰淨水調洗目右手執印向
本日方而立在香案前聞異香满室便開目
見十二溪女那延天女等並依位而坐即下
拜低喏五聲點淨水捻香若溪女等言某人

且坐不妨便坐言所求之事用此六甲神天
女印牒神通甚大矣
　　　天女印(即六甲/印也)



　此印用雷劈棗木心方員一尺於三元日
　或五月五日淨室中焚香雕刻念溪女呪
　五徧呼溪女名天女名祝罷於日午前刋


　畢放在香案上神女前供飬畢用栢木作
　匣盛之用羅錦袋之放在匣中當日神女
　前祭獻如要用取出用之此印神通不可
　思議能令萬事成就
　　　用印攝請五帝君日
　春用上元日夏用八節日秋用中元日冬
　用下元日於淨處或於本家門戸外寛作
　院墻洒掃如法潔淨勿令有糞穢鷄犬婦
　人須要遠去驢馬畜等類恐有聲犯也如
　法排辦寛遠帳幙陳設地上鋪竹簞二十

　領上更放新蓆二十領用條卓四條或卓
　子栢木牌位二十三箇菓五十楪燭十枝
　排兩下用髙臺點照及諸般花木置花瓶
　中獻細茶棗湯各十五盞素食二十五分
　手巾五條巾架兩座用二大盆盛水添滿
　放在兩下又別置卓子一隻用錦綉袱鋪
　上放六甲神印天女印並仰放於上淨水
　二盞并青詞展放卓子上鴉青紙一十二
　張青詞紙八張作五方帝君三官五星牌
　用朱砂新筆書五方帝君天地水府三官

　五星眞君名號套於牌子上依次第排列
東方青帝九炁天君姓産名六字手公
南方赤帝三炁天君姓溫名鐘字叟嫂
西方白帝七炁天君姓彭名葉字照之
北方黑帝五炁天君姓葛名賢字永郎
中央黃帝一十二炁天君姓待名除字元都
　　　三官名
上元九炁賜福天官
中元七炁赦罪地官
下元五炁解厄水官

　　　攝請五方星君
東方木德歳星眞君
南方火徳熒惑星君
西方金德太白星君
北方水德辰星眞君
中央土德鎮星眞君
　右法用沉香一塊重二斤好大香爐或銀
　盆内立放旋旋火焼如法安排畢畫一星
　壇至二更初置燈四十九盞一更至二點
　㸃之行法人入戸閉門勿出只於門内暗

　處坐不得言語閉目鳴天皷叩齒五十二
　通漱咽津液不以多數至二更一點以來
　或有光暗處月明聞異香入門切不得言
　語不得着鞋而行恐有聲驚動輕行於牎
　子眼中望外觑之見五帝君各坐龍椅三
　官次坐龍椅上五星不坐或行或去見仙
　帝玉女數百餘人顏貌依稀各有所執不
　可說話見引進使者跪膝兩手捧青詞上
　星五帝君面前至二更四點忽然而去門
　外寂然無人匆令他人出門行持人只獨

　自出門先覷放印卓子有霞光五道上通
　徹天有丹藥五粒行持人頂禮五方訖取
　藥服之取盆中淨水不要潑了收藏蓋之
　然後收獻食果子茶湯不得與人食如不
　食傾在長流水中後收地上物色遺下金
　寳珍翠内有人間不識之寳搜尋有不獲
　之物四遠更㝷徧方位收拾餘物寳貨濟
　施貧寒之人不得非禮破用分作三分一
　分自身贍道一分設醮謝神一分施貧廣
　積功行於人間庶可以消此之物其雨盆

　淨水是受聖人真炁通靈沐浴自身即便
　身輕更服丹藥可爲在世神仙也驅使六
　甲六丁之神善使十二溪女那延天女驅
　使三員大將此水若不用沐浴放之淨處
　勿得棄置若至百日有靈變成甘露此水
　能治萬病如有年老髮白齒落耳聾日昏
　體瘦用此水洗頭便生黑髮齒落用此水
　嗽口再生細齒面皺重舒耳聾者用水滴
　耳中兩耳立聦有患眼人用此水洗目立
　便如舊再見光明若一切病患無藥可治

　者服此水二口立便安痊若傷刀中箭用
　此水洗瘡便無瘢痕也如人雕青先用布
　擦動青處用此水洗之立便不見痕跡若
　新死人用此水半盞灌下咽喉立便活也
　如有婦人懷孕服此水半盞是男聦明智
　慧是女端正有貌若有傷寒不汗但服此
　水一兩口即便汗出安痊若邪鬼着人法
　師遣不得者令患人服水一口更令行法
　人用水二口噀之其鬼通傳姓名要去便
　與清漿冷飯送之其鬼即去也如有惡瘡

　用此水洗之立便安也中毒藥者服此水
　立解此是天中衆聖返魂甘露水也行法
　人救治萬病切忌不得取人一文钱物若
　飮食之類無妨受人錢物即無功行也若
　能依戒必昇天仙召請五帝君三官五星
　欲求七祖生天或求丹藥服之用此壇三
　年二次請之不得常行請召


上青六甲祈禱祕法
