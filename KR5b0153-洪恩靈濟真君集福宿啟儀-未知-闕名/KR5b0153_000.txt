








洪恩靈濟眞君集福宿啓儀壹三
　　　法事如式
　　　各禮師存念如法
　　　請宣神呪
　　　東方
東方九炁始皇青天碧霞鬱壘中有老人
總校圖録攝炁舉仙
　　　南方
南方丹天赤帝玉堂中有大神號曰赤皇
上炎流煙三炁勃光神仙受命應㑹太陽

　　　西方
西方素天白帝七門金靈皓暎太華流氛
白石峨峨七炁氤氲上有始生皇老大神
總領肺氣主校九天檢定圖録制召上仙
　　　北方
北方玄天五炁徘徊中有黒帝𩀱皇太微
總領符命仙錬八威青裙羽䙱龍文鳳衣
上帝所舉制到玉階
　　　中央
中央總靈黄上天元始生五老中皇髙尊

攝炁監眞總領羣仙典録女圖宿簡玉文
催運上炁普告萬神
　　　鳴法鼓二十四通
太上玄元五靈老君召出臣等身中三五功
曹左右香官使者侍香金童傳言玉女直日
香官功曹使者三炁正神速上關啓查邊魏
趙刀五大元帥岳許二元帥天丁力士左右
神官以今肅啓告齋建壇闡事(臣)等欽奉
聖㫖其諸意㫖巳録上聞願得
正眞生炁下降流入(臣)等身中令今所啓之

言速逹
九天金闕洪恩眞君
九天玉闕洪恩眞君聖前
　　　請稱法位
具位(臣某)等今故燒香願以是功徳洪惟
九天金闕洪恩眞君
九天玉闕洪恩眞君華蕚聮輝簮纓冠世潜
天潜地獨專造化之功曰雨曰晹莫測威靈
之妙洋洋如在濯濯厥靈願洞賜於鑒觀特
俯歆於崇謝(臣)等先用上祝

皇圖䡗固
聖夀綿長廓施
化育之仁垂拱大平之治次爲
儲宫藩屏宰輔公卿官屬下及(臣)等三師五
友異代學眞谷隠巖栖門徒祭酒以至寰中
庶類天下人民動植飛潜無邊含識(臣)等皈
身皈神皈命
九天金闕玉闕洪恩眞君特乞消除三業六
根無邊釁咎得免離三災五苦八難九厄之
中身得眞道歌詠太平同躋仁夀逍遥無爲

永與道合所祈玄感應聲上詣
九天金闕洪恩眞君
九天玉闕洪恩眞君(聖前)
　　　唱方
　　　禮足各長跪皈命懴悔
(臣)法衆等志心皈身皈神皈命
九天金闕洪恩眞君
九天玉闕洪恩眞君恭望
大慈同垂巨澤普降洪恩(臣)聞
玉字開光鳳篆昭回於碧落金科演妙龍章

輝煥於赤明修之則駕景騰霄用之則安人
利物重念(臣)等五神蕩越六府昏迷身口意
之業塵流吹罔息精炁神之妙用混結未凝
亶祈澡雪於襟靈庶使澄清於諸障消融五
累證妙三元端一念於黄中對揚有翼望九
霄於玄上應感無方(臣)等志心稽首禮謝
九天金闕洪恩眞君
九天玉闕洪恩眞君(聖前)
　　　三啓頌
　　　三禮謝

　　　重稱法位
具位(臣某)與臨壇法衆代禮官等謹同誠上
啓
九天金闕洪恩眞君
九天玉闕洪恩眞君
聖父翊亮眞君
聖母仁壽淑善仙妃
聖妃涇國夫人順助仁惠貞應仙妃
衞國夫人善助慈懿恭靜仙妃
聖兄聖嫂聖舅聖婿聖子聖女聖姪聖孫列

位仙眷合殿威靈查邊魏趙刁五大元帥岳
許二元帥今年太歳之神京都城隍本宫土
地之神靈壇感降一切祇靈咸望
洪慈俯垂洞鍳(臣)等草芥微生醯雞陋質幸
依昌運獲奉玄宗主典祠宫功無及於分寸
周流塵俗過有積於丘山尚祈善貸之仁克
副禱祈之請凡有關告敢不上聞(臣)欽奉
聖㫖崇修清醮延奉眞斿潔己齋心推誠秉
愫恭依瓊範崇建瑶壇列羽葆之繽紛扣琳
琅而振響金華散彩玉燭騰輝謝過殫誠祈

恩請命仰惟
九天金闕玉闕洪恩眞君降差官屬五帥神
員恊力同心肅清内外蕩除兇穢逺隔妖氛
使(臣)等五氣安熈百關調泰操存達詣合神
景於丹元啓告感通注靈光於
紫禁善功克備齋福周圓一切含靈同沾勝
善明晨行道别具啓聞
發願
存神燒香
謹攝香官使者左右神君侍香諸靈官當令

宿建之所自然生金液丹碧芝英百靈衆眞
交㑹在此香火爐前當願精誠上達家
國安寜十方仙童玉女接侍香煙傳(臣)向來
所啓之言速達
九天金闕洪恩眞君
九天玉闕洪恩眞君(聖前)



洪恩靈濟眞君集福宿啓儀











