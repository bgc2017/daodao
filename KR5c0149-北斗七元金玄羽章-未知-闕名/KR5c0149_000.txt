








北斗七元金玄羽章
　　貪狼星君玄章第一
北斗延生回真四靈流輝下映朗逹玄㝠
七元紀籍名列紫瓊保身續壽永亨利貞
耳目開爽魂魄長寧攝養精炁與神同明
延生自然上昇玊清
　　　巨門星君玄章第二
北斗保命玄靈散陳丹田通暢運合仙真
七元定籍名列紫文䕶身註壽福慶維新
辟除妖惡善瑞日臻去來無礙與神同輪

保命自然上昇玉宸
　　　禄存星君玄章第三
北斗度厄高仙上靈流輝徧照内外肅清
七元録籍名列紫庭扶身延夀禄位長亨
臟腑開朗動止咸寜光運合景與神同榮
度厄自然上昇玊京
　　　文曲星君玄章第四
北斗消菑玄黄開陽仙靈影現明徹十方
七元掌籍名列紫房衛身益壽長啓福祥
明真降祐滌蕩凶殃華精炁結與神同郷

消菑自然上昇玉堂
　　　廉貞星君玄章第五
北斗扶衰真宗降靈流霞散光仙仗交盈
七元典耤名列紫營固身養夀慶合連并
高玄接引優游五明駕景飛翔與神同齡
扶衰自然上昇玉庭
　　　武曲星君玄章第六
北斗散禍玄映禦空威靈備守妖邪絶蹤
七元注籍名列紫彤榮身增夀享福無窮
仙官扶衛歩躡雲中正真降集與神同聦

散禍自然上昇玉宮
　　　破軍星君玄章第七
北斗益筭明霞散敷流光普帀真炁長扶
七元度籍名列紫書治身添壽常處歡娛
飛仙舞遊宴玄都徹視表裏與神同居
益筭自然上昇玊與
　右羽章昔漢明帝於終南山親遇北斗七
　真之所授也
　　　金玄羽章真符
貪狼星子生人屬此星泰山松柏樹下生急


性食粟有厄帶此符并粟七粒




巨門星丑亥生人屬此星泰山松樹下生食
黍子有厄帶此符并黍子七粒




禄存星寅戌生人屬此星泰山柏樹下生食
有厄帶此符并七粒




文曲星卯酉生人屬此星泰山柏樹下生食
小麥有厄帶此符并小麥七粒







廉貞星辰申生人屬此星秦山松樹下生食
麻子有厄帶此符并麻子七粒



武曲星巳未生人屬此星泰山桑樹下生食

大豆有厄帶此符并大豆七粒



破軍星午生人屬此星泰山松樹下生食小
豆有厄帶此符并小豆七粒





　　　呪曰(呪者祝也以心通天用神合炁/形聲相應呪而祝之法立而有)
　　　(不疑/乃中)
天靈節榮願保長生
　天靈在圓蓋之下崑崙之上謂之天谷神
　穴神穴者百關之緫㑹也人有三十九關
　三百六十骨節能守太玄之一者則關節
　流通真炁榮也人之病者關節凝滯真炁
　衰也而真炁流通則病安從生病既不生
　長生可冀也神農黄帝曰百病不愈焉得


　長生此之謂也夫百節之衆惟舉天靈一
　穴者乃百神朝宗之所得一而萬事畢矣
　莊子謂之見獨黄帝謂之呼吸精炁獨立
　守神太上謂之寂弓寥兮獨立而不改周
　行而不怠獨者一之稱也所謂守一以資
　神依神而守一者也
太玄之一守其真形
　太玄之一者玄靈之寶此經之訣也夫守
　玄一者可以與吞地相畢壽命無窮陸辟
　惡獸水辟蛟龍不畏魍魉挾毒之蟲鬼不

敢進刄不敢中能守之者出行萬里入軍
旅涉大川不須擇日時起土移徙入新屋
舍皆不須按星曆而不避太歲太隂將軍
月建月耗之神年命之忌终不復置殃咎
也若在一切厄難凶惡之處守一勿怠衆
惡遠屏不敢爲害也若忽偶忘守一而爲
百鬼所害或臥而魔者出中庭視見輔星
握固守一鬼即去矣若天隂雨者但止室
內向北存思見之而矣真人曰守玄一之
法與真一同功乃光賢保命之道皆得良

驗其道當須吿天盟地而後傳之今注守
玄一之道先當百日潔齊乃可候而求之
亦不過三四日丁見矣見而守之時無暫
息則長生矣老子曰知其白守其黑又曰
歸根曰靜靜曰復命是也夫玄一者是我
元命真人也但坐而守之守之極静於至
静之中圓光之内忽見我之真形者是玄
一得之守之則不復去矣黄庭經云玄元
上一䰟𩲸鍊一之為物頗卒見頒得至真
乃顧盻至忌死氣諸穢賤其餘應驗如前

　十二之利益矣
五藏神君各保安寧
　内景曰心神丹元字守靈肺神皓華字虛
　成肝神龍煙字含明腎神玄明字玉嬰脾
　神長在字魂庭皆在心内運天經晝夜存
　之自長生三元五藏之神存之於我各保
　安寜矣
急急如律令
　律令者太上之敕天神地祇無不遵奉敕
　其身神奉其律令而安且寧也修真之士

　若能急急依太上之今奉行璇璣玄一停
　輪之道者則神能舉形飛昇可待矣
　　　誦經解厄訣
　先凝神叩齒端息正坐良久閉目靜思泥
　九宫中有九宫九星各處一宫而坐七人
　如人間道士之狀衣褐披髮二人輔弼之
　服訖復存天上北斗星光燦然如見即以
　舌拄上腭成仙橋一道五藏出五色之炁
　五翛乗橋而上横亘斗中即呼四直使者
　從橋而入斗中通吿某事次見擎半使者

陀羅使者二人如玊女之狀青衣執劒一
人捧花盤一人捧羊頭從斗中而下度橋
而過入我身中九宫之内復出一室之中
檢校都畢復入斗中良久但見斗中九皇
九人如巳形中九人之服乗雪氣自橋而
下入泥丸九宮之室與我九人各相對坐
倐然形聚合爲九人杳㝠之際復合爲一
人自泥丸宫中乗雲而下入黄庭之内端
坐而誦北斗九辰天中大神之呪七徧然
後誦經求解某厄或運式以行持任意畢

復誦北斗長生聦明神呪七徧而畢則倐
然忘形良久而退則宗師臨壇口訣極有
艮驗
　　　二使者說
飛歩捉神法曰北斗乃天一貴人也行法
之士當變形爲所屬貴人役二使者以治
事夫陀羅者陀者大也羅者都也斗中都
大之官也擎羊者擎者掌也羊者善也斗
中掌善之官也巳丑爲天一所坐之正位
於内則陀羅使者以緫諸事巳未爲天一

所出之正位在外則擎羊使者以緫諸事
也執花擎羊以像而立形耳有曰擎半非
擎羊也擎楊柳耳祭斗以柳眼代荼其神
必降此自是祭法中好樂之物非使者之
喻也大抵丑未爲天一貴人出入之位二
使者掌之則曰大吉小吉者可矣使者形
容不定或仙衣如玊女之形或通天之冠
如直使之狀或青赤之面髮直衝冠若力
士之服或繡袍玉帶若内侍之官然執羊
花仗劎不易者矣此二使者上通於天下

通於地中通於人三才六合之内有事𨽻
於斗宮者無不緫㑹焉大法有叅斗入神
元網流演九晨飛歩廻元隱遁變化飛昇
之法皆須二使者引導而後行之其軄大
矣又有無知之者曰桃花殺羊刃殺也罪
莫大焉




