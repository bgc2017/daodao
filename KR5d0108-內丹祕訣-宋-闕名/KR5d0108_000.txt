








二篇同卷唱十
内丹秘訣
漁荘邂逅録



内丹秘訣
内丹賦(以丹鍊龍虎符契天道爲韻)
雲海漫漫岐通廣寒毓巨蚌以懷寳爍靈烏
而化丹鉛裏生金儻根源之盡識沙中孕汞

諒配合以非難用能化塵凡於輕舉救著艾

之衰殘者也原夫藥本自求爐須躬鍊飛神
水以瀝液注華池而激濺水火抽添隂陽運
扇周三百六旬之内歷坎經離踰七十二候
之中驅雷走電深沈九宫踞虎蟠龍啓三才
之關鍵造八卦之門墉進火發爻始因冬而
洎夏順天成物爰自夏以終冬默運神機潜
符聖矩輪環十二周旋三五控制隂陽降伏
龍虎探七返九還之妙下績良金採一水二
火之華上歸眞土豈不以既周復始自有生
無化剛柔之藥物滿乾坤之鼎爐資之以金

英玉屑育之以陽大隂符權造化於形身兩
輪聖象溢光明於洞府一顆靈珠妙用潜施
眞源暗契漸赤酒於枝葉沃黄蘇於根蒂犬
餌龍驤人餐蟬蛻點凡爲聖非差出世之功
駐貌留顔不減後天之歲故得髓凝霜白骨
化金堅此浮華於宻網指歸路於寥天不拘
百六之期休嗟短晷逃出隂陽之外任變流
年勉哉達士宜親眞精可保念浮生之易暮
何知機之不早君看榮辱與陞沈北邙丘壠
長安道

隂丹詩
塵世名房術仙家號隱書三峰貽祕㫖五字
著眞樞主客防先動隂陽貴合符每調冲氣
順無使慾情舒顧惠須生害存終若愼初三
田金液滿凡質换冰膚
海蟾子還丹賦
若夫還丹最尊起自乾坤使一氣而三才列
位命五行而九曜齊分黑白相兼噴隂陽之
雨露青黄配合散日月以胚渾當其建造紅
爐並安眞鼎鉛借水之胞胎汞托陽而溟涬

上不搜於山境下不討於凡塵集卯酉於三
峯會坎離於兩岸既明妙有龜蛇而那不依
投得達虚無烏兔而自然相伴況乃却老之
丹延年莫失綿綿而點出金容歷歷而化成
瓊質行兮生兮俄然而走作庚辛動兮靜兮
倏忽而驅分甲乙秀平黄牙長乎河車以河
車河車本借於黄牙養黄牙黄牙根蒂接河
車載着人兮命轉賒三魂繚繞歸誰洞七魄
徘徊去我家頻經否泰三一而子母難逃所


遇炎凉二八而夫妻莫去奇哉杳路能朝萬
派之源顯祕樞機解返百流之祖榮華海内
忙忙而盡遣成灰寂寞寰中落落而獨不爲
土勸英人須省悟大道從來天豈負見雌雄
而宻隱藏聞水火而牢保護莫因循可惜許
一落丘墟安能再覩青龍降兮蟠白虎朱雀
騰兮投玄武千朝火候感神功白日冲升歸
紫府
至眞歌
我謂諸君說端的命蔕由來在眞息照體長
存空不空靈境同天容萬物太一布妙人得

一得一善持愼勿失官室虚閑神自居靈府
煎熬血液枯一悲一喜一思慮一縱一勞形
漸蠹朝傷暮損迷不知氣亂精神無所據細
細銷磨漸漸衰用竭元和神乃去盡道行禪
坐亦禪聖可如斯凡不然蹉跎不解去荆棘
未聞美稼出荒田九年温養火候足玄應無
心神乃速無心心即是眞心動靜兩忘爲離
欲神是性兮氣是命神不外馳氣漸定本來
二物更誰親失了將何爲本柄初將何事立
根基處無爲處是無爲念中景象須除撥夢

裏精神牢執持不蕩不凝爲大要不方不圓
爲至妙靈源内運即成眞呼吸外馳終未了
透金貫石不爲難坐在立忘猶倏忽此道易
知不易行行忘所行道乃畢若將閉氣爲眞
事數息按圖俱未是比來放下謂塵勞内又
縈心兩何異但看嬰兒胎處時豈解有心潜
筭計一味醍醐甘露漿飢渴消溶見眞素他
年功滿乃逍遥初時鍊漉須勤苦勤苦之中
又不勤閑閑只要養元神奈何心使閑不得
到了縱横只在人我今苦中至苦行草衣木

食孤又靜若於閑處用功夫爭似曠然脩大
定形神設使兩難全了命未能先了性專氣
致柔神久留往來眞息自休休綿綿迤邐歸
元本不汲靈泉長自流三萬六千爲大功隂
陽節候在其中蒸融關脉變筋骨處處光明
無不通三彭走出隂尸宅萬國來朝赤帝宫
借問眞人何處來從來元只住丹臺昔年雲
霧深遮蔽今日相逢道眼開此非一朝與一
夕是我本眞不是術歲寒堅確如金石戰退
隂魔因慧力皆由恬淡復精專便是華胥清

淨國不爲奔名與逐利絶却人情都没事掀
天聲價又如何騎馬文章奚足貴工巧琴詩
與詞賦多能背了修行路恰如薄霧與輕烟
閑伴落花隨柳絮縹渺幽閑天地間到了不
能成雨露元氣不住神不安蠹木無根枝葉
乾休論涕唾與精血執本窮源總一般此物
何嘗有定位臨時變化由心意在體感熱即
爲汗在鼻感風即爲涕在腎感合即爲精在
目感悲即爲淚往來流轉潤一身到頭不出
於神水神妙難言識者稀滋生一切縁精氣

半藏歲月太因循比來修鍊賴神氣名與身
兮竟孰親神氣不安空苦辛可憐一箇好基
趾金殿玉堂無主人勸你主人長久住至靖
安閑無用處無中妙有執捉難解養嬰兒須
藉母包藏俊辯復緘默收卷精神學愚魯堅
心一志向前程成與未成期必取
牛頰先生贈馬處士歌
馬處士馬處士數年前向盆浦相逢正是三
春時節携手走紅塵尋遍廬山洞穴百花鬥
艷香林泉萬朵峰巒如黛潑只聞禽鳥聲啾

啾不見鄽市鬧聒聒檐酒兩葫蘆遇箇溪邊
歇黄金斸嫩精紫玉採新蕨旋敲石火烹時
折松花爇連飲七八鍾不覺兩耳熱恍然慧
性通希夷石上狂歌叫快活十步五步打一
□□倒便睡睡覺都來一餉間樵人却道已
經數箇月磐砣石上再開罇濕透肺腸神爽
悅玉霄丹漢的有期諂利沾名何足說道却
此言與君相别别君後入閤皂訪清虚登紫
閤遊郁木壼中眞境自逍遥塵世流光任催
促時人笑我謾落魄晦迹韜光我自樂衣掛

緑蓑笠編青篛手中擎箇大鐵杓覓錢沾酒
混五濁驀然走到麻姑山下建昌軍裏酒樓
上見四箇漢子人人衣衫破弊箇箇仙骨有
異長嘯高吟似醉非醉我問箇捧劎者小童
言道鍾離處士吕先生劉海蟾陳七子四人
唤我道近前來道我天骨奇偉眞神仙數十
年搜尋賢士未得如是便傳我金丹之祕向
我道杳杳冥冥其中有精恍恍惚惚其中有
物物非常物精非常精天得之清地得之寧
人得之靈萬物得之生但抱元守一挫銳解

紛手持七星劎迴天關而轉地軸會隂陽而
合乾坤開坎離之門户放龍虎之相吞入戊
己之變化俟功成而丹成此乃上天之靈寳
人中之殊珍妙中之妙尊中之尊祕而愼之
行而在勤馬處士馬處士此箇法術是人有
分只爲識昧神昏世欲沈墜貴耳賤目知者
又能有幾箇不是妄想存神便是漱津咽唾
不是導引勞形便是閉息枯坐不是咽納外
風便是休糧忍餓或即外燒鉛汞或即隂丹
淫墮或噇飯了亂說虚空自是罪人却言因

果番語胡言更云持課論甚佛注禪機傳甚
祖師達磨形不鍊兮神不存夢幻虚華瞥然
過人人盡道已往西方元來化作一堆灰火
馬處士馬處士向恍惚中求取物杳冥中求
取精形神洞達與道合眞惟君與我
青城山後巖棲谷子靈泉井歌
谷子有一靈泉井通徹崑崙山峰頂中有水
味號醍醐濟度羣生活性命其水四季長不
絶世人得喫實快活兩輪日月現其間烏兔
交加無暫歇此井人人盡目覩千千萬萬不

解取近著即便落其間没溺之人不知數谷
子有一妙竹竿覓得之時骨永堅心中節節
皆通透取水之時力又全不使桶非用瓶只
向竿頭敢把行自使往來無損折終朝取水
不曾歇此竹竿堪愛惜抽出水味甜如宻若
人有病喫便安能除饑渴難可匹千經萬論
露眞訣若是水竿須口說不因師指實難尋
時人若把即便折一竿竹一泉水濟度修學
人不死有時顯露向人間不見一人回心覓
說此井不方深近著之時盡没沈唯有谷子

得微㫖妙能取水識浮沈不銷忙非用力自
有些些微妙則水滿之時即便抽注入金瓶
浸珠玉不曾危不曾失只麽平平常日喫年
深日久自通靈能變老容成少質谷子竹竿
似等閑世人若把實然難纔到井邊須失落
萬人難有一人全一竿竹一泉井世人浮財
難可並財物煞人人不知井水活人人不省
但是神仙露微㫖箇箇無不說此水若人日
夜鍊來餐喫著留形終不死
金虎白龍詩張果述

鉛汞傳來百萬秋幾人認得幾人修若教世
上知靈藥天上神仙似水流
大道分明在目前時人不會謾求鉛黄芽本
是乾坤氣神水根基與汞連
姹女初生醉似泥千朝暗室不東西虔心日
夜勤調火莫遺靈丹氣不齊
天地初生日月高狀如雞子狀如桃隂陽直
氣知時節直待三年始脫胞
世人何處覓黄芽此物鉛中是我家鉛汞共
成眞地氣脫胞方始見靈砂

滿世黄芽人不識識得黄芽家不貧黄芽豈
使世人識縱識黄芽不得門
二氣丹砂不足靈眞成眞氣用黄輕鉛中有
物丹中汞人自迷津落路行
合於天地合於玄子母相並不敢言先汞後
鉛眞大道莫教失伴鶴歸天
此物從分二八傳吉年吉月入爐安千朝火
候知時節莫遣牙成汞不乾
汞在中宫牙在南先須斟酌莫教參黄芽不
是難求藥人自無知口不緘

滿市黄芽無不歸世人輕宴治塵微公卿盡
識眞靈藥至死貪婪鬥曉暉
日月延人人自忙分明眞道不窮陽家家盡
有鉛和汞使得迷人入渺茫
明明五運自推尋汞在鉛中理最深鉛汞既
知人世有堅須窮道莫沉吟
大道遺留一卷經自然匹配作儀形天生鉛
汞人間有何得他州問藥名
用鉛須得汞相和二姓爲親女唱歌鍊到紫
河車半地白雲相伴鶴回過

甲乙神驅造化圖潜龍知是好鉛酥分明制
出何難會却道仙家謎語浮
青龍白虎合爲胎十月爐中滿始開此是黄
芽親口訣世人何處覓三才
鉛汞居乾不在山三關晝夜好追攀少年縱
却踈狂性漸覺尫羸作鬼顔
道須心向北方窮黄芽生長在鉛中丹砂姹
女眞靈藥得伴相將去大蓬
大道從來不負人分明鉛汞棄如塵莫言世
上無靈藥二氣丹砂水火眞

此物天生人不知隂陽眞氣兌爲離坎宫五
世求名姓認得黄芽作聖基


内丹秘訣





