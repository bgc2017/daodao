








玉籙大齋第二日午朝儀
　　　各禮師存念如法
黄中䇿炁斬妖滅蹤制遏邪源斷截魔宗
太上符命召制神公萬神斯格却禍除凶
五炁三輪洞逹真風紫戸合瓊六度無終
左命青腰右攝芝童逍遥飄景總御九空
玄壇應機乗炁虚沖萬真普降濟度無窮
　　　發爐(同早/朝)
　　　請稱法位
具位與臨壇官衆等謹同誠上啓

虚无自然元始天尊无極大道太上道君太
上老君髙上玉皇十方巳得道大聖衆至真
諸君丈人三十二天帝君玉虚上帝玉帝大
帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六
部尊經玄中大法師上相上宰上保上傅大
平下教二十四眞人西城惣眞王君太乙眞
人東嶽上卿司命茅君定録保命二眞人名
山洞府得道神仙三界官屬一切眞靈
臣聞五度凝精巳兆丹光之祖三陽隱妙難

窮浩劫之先虚廓無形幽寥罔象結梵靈之
元炁開神運於赤明敷落五篇彌羅萬範靈
寳出金書之奥鳳曆流通洞玄垂玉字之芒
龍文安鎮度人无量保天長存臣等忝紹仙
宗叨承正一泛朱英而襲慶誦詠瓊音傳符
籙於名山遵修寳範凡有所啓敢不上聞齋
意青詞謹當宣奏
　　　宣詞
具如詞言不違懇欵恩惟大道分别哀祈
臣聞太極金書飛二景玄眞之寳紫霞玉彩

流九霄神境之光龍躍虎蹲鳳翔鸞舞臣等
晝接眞靈午臨壇墠陽晶麗正測圭景以方
中華曜舒光瞻丹輪而未昃引法界虚无之
聖聚靈風鬱勃之烟恭假香傳奉修齋直以
今中分行道請法衆等運兹初捻上香
願此香烟騰空徑上供養
虚无至眞自然大道元始天尊願以是捻香
功德上祝
當今皇帝聖壽無疆伏願永御九重備膺五
福垂衣致治長臨南面之朝居正體元端拱

北辰之所履
至尊而久視保榮祚以無疆
帝命日新神基天峻克綏四海丕演萬年今
故燒香自皈依道尊大聖衆至眞之德得道
之後祈天長存
臣聞金闕玉房儲寳笈琅函之祕瑶臺朱圃
顯雲章霞篆之祥光煥九天芒垂八角以今
中分行道請法衆等運兹二捻上香
願此香烟騰空徑上供養
玉晨至聖自然靈寳大道天尊願以是捻香

功德上資
國祚宗枝伏願四塞向風諸藩慕義梯山航
海皆爲入貢之臣交趾雕題盡効來朝之職
極乾坤之覆載窮日月之照臨冠帶百蠻車
書一軌咸臻安靜各遂生成今故燒香自皈
依經尊大聖衆至眞之德得道之後昇入無
形
臣聞元始開圖妙剖判隂陽之本元綱流演
明生成造化之源難終難窮莫名莫測以今
中分行道請法衆等運兹三捻上香

願此香烟騰空徑上供養
混元大聖自然化主道德天尊願以是捻香
功德上資
所薦神靈伏願錬炁無英回靈驕樂黄華蕩
質俾臓腑之清涼紫戸生仙總形神而整具
參帝真而結命慶玉女以灌香探入飛空起
離舊爽攝召辰夜開度受生今故燒香自皈
依師尊大聖衆至眞之德得道之後昇入無
形
　　　懴悔三啓三禮

　　　重稱法位
具位與臨壇官衆等謹同誠上啓
三清至尊十方上聖玉京金闕天帝天真十
方師尊聖衆三界官屬一切威靈
臣聞五帝朝真罄精修於五體十天降命咸
普度於十回臣等宿應玄圖忝承眞誥所冝
歩太霞而泛景嘯朗九霄御白日以登晨飛
形三景自受丹書之啓誓獲傳黄素之成章
不負初心仰弘大教欽承詞㫖謹爲典行伏
慮孤魂滯魄自從宿世以及今身舉意故爲

動情悮犯未能持身不益損巳爲先嗜利無
厭弗守固窮之志臨財苟取不萌見得之思
或閉吝於巳資或侵攘於他物自求豐殖罔
恤困窮既乖推義之心實負保眞之戒恐成
愆對未卜升沉又慮恣迷貪累以苦形展轉
塵勞而忘本禍招億劫罪積萬端或沉淪於
泉曲河源未出離於寒庭隂境祈哀大道請
命至眞冀超黒壤之拘囚是仗玄都之開宥
伏願恩覃十極澤被萬方赤龍飛負於寳章
丹鳳驛傳於青籙命魔三界宣敕九門金簡

玉符普開明於長夜朱書紫策下超度於重
隂又乞三天師恩玄中教主召靈官於三洞
勑掾吏於九泉及召四始三元二十八治符
章曹局監察官君五嶽神司九州社令捧持
符赦告下冥曹攝召亡魂齊到帝所▲宣九
過慶東向以受生普度十回升南宫而錬質
徹天響地御炁生神普令有識之含靈咸得
往生而隨願則上明
天尊大慈之化下副臣等皈命之誠謹啓以
聞

　　一願恩覃宇宙二願澤被幽明
　　三願青華度命四願玉簡開扃
　　五願神眞降盻六願壇陛通靈
　　七願亡魂返妙八願滯魄超升
　　九願四司禀敕十願五帝監生
　　十一願靈光下燭十二願功果咸成
　　　復爐(同早/朝)


玉籙大齋第二日午朝儀











