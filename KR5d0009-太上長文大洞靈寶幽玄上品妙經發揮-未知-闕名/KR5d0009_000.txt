








太上長文大洞靈竇幽玄上品妙經發揮
(長文大洞經及五章法其義隱奥恐後學者難以入作故三十日爲制度非人勿傳)
(祕之)
比喻六月初一日
吾聞玉在石中鑿璞而方見珠在蚌中剖殻
而方明道在人身修功而方成也今日汝記
之三十日一小功六十日一大功九十日一
周天九年鍊成周天一氣足計三百六十周
天也方生三萬六千神全也假饒其精不動
不妨夫甲乙者肝屬木庚辛者肺屬金肝神

者是陽魂肺神者是陰魄鍊甲庚者是本元
宫氣鍊東西神之位也二神者是龍虎九年
陽魂神足陰魄皆靈方可大丹結化也至使
成眞故神仙因將鍊炁而得也
頌曰
頑石蚌蛤藏珠玉走電飛霞光射目
凡人腹内隱靈丹遺之鍊之神自足
鉛汞六月初二日
夫鉛宗者是天眞陽一氣汞祖者是地眞陰
一氣本因二氣相交感結成眞胎如要修陰

者鍊爲神也如修陽者鍊爲仙也神仙之事
皆因鍊陰陽二氣而成也人若不將二氣烹
鍊上下至中和會鉛汞豈能成造化矣
頌曰
鉛汞何人識祖宗皆因二氣㑹其中
但能運用周天足十地三乘始見功
七十二候六月初三日
夫七十二候者一年之用也何爲五日成一
候一候爲五日者是五行足一曰金一曰水
一曰火一曰木一曰土於四季之内唯土方


在中每九十日内十八日中氣也故方得而
成人若修行須要四正内見土五行中見用
一氣欲成眞八門須見數此七十二候即五
行用也
頌曰
七十二候五行元春夏秋冬四季全
中宫正氣須成土靈物方當在九年
三才六月初四日
夫天者有九天一者中天是大羅天八方是
八極東方木位西方金位南方火位北方水

位西北方天門東南風門西南人門東北鬼
門故上有九霄天地有九地一者中土夫地
者位在八方故下應九泉也夫人者有九竅
上應九曜日月星三光明其宇宙精氣神者
三事靈其一身如天順四時地順六氣人順
五行此者三才備也
頌曰
天地因何在宫九中央八位有神功
循環善用陰陽炁益壽延年萬事同
坎離交六月初五日原闕文


六月初六原闕
三才八用六月初七日
夫天地者只在一十五四季中央各有八數
共計五十者存五行都計用八爲始天地之
數用三十坤宫位也天之二十五乾宫也二
氣相應方計五十五若將冲和之氣上下相
會必得神生號曰眞人也金之用須同天地
之用八數不離五行之用八位人之用八數
不離五行之用在乎四時人之修行只依此
用

頌曰
八用三才與五行高天厚地最分明
遺將一氣能修錬精若靈時神自靈
岀生化神六月初八日
夫岀生者日出明朗月出生光晃朗萬耀萬
物出生滋榮人神出生變化修身即神出不
修則神散皈九道三道即上六道即下三道
者仙道神道佛道六道者在下者駝驢象馬
之等人若堅心修鍊久後成眞如人修鍊即
神全必得生天此者名號出生變化若人修


鍊佛道方歸佛道也若人修鍊仙道方歸仙
道也人若不修豈能歸生神之道人若不行
三等不歸道即轉回也
頌曰
三生三道在人修身外何須更苦求
盡是從凡來入聖仙佛皆是汝心頭
河車運轉六月初九日
夫車者北方之正炁生於金内旺在水宫見
火而成遇土成變故能生木運轉五行方號
河車河車水也天地始生先得水而後生火

人之所先得精而後得血眞胎所生先得氣
而後變爲神也故聖人之言機於河車也
頌曰
河車本是水中輪水裏般來火裏存
若錬自家身内寳一壼仙酒一浮雲
四正八用六月初十日
夫四正者只是鍊本宫之氣也春時只分春
也生後有花謝秋時殺後有花開也蓋因見
土而成反覆也人之作用上則有一降在下
者即昇於上在左者即至於中在右者亦見


於土故四正之氣皆會於中豈不謂之交也
四氣見土便生黄芽名號之爲五芽之氣可
生五常之神此神若全萬神俱足萬神俱足
一體成眞方始爲眞人也
頌曰
四正生神最有功五芽變化萬靈通
誰知左右皆相㑹南北常隨西與東
六邪六月十一日
夫六邪者一鼎破鼎破者元神將不備二鼎
列衣鼎裂者是身有疾病三鼎損鼎損者是精

血不相交四鼎竭鼎竭者是津液不相灌五
鼎漏鼎漏者是中炁不滿六鼎枯鼎枯者是
火不均如何得鼎無六邪須要三正三正既
立使六邪不干三正者一心正心正者即萬
神不亂二氣正氣正者即千神有靈三法正
法正者即命可安使鼎可補神氣可正六神
可安一身可淸眞道可成
頌曰
六邪傷損鼎難全三正從修炁自元
一日若能成大藥始信丹砂出聖言


三尸九蟲六月十二日
夫三尸九蟲者是人身中三魔三尸管三田
九蟲管臟腑多令人患者爲教人起諸魔第
一起心魔多好酒色財氣第二起業魔多好
殺害損傷第三起身魔多好作狂亂令人不
能定其身心此是三尸何爲九蟲管人五臟
腑内八殺風寒暑濕饑飽勞苦生疾病如何
令去得三魔且久鍊氣神全眞人身成尸蟲
自去也
頌曰

三尸之鬼是三魔九蟲爲病奈如何
但將精氣神修鍊殺盡邪魔上大羅
三山八寳六月十三日
夫三山者一名利山二憎愛山三信行山如
人㑹得此三山便是出其危難也謂利名山
下多煩惱憎愛山頭足是非既無信行難成
道跳出三山上聖知夫八寳者只言有七寳
身多不知是何物也雙眼是人天之日月此
爲觀色寳兩耳爲人天之道路此爲入聲寳
兩鼻爲人天門户中岳能主香臭號出息寳


一口爲人天之關鎖能主吞啖號曰太和寳
一舌爲人天之根蒂主言語號和味寳大腸
爲人天之車又能般載五穀號曰傳送之寳
小腸爲人天之水路能主變化號曰主命寳
此七寳者皆可用修行不知第八寳此一法
最大事是人天之事號曰立身之寳如藏此
八寳者是人修眞上士也
頌曰
跳出三山出愛河七寳八寳潤靈柯
只憑身内精和血大藥方術味不多

三等人修鍊六月十四日
夫修鍊人之事三等一者修眞二者修假不
修眞三者修眞不識尚求假修此者蓋不識
眞僞萬萬千千號迷途也古來分明留傳經
教汝等修行只言守精養血鍊氣存神奈何
愚徒不省却亂行邪道修假豈得成其眞也
或燒水銀成丹言是大藥或將諸般雜草悞
勝靈藥端坐守靜到老無成休糧絶食空爲
餓鬼更有多少邪見不一盡言欲要修眞言
精氣神也


頌曰
無限修眞不識眞却將邪說亂其神
爐中自有長生藥休要驅勞受苦辛
九轉六月十五日
一轉功人難曉鉛汞鍊成身内寳午前子後
用周天十地三乘生死了二轉功切須㑹龍
虎相交金鼎内龍吟虎嘯欲生風用成方可
明眞僞三轉功聖胎結玉液鍊成如霜雪方
知用氣可生神腹裏玄珠明日月四轉功神
力大水火抽添無窒礙身形漸覺炁輕清萬

事無著心自在五轉功半仙分初地小乘休
與論知君名已掛仙曹他日自有眞人問六
轉功眞氣旺好用精神福無量靈童變化欲
昇仙超覺金丹最爲上七轉功心自訝春夏
秋冬行八卦年深漸漸萬神全此法尋思何
有價八轉功丹藥就魂魄陰陽分左右大將
四季坎離宫年衰却返千年壽九轉功是仙
才仙人引接到蓬萊走鬼行尸爭信此道昌
得化法門開
頌曰


九轉功成上九霄九天雲外霧霞高
九重光裏神仙㑹入聖皆因坎離交
三生六月十六日
夫三生者是身生性性生命也上即氣能生
身中即神能生性下即精能生命矣何故爲
上元泥丸是精源下元丹田爲氣海中元明
堂號神君下元生氣騰於上上元生精降下
故上下相交在中方生其神也
頌曰
三生上下在冲和酒色返爲燭畔蛾

莫怪此言方引誘光陽時景不能多
五芽造化成眞六月十七日
夫五芽者五行之氣也春旺其肝夏旺其心
秋旺其肺冬旺其腎唯土旺四季若論内事
即四方不見土何物作黃芽外喻金木水火
土内像肝肺心腎外無土即五芽不生内無
土五氣不結故聖人云三田不滿即五芽不
生一氣不交即四時不順五芽生萬神足功
滿之理也
頌曰


五芽氣旺萬神生一物生時道自成
直候三田功自滿神仙相引到蓬瀛
德行六月十八日
夫修身養氣之人且要修德謂與道同德高
而道高故道德相輔方可道生於德德生於
行人若修道先修其德先修其行爲行長即
壽長行短即壽短故修持行與道同成之理
也自古以來聖人之言小人進德行災禍不
臨於身君子進德行養命得長生故太上置
法題立道德爲名也

頌曰
道德先須要行功暗施陰騭可能通
修眞志士長生訣皆在三才八卦中
雨潤苗稼六月十九日
夫天生萬物無不應時而順天地方可生成
也須春風夏雨秋霜冬雪有此便助氣候無
失便得其序名號及時造化矣今說其人之
眞上元即如天下元即如地中元即如人但
將地氣騰天氣降中氣和三田潤百脉滋四
時順萬神安天地雨降精血流行陽勝陰消


此者長生之道也
頌曰
春夏秋冬不失時風雨霜雪潤苗基
但將陽氣磨陰氣必有長生上聖梯
乾坤數六月二十日
夫乾之數二百十六坤之數一百四十四其
成三百六十日也汝知否弟子不知吾今日
爲汝細解爲汝細筭便見八用之理夫乾者
天也坤者地也天用八方每一方有三陽每
一陽有九數計二十七數八方是八箇二十

七數計二百十六數地用八方每一方有三
陰每一陰有六數共計一十八數八箇十八
數共計一百四十四數方見八用也爲人之
父母陰陽各一氣天得一氣地得一氣共計
三陰三陽即二十七三陰即下八方成四十
五數八用在四十五數各有一氣將此氣若
運用如天地之運方得天長地久也自然精
神全
頌曰
天地陰陽六氣同八方造化亦無窮


同於妙用如高下一粒丹砂九轉功
五丹六月二十一日
夫五者陽也田者陰也謂起初爲字已立丹
田便是陰陽之數也丹字畫於五數爲按五
行田字畫六數也爲按六氣故聖人云龍虎
交在五六中宫是丹田相㑹上下昇降左會
右合在中宫故號曰玄元可結玄珠鎮於丹
田古經云龍虎交於五六聚寳在丹田要在
生神與氣顛倒上崑崙
頌曰

五丹造化在陰陽氣欲生時神自祥
龍虎運時交水火天眞成後最爲良
萬神生成六月二十二日
夫萬物皆因何物而成千靈皆因何物而就
天地皆因否泰盡是變化只因氣運時候方
應也人之生死皆因有時而應若在吉地爲
吉其凶必遠若在凶地其吉必遠大用吉凶
皆在人之所爲萬物在天地之所化吉凶在
人之所作夫欲修身養命鍊氣存神若使功
行方足果然神靈身自聖命自安獲無筭無


窮之壽矣
頌曰
萬物生成要應成吉凶大小果隨心
春來紅杏顔如火秋後園林橘似金
男女卦數六月二十三日
夫男子數用八女子數用七男子八八六十
四卦數女子七七四十九數之筭男子卦盡
即天眞少女子筭數盡即天癸絶眞精眞血
若無生男女衆有者必有過於天壽爲得老
陰老陽之氣也爲說修行之人如至年高如

何修得精血盈骨髓滿魂魄安神氣全但能
依此法修行金精不散心不亂志自正嘗聞
信行不若常用周天八卦得氣生神一月功
滿必可延生
頌曰
天癸天眞二氣同陽男陰女數其中
精竭血散修行晩一訣方教老變童
三篇六月二十四日
夫三篇者一靈烏二靈臺三靈童夫靈烏者
是人之心神也又號曰南方赤帝君能動能


靜能善能惡一名赤鳳一名朱雀常生靈臺
之宫號曰明堂常於明堂生靈臺之神號曰
靈童此乃人之本性也若明此神性方識修
行之祖宗也若不識此神性爲之暗昧也豈
能知四通八遠四通者四正也八遠者是八
方修行之子若用此四通八遠四正八卦周
天火候鍊氣生神之法即無有不成三仙也
如人修眞作用須當先識取三宮之神靈烏
心也靈臺童也靈童性也古經云若使靈臺
神性明自然生就無價珍寳也

頌曰
三宮第一要修心意識驅馳在淺深
大藥鍊成龍虎伏金丹烹就鬼神飮
龍虎交媾六月二十五日
夫龍虎交在五六所出在舌龍虎上經之内
爲之眞篇曰通神玉鎖内亦論也吾聞世中
有道經千卷盡隱聖方妙法妙術玄機且夫
眞一之術便是太陽之道吾今爲汝細說用
心記之夫龍者震也屬木内隱火夫虎者兊
也屬金内隱水交者屬土内和四象此是五


行並足也方成造化若修身養命須用眞一
之氣鍊三田之寳合象之神使八卦之爻用
周天之火結腹内之胎方離塵世之景神仙
之地可超凡入聖以爲成道
頌曰
五數爲陽六數陰龍交虎媾兩相吞
木生水火皆逢土父母夫妻與子孫
三才六月二十六日
夫修眞者三才之眞皆有所成天之三眞者
日月星地之三眞者水火風人之三眞者血

氣精若三才者皆順天元地元人元相應時
便是三才旺於本宫又說人之修養但令用
三元相應上下相和氣血精長生旺方可龍
左騰於火内虎跳於水中朱雀飛於離宫玄
武定於坎位因此黄芽滋長白雪方榮氣灌
八門時正四序使嬰童配與姹女黄婆㑹合
金公靈通九轉之功聖出三田之内既然丹
就方成眞人寳之奇功方能神出是吾修眞
之訣
頌曰


三眞長生在三元白雪黃芽氣漸生
方遇黃婆流源海千尋火烈起丹田
二珠六月二十七日
夫二珠者是眞水火也天有二珠日陽月陰
地有二珠陽山陰水人有二珠精神血氣蓋
爲天陽之氣左旋爲日地陰之氣右轉爲月
是天眞之坎離也地亦陰陽相轉故山林相
生人在世間受陰陽二氣父精母血交感氣
足方可神全爲人却至數終二氣散失魂魄
無歸哀哉如此空虚豈不痛哉吾聞如何得

不死實而不虚聚而不散長生久視之理但
修心精定用氣養神此爲眞道也
頌曰
二珠日月用周天靈氣冲和上下關
八節四時都一用黃金白屋滿山川
七成九敗六月二十八日
夫出世之事有七般成有九般不成有七般
成者一者宿有縁分二者得遇眞師三者便
行實心四者作眞法五者積其大行六者信
忠不退七者不逢諸魔如此七事謂之全修


更有九者不成一者不信不忠二者有業魔
障三者勞己苦形四者意狂心亂五者不遇
至人六者不逢眞埋七者得法不行八者不
持陰德九者不辯邪正此是下鬼之見也
頌曰
七成九敗在君修一氣三元最好收
早向自家身内覓莫教迷了等閑休
勸戒六月二十九日
夫人若修昇天之路且須去惡行修上縁遠
愚昧近賢良除是非絶貪愛敬六親滅財色

誡貪嗔逢寃即解遇讎莫憎見貧施惠廣起
慈悲常思身命莫忘修行如此之人謂之大
行方有神仙保䕶衆聖提携依法行功久久
丹就自是一眞有主可三道皆成從凡入聖
有同火裏存蓮以假成眞恰如湯中見雪若
使片時不絶必失人天之教恣縱迷情吾侣
奉太上行化塵世度人奈何愚昧之夫不依
上聖垂教故留此文名號修生之訣也
頌曰
平地生天出世塵無縁豈可見玄門


莫言大道難遭遇到底須當要至人
讃曰六月三十日
修生祕訣養命眞詮下連九地上應高天
陰陽一氣人可修焉滋潤百脉灌溉三田
精血既滿神氣方全九還運轉七返留傳
六爻八卦四象三元日月無失果應時年
莫傳愚昧須度英賢若依此法必可昇仙
古來志士用此成眞汝今修養切要堅心
但持陰德休作餘愆一朝功畢入聖超凡
更改塵骨居住蓬山

此經非在人間自古至今上眞不傳於塵世
不因吾侣行化爭得此文傳於天下如書一
卷九祖生天之福如誦一徧罪滅恒沙若收
其經在俗無患難入山滅虎狼萬邪不能近
陰鬼不能傷若傳志人增加福壽若傳非徒
永爲下鬼陰中受苦不得人身傳寫之時莫
忘此戒也


太上長文大洞靈寳幽玄上品妙經發揮










