








太上洞玄靈寳素臺眞符序衣四
素靈符者天師翟君乾祐乾元中白黄鶴山
泝流入蜀至巫山峽躭翫林泉周歴峯岫躊
躕歲餘南至清江北及上庸周旋千餘里神
墟靈跡巖扃洞室靡不臨眺一夕夢眞人長
丈餘素衣華冠立於層崖之上俯而視之若
有所命君翌日登
天尊峯瞻仰禮謁果見眞人也俄於
天尊手中得丹書一軸拜而受之即素靈符
也按而書用蠲痾療疾微魔制靈驅役鬼神

迴尸起死召置風雨鞭策虎狼三峡之人大
享其惠天寳中韶入内殿順風問道復還仙
都山其後平昌段成式與當時朝彦荆郢帥
臣咸師奉之累年乃得道而去有得此符者
傳以赦人用之必驗余天復丙寅嵗請經於
平都山復得其本編入三洞藏中冀將來同
好共知濟物之志焉廣成杜光庭序



