








玉籙生神資度開收儀率四
　早朝
　　　侍經白文
伏以玄元始炁治三寳而結龍章道德貞宗
映九天而成鳯篆洞眞洞玄洞神之妙義太
玄太平太清之靈書總之于萬八千篇祕之
于三十六部或鍊金而爲字或揉玉以成文
玄之又玄寂而又寂所謂八公皓首當時未
判玄黄九老白眉厥後初分天地無窮無極
乍沈乍浮能方能圎或隱或顯虚寂非有怳

忽若無以致天寳誦之以開天地之光靈寳
誦之以度九幽長夜之魂神寳誦之以制靈
太乙誦之以結形九天誦之以生神鬼神聞
之以昇遷凡夫聞之以長存幽魂聞之以聞
度枯灰聞之以發煙嬰孩聞之以能言死骸
聞之以還人至於三寳神奥萬品玄根祕玉
笈而不傳齎金寳而方受讃揚難盡功德無
邊以今欽奉
綸音崇修玉籙大齋昇薦某靈進登清靜重
念法界孤幽苦魂等衆不能尊其氣貴其形

愛其神保其命自取死壞離其本眞一逝洞
羣魔遊魄不顧返採集飛空景舊爽多不存
罔明生化之方竟墜沈淪之趣今者嚴陳法
㑹肅啓仙科寳香芬馥於九天慧炬照臨於
十地以兹勝善用悼魂靈伏望金闕覃恩玉
清惠命鍊魂少隂之府還神流大之庭仰憑
九過之經徑陟三天之境法衆運誠志心皈
命
　　　三皈依
　　　宿命賛

　　　侍經開經
　　　白文
經繙一過聲洞徹於九天命度三途魂不拘
於十地以今陛壇第一過轉詠九天生神玉
章囘向
鬱單無量天帝祈恩昇薦某靈進登仙境下
及法界孤幽等衆當願悟從前幻妄之軀一
眞明了解宿世縈纏之業萬罪蕩除長夜開
清神魂受鍊不入風雷獄免飛戈飄戟之憂
再生胞命元證鍊炁成仙之果了無罣礙自

在逍遥稽首虚皇修行經法
　　　敷座賛
　　　靜念如法
寂寂至無宗(至)世世爲仙家
　　　師題經
　　　衆諷經畢
　　　解座吟
　　　侍經囘向
仰惟三境高尊九天上聖俯囘慈造同賜證
盟臣等諷誦寳章巳周一過仰憑經法昇薦

某靈進登清靜下及法界孤幽超離沈冥上
登道境普及一切均沾善利稽首皈依旋行
讃詠
　　　歩虚
　　　旋行上香
　　　師白文
　　　宣䟽(或/符)
　　　白將
　　　宣關
　　　焚化

　　　侍經宣開第二過經
一唱萬眞和先伸諷詠之誠二誦天地通再
舉讃揚之典以今陞壇第二過轉詠九天生
神玉章回向
上上禪善無量壽天帝祈恩昇薦某靈進登
仙境下及法界孤幽等衆當願聞經悟道拔
罪解冤東宮頒救苦之恩北府注上生之字
不入銅柱獄免手抱以足登再生胎命元俾
神完而氣聚超昇道境託化人天稽首虚皇
修行經法

　　　敷座賛
　　　請轉法輪
　　　師題經
　　　衆諷經畢
　　　解座吟
　　　侍經囘向
仰惟三境髙尊九天上聖俯囘慈造同賜證
盟臣等諷誦寳章巳周二過仰憑經法昇薦
某靈進登仙境下及法界孤幽出離沈冥超
沖道境普及一切均霑勝利法衆如儀旋行

讃詠
　　　歩虚
　　　旋行上香
　　　師白文
　　　宣䟽(或/符)
　　　白將
　　　宣關
　　　焚化
侍經宣開第三過經
寳範宣揚今巳周於三過神魂受度即拔出

於九幽以今陞壇第三過轉詠九天生神玉
章回向
梵監須延天帝祈恩昇薦某靈進登仙境下
及法界孤幽當願欲海澄波愛河息浪累世
修爲之罪自此消除多生故誤之愆從兹解
釋不入火翳獄變熱惱而爲清涼再生魂命
元得逍遥而無拘滯混合空洞炁歡樂太上
前稽首虚皇修行經法
　　　敷座賛
　　　請轉法輪

　　　師題經
　　　衆諷經畢
　　　解座吟
　　　侍經囘向
仰惟三境高尊九天上聖俯囘慈造同賜證
盟臣等諷誦寳章巳周三過仰憑經法昇薦
某靈進登仙境下及法界孤幽出離幽冥遷
昇道境普及一切均沾勝利法衆如儀旋行
讃詠
　　　歩虚

　　　旋行上香
　　　師白文
　　　宣䟽(或/符)
　　　白將
　　　宣關
　　　焚化
　　　三聞經
　　　復鑪
　　　下壇謝師
　　　念善

　午朝
　　　三皈依
　　　宿命賛
　　　侍經開第四過經
自然九章天眞隱韻誦之四過魄尸開闢以
今陞壇第四過轉詠九天生神玉章囘向
寂然兜術天帝祈恩昇薦某靈進登仙境下
及法界孤幽等衆當願罪愆雪釋業障氷消
了悟死生之因頓覺虚無之化不入屠割獄
免肢體零落之憂再生魄命无遂蓬島逍遥

之樂往生神仙界控翮王母家稽首虚皇修
行經法
　　　敷座賛
　　　靜念如法
寂寂至無宗(至)世世爲仙家
　　　請轉法輪
　　　師題經
　　　衆諷經畢
　　　解座吟
　　　侍經囘向

仰惟三境高尊九天上聖俯囘慈造同賜證
盟臣等諷誦寳章巳周四過用憑經法昇薦
某靈進登清靜下及法界孤幽超離沈冥上
登道境普及一切均沾勝利法衆虔誠旋行
讃詠
　　　歩虚
　　　旋行上香
　　　師白文
　　　宣䟽(或/符)
　　　白將

　　　宣關
　　　焚化
　　　侍經開第五過經
靈音宣演巳周五轉之功亡者受持悉赦多
生之罪以今陞壇第五過轉詠九天生神玉
章囘向
波羅尼蜜不驕樂天帝祈恩昇薦某靈進登
仙境下及法界孤幽等衆當願悟從前之虚
幻乘今日之艮因善念頓生惡根俱滅不入
金剛地獄無拘囚繫閉之憂再生臟腑命元

證水火返還之妙錬胎返本得道成眞稽首
虚皇修行經法
　　　敷座賛
　　　請轉法輪
　　　師題經
　　　衆諷經畢
　　　解座吟
　　　侍經囘向
仰惟三境髙尊九天上聖俯囘慈造同賜證
盟臣等諷誦寳章巳周五過仰憑經法昇薦

某靈進登仙境下及法界孤幽出離沈㝠遷
昇道境普及一切均沾勝利法衆虔誠旋行
讃詠
　　　歩虚
　　　旋行上香
　　　師白文
　　　宣䟽(或/符)
　　　白將
　　　宣關
　　　焚化

　　　侍經開第六過經
九炁融結成九天玄奥之文六過繙宣免六
道輪迴之苦以今陞壇第六過轉詠九天生
神玉章囘向
洞元化應聲天帝祈恩昇薦某靈進登仙境
下及法界孤幽等衆當願迴光返照捨妄歸
眞勾銷黑簿之名遊歩黄華之野不入火車
地獄永無裂體之憂再生靈府命元即證錬
魂之果了無凝滯即遂逍遥稽首虚皇修行
經法

　　　敷座賛
　　　請轉法輪
　　　師題經
　　　衆諷經畢
　　　解座吟
　　　侍經囘向
仰惟三境髙尊九天上聖俯囘慈造同賜證
盟臣等諷誦寳章巳周六過仰憑經法昇薦
某靈進登仙境下及法界孤幽出離沈冥遷
昇道境普及一切均沾勝利法衆䖍誠旋行

讃詠
　　　歩虚
　　　旋行上香
　　　師白文
　　　宣䟽(或/符)
　　　白將
　　　宣關
　　　焚化
　　　三聞經
　　　復鑪

　　　下壇謝師
　　　念善
　晚朝
　　　三皈依
　　　宿命賛
　　　侍經開第七過經
三洞飛玄炁結雲篆以成文七誦重關開振
靈音而起死以今陞壇第七過轉詠九天生
神玉章囘向
靈化梵輔天帝祈恩昇薦某靈進登仙境下

及法界孤幽當願來覩陽光永辤幽暗不入
溟泠獄無寒氷凍體之憂再生元府元受暘
谷囘春之氣一靈澄湛三界遨遊稽首虚皇
修行經法
　　　敷座賛
　　　靜念如法
寂寂至無宗至世世爲仙家
　　　請轉法輪
　　　師題經
　　　衆諷經畢

　　　解座吟
　　　侍經囘向
仰惟三境高尊九天上聖俯囘慈造同賜證
盟臣等諷誦寳章巳周七過仰憑經法昇薦
某靈進登仙境下及法界孤幽出離沈冥遷
昇道境普及一切均沾勝利法衆虔誠旋行
讃詠
　　　歩虚
　　　旋行上香
　　　師白文

　　　宣䟽(或/符)
　　　白將
　　　宣關
　　　焚化
　　　侍經開第八過經
八過演生神之旨幽夜光明神魂成返本之
功應時解脫以今陞壇第八過轉詠九天生
神玉章囘向
髙虚清明天帝祈恩昇薦某靈進登仙境下
及法界孤幽等衆當願不迷本性頓悟無爲

斷除愛欲之根凝化眞靈之炁不入鑊湯獄
免鑪炭之煎熬再生華府元囿隂陽之陶冶
永作逍遥之侶不拘逼合之羣稽首虚皇修
行經法
　　　敷座賛
　　　請轉法輪
　　　師題經
　　　衆諷經畢
　　　解座吟
　　　侍經囘向

仰惟三境高尊九天上聖俯囘慈造同賜證
盟臣等諷誦寳章巳周八過仰憑經法昇薦
某靈進登仙境下及法界孤幽等衆岀離沈
冥遷昇道境普及一切均沾勝利法衆虔誠
旋行讃詠
　　　歩虚
　　　旋行上香
　　　師白文
　　　宣䟽(或/符)
　　　白將

　　　宣關
　　　焚化
　　　侍經開第九過經
萬眞朝帝所瞻三色於空玄九徧成人功度
諸天之歡恱以今陞壇第九過轉詠九天生
神玉章囘向
無想無結無愛天帝祈恩昇薦某靈進登仙
境下及法界孤幽等衆當願乘機而悟見善
則遷覩太上之慈光度苦魂於丹界不入普
掠獄免金鎚亂考之刑再生神府元證玉洞

凝神之妙乘兹道力徑陟仙階稽首虚皇修
行經法
　　　敷座賛
　　　請轉法輪
　　　師題經
　　　衆諷經畢
　　　解座吟
　　　侍經囘向
仰惟三境高尊九天上聖俯囘慈造同賜證
盟臣等諷誦寳章巳周九過仰憑經法昇薦

某靈進登仙境下及孤幽等衆永離幽冥遷
昇道境普及一切均沾勝利法衆虔誠旋行
讃詠
　　　歩虚
　　　旋行上香
　　　師白文
　　　宣䟽(或/符)
　　　白將
　　　宣關
　　　焚化

　　　侍經讃經
伏以天尊造大慈之化澤及羣生至眞演自
然之章功成九過眞風沖漠梵炁彌羅出乎
太空之先肇乎太乙之始無色無緒乍存乍
亡普濟人天開度魂爽今時昇薦某進登仙
境重慮法界孤幽苦爽等衆在世之日宿昔
以來未明有漏之色身每縱多端之罪業自
從命謝莫測轉輪解脫無由超昇未遂若非
救拔難免沈淪幸太上出書以度人爲神魂
生根而復命適來領衆陞壇轉詠自然九天

生神玉章巳周九過端用昇薦某靈下及孤
幽等衆伏願九眞慈憫九炁結凝上以際乎
九天慶雲覆于九府下以觀乎九地祥光徹
于九泉沈魂滯魄盡超昇宿業舊冤齊解脫
罪如春雪逢暖日以俱消過若晴雲得清風
而盡散常清常靜無滯無凝天精流煥九宮
飛生胎結解根諸塵漏盡脫身隂府穩歩仙
階八極宮中永作逍遥之侶九霄府内常爲
遊宴之房囘向巳周聞經如法
　　　三聞經

　　　師收經
　　　復鑪
　　　白靈朝辤
　　　壇前謝神王
　　　下壇
　　　引靈安幕
　　　謝師
　　　念▲

玉籙生神資度開收儀











