








受籙次第法信儀肆七
初受道法信
銀鐶一雙細紙一百張刀一口
筆兩管朱砂一兩墨一挺
青絲五兩細席一領薪十束
米一碩二㪷絹一百二十尺
錦囊一(盛籙)
受四部禁氣法信
大刀一口命米兩碩四㪷
薪一百束絳紋七尺五寸

銀鐶一雙白素四十尺
紙一百張墨一挺香十兩
書刀一口朱砂二兩
受二十八宿及諸籙等法信
金龍六頭銀鐶八枚
命繒年加一尺鎭錢一千二百文
受治職法信
米五㪷薪一束章紙一百張
筆兩管墨一挺書刀一口
單衣一領黒幘一枚履一緉

飯賢二十四人
受道德經法信
銀鐶一枚青絲一百二十尺
手巾布一丈五尺朱砂一兩
刀子一口白綾五十尺
剌板十二片(長一尺一寸闊五寸)錦囊一(盛經)
受紫虚籙法信
紫紋八十一尺五方綵各四十尺
金鐶五枚刀子一口香五斤
手巾五枚

受洞神三皇法信
白絹四十尺金二兩銀二兩
眞丹二兩米五㪷薪二束
手巾九枚刀子九口
黄素四十尺銀鐶一雙
金鐶六雙絳紋四十尺
紫紋四十尺朱砂五兩
碧線五兩黄布八十一尺
黄紙一百張金刀子一口筆一管
淨甖一枚盟盤一枚

東方青紋九尺南方緋紋三尺
西方白紋七尺北方皁紋五尺
中央黄紋一丈二尺席一領
金龍五枚香一斤
佩版二片(長一尺二寸闊五寸外厚二分内厚二分)
版衣紫紋七尺青絲四條
朱蠟一兩錦囊一(盛籙)
受靈寳眞文法信
金錢二萬四千(質二十四氣)朱砂一兩
上金九兩(上質九天)五色紋繒各四十尺(請五老上眞)

本命紋繒二十四尺青紙十張
金鐶二十四枚金龍九頭(内三頭各連九劔投簡用)
中盟龍一頭鎮龍五枚香二斤
青絲四條
神䇿杖一枚(長短等身八節元空一左一右穿作五孔以根爲頭)
杖中五色符各方二寸
杖衣絳紋盛杖足(餘五尺)
版衣絳紋(長一丈三尺)
佩版三片(長一尺二寸外厚三分闊二寸四分内厚二分)
謁版一十五杖(各長一尺二寸關一寸二分)朱蠟一兩

受五符法信
金鐶三雙手巾一枚長五尺
絹三疋銀二兩鏡五面(九寸者)
五方綵各一疋佩版二片(大小與三皇同)
版衣絳紋七尺青絲線四條朱蠟一兩
受上清法信
上金九兩明鏡五面
青羅九十尺絳紋四十尺
白紋四十尺黄紋四十尺
青紋四十尺紫紋四十尺

本命紋繒隨年加一尺緋羅巾五尺
香爐五枚香合五具香案五具
大席五領青絲繩九尺
金鐶十四枚鎭龍三枚玉龍三枚
玉魚三枚玉人四枚金人四枚
金魚三枚絹五疋朱砂一兩
佩版二片版衣碧紋七尺
朱蠟一兩青絲線四條
謁版十七片投版三片
受畢仙劵法信

金鐶三雙上金九兩明鏡五面
香一斤五方綵各一疋
本命紋繒年加一尺筆一管
刀子一口手巾一枚墨一挺
米一碩二㪷薪十束席五領
細紙一百張絹五疋
金童僕一人五尺五寸
受法職位次第
正一法位
清信道士

十戒弟子
籙生弟子
正一盟威弟子
係天師某治太上中氣左右某氣正一盟威
弟子
正一盟威弟子三五歩綱元命眞人
受七星籙
北斗七元眞人
受都功版劵
門下大都功

受道德法位
金鈕弟子
太上髙玄法師某嶽先生
太玄都太上三寳弟子
受洞神法位
洞淵神呪九天法師小兆眞人(又稱洞淵神呪大宗三昧)
(法師小兆眞人)
洞神弟子
洞神太一金剛畢劵弟子
受昇玄法位

靈寳昇玄内教法師
受洞玄法位
靈寳弟子
洞玄弟子
太上靈寳无上洞玄弟子某嶽先生(女曰仙姫)
受五符法位
洞神三皇内景弟子
太上靈寳无上洞神弟子
受河圖法位
太玄河圖寳籙九官眞人

受洞眞法位
上清弟子
上清大洞弟子
上清大洞三景弟子某嶽眞人
受畢道法位
上清玄都大洞三景弟子某眞人
用印法
封眞文䇿上用元始印下用五老印皆字首
向外
封杖上用元始之章印下用五老之章印

封三皇版以九老仙都印(紫衣)上下並同以印
向外(後同)
封五符䇿以三天太上印(緋衣)
封上清䇿以十迴之印(碧衣)
命係氣籍
正月二月生命係九氣天君青天領籍
四月五月生命係三氣天君丹天領籍(一云赤天)
七月八月生命係七氣天君素天領籍
十月十一月生命係五氣天君玄天領籍(一云黒天)
三月六月九月十二月生命係一氣天君黄

天領籍(一云梵氣天君)
八景内音云某於某氣天者
正月二月受法於九氣天中
四月五月受法於三氣天中
七月八月受法於七氣天中
十月十一月受法於五氣天中
三月六月九月十二月生受法於一氣天中
一云梵氣天中
寅卯生人青帝領籍
巳午生人赤帝領籍

申酉生人白帝領籍
亥子生人黒帝領籍
辰戌丑未生人黄帝領籍
金剛童子籙中召氣
正月生東上夷平氣長生氣君召
二月生中夷素饕氣君召
三月生九夷下元歷氣君召
四月生南八蠻上元素歷生氣君召
五月生中元三陽觀機瀝氣君召
六月生下元歷度三陽樂生君召

七月生西上戎上仙眞明君召
八月生中戎中仙眞神氣君召
九月生下戎下仙眞陽氣君召
十月生北上狄和明氣君召
十一月生北中狄練仙氣君召
十二月生北下狄練神眞文氣君召
右巳上如不知生月即男從正月女從十
月爲定
寅卯生人青帝東嶽太山命係九氣天東斗
領籍

巳千生人赤帝南嶽衡山命係三氣天南十
領籍
申酉生人白帝西嶽華山命係七氣天西斗
領籍
亥子生人黒帝北嶽恒山命係五氣天北斗
領籍
辰戌丑未生人黄帝中嶽嵩髙山命係一氣
天中斗領籍
正月生人四月胎丹天降眞
二月生人五月胎丹天降眞

三月生人六月胎黄天降眞
四月生人七月胎素天降眞
五月生人八月胎素天降眞
六月生人九月胎黄天降眞
七月生人十月胎玄天降眞
八月生人十一月胎玄天降眞
九月生人十二月胎黄天降眞
十月生人正月胎青天降眞
十一月生人二月胎青天降眞
十二月生人三月胎黄天降眞

星屬
子生人屬第一陽明星
丑亥生人屬第二隂精星
寅戌生人屬第三眞人星
卯酉生人屬第四玄冥星
辰申生人屬第五丹元星
巳未生人屬第六北極星
午生人屬第七天關星
正月二月生青天度氣統眞
四月五月生赤天度氣統眞

七月八月生素天度氣統眞
十月十一月生玄天度氣統眞
三月六月九月十二月生黄天度氣統眞
右巳上塡八景紫虚籙及紫虚表並同用
仙召
正月生被微清氣君召
二月生被玉理通氣君召
三月生被中玄曜氣君召
四月生被下玄微明化氣君召
五月生被左官歷氣君召

六月生被中官左歷氣君召
七月生被左官歷氣君召
八月生被中夷化氣君召
九月生被中辟萬道氣君召
十月生被上始明歷氣君召
十一月生被上始明歷氣君召
十二月生被始明道氣君召
右件召與金剛童子籙通用
靈召
正月生被東上夷君召

二月生被東中夷君召
三月生被東下夷君召
四月生被南上蠻君召
五月生被南中蠻君召
六月生被南下蠻君召
七月生被西上戎君召
八月生被西中戎君召
九月生被西下戎君召
十月生被北上狄君召
十一月生被北中狄君召

十二月生被北下狄君召
右件召氣諸治並同用
上清謁版文(十七片長一尺)
鬱單无量天玉郎門下
禪善无量壽天玉郎門下
梵監須延天玉郎門下
寂然兜術天玉郎門下
波羅尼蜜下驕樂天玉郎門下
化應聲天玉郎門下
梵寳天玉郎門下

梵摩迦夷天玉郎門下
波𥠖答惒天玉郎門下
南嶽上眞紫虚元君魏夫人門下
玄師楊眞人門下
侍帝宸許先生門下
太極眞人徐法師門下
太上玄一第一眞人門下
太上玄一第二眞人門下
太上玄一第三眞人門下
太上正一眞人三天法師門下

眞文謁版(十五片)
東方无極太上靈寳天尊東郷諸靈官座下
洞神弟子某乙稽首再拜謁(巳後十方并五眞人準此)
道德剌版文(十二片九行界)
某府某縣某觀正一弟子某乙年若干歳
請受老子道德經
上清玄都大洞三景弟子奉行三洞法師臣
某乙稽首再拜白剌
右牒府縣宫觀年名所請經法具如前件
明日卯時付授謹以今時先白版剌請某

官兵馬至時監臨臣某乙稽首再拜
白剌詣
太歳某月某朔某日臣姓某府縣觀今於
某處宫觀中白剌
某官門下某官如後
天官地官水官青帝赤帝黄帝白帝黒帝司
命司録司非司危
諸治名目
陽平治左平氣金鹿堂治右平氣木
鶴鳴治左長氣金漓沅治右長氣土

葛璝治左都領氣火更除治右都領氣水
秦中治左領神氣水眞多治右領神氣金
右八治上品无上治
昌利治左都監氣土𨽻上治右都監氣土
湧泉治左監神氣木具山治右監神氣金
稠稉治左監察氣水本竹治右監察氣木
蒙秦治左領功氣火平蓋治右領功氣土
右八治中品玄老治
雲臺治左監功氣火濜口治右監功氣木
後城治左都氣土公慕治右都氣金

平剛治左貢氣水主簿治右貢氣金
玉局治左察氣水北邙治右察氣土
右八治下品太上治
三師五保名諱形狀居觀方所次第
經云非師不度非師不仙又云先存三師然
後行道凡欲讀經講誦行道燒香入室登壇
皆先禮師存念次當起願開度九祖及以巳
身此法不遵眞靈不降禮師須知方所存念
則審識形容受道之時師當指授故自正一
巳上至乎洞眞參受三師名諱形狀住觀方

所具列如左
三師諱
大明某年某歳某月某朔某日某子某州某
縣某郷某里某觀正一盟威弟子係天師某
治太上中氣某氣正一盟威弟子三五歩綱
元命眞人北斗七元眞人門下大都功金鈕
弟子太上髙玄法師某先生太玄都太上三
寳弟子洞淵神呪九天法師小兆眞人洞神
弟子洞神太一金剛畢劵弟子靈寳昇玄内
教法師靈寳弟子洞玄弟子太上靈寳无上

洞玄弟子某嶽先生洞神三皇内景弟子太
上靈寳无上洞神弟子太玄河圖寳籙九宫
眞人上清弟子上清大洞弟子上清大洞三
景弟子某嶽眞人上清玄都大洞三景弟子
某嶽眞人姓名年若千歳本命某子某月生
今於本府縣某觀中奉受正一及三洞經法
請三師名諱如左
度師上清玄都大洞法師姓名年若干歳次
形赤
籍師上清玄都大洞法師姓諱年若干歳次

形赤唐色少有髭
經師上清玄都大洞法師姓諱年七十二次
黄白色
臨壇三師名諱
上清玄都大洞法師姓名
上清玄都大洞法師姓名
上清玄都大洞法師姓名
五保師名諱
上清大洞三景弟子姓名
上清大洞三景弟子姓名

上清太洞三景弟子姓名
上清太洞三景弟子姓名
上清大洞三景弟子姓名
右三師五保皆是師之同學髙德親知或
上足弟子後彦英才同爲署辟更相奬勸
敬之如師號曰三師奉獻巾刀以其拂拭
塵垢斷割纏縛解釋煩惱之羅破除障滯
之網義存解脫逍遥淨明淺識末學忽叨
此籙云弟子某甲謹依師法受三師名諱
如前終身存念不敢違犯違者七祖同受

風刀稽首再拜
凡寫師諱經籍度師等皆領具所屬州縣觀
年姓名形狀法位臨壇三師五保不用年幾
亦須具法位
上將軍一人偏將軍一人中將軍一人
右男女受取此三將軍男則取左女則取
右常例也
塡三將軍籙中君召
子生中玄三氣君召丑生下玄三氣君召
寅生泰始三氣君召卯生上始三氣君召

辰生中始三氣君召已生下始三氣君召
午生泰元三氣君召未生上元三氣君召
申生中元三氣君召酉生下元三氣君召
戍生泰玄三氣君召亥生上玄三氣君召
右三將軍籙隨人所屬召十二月生召同
此用之
上清儭版文(五行界)
大明某年太歳某甲某月某朔某日某甲某
處某觀道士某乙年若干歳謹拜受
蓬萊髙上眞書玄成青天上皇昔以傳𡩋封

佩此眞策横行江河四海群龍衞從水精震
伏一名蓬萊太玄之札一名九流眞書北陵
丈人以授馬皇致龍來乗而昇天
三皇儭版文(五行界)
大明某年太歳某甲某月某朔某日某甲某
處某觀道士某乙年若干歳今奉受
太上本文三皇符傳以劾召萬神某爲君遊
行天下名山大川群靈司迎出入天門上謁
眞人如九老仙都符信
五符儭版文(五行界)

大明某年太歳某甲某月某朔某日某甲某
處某觀道士某乙年若干歳今奉受
三天太上八威神䇿以召伏山精龍虎入山
林渡江海履刀兵疫毒千災萬害不得加某
乙身
眞文儭版文(師文有符者是)
大明年月朔日某辰靈寳某帝眞人某乙佩
元始上三天太上大道君制六天緫八威策
文召天下神攝地束靈封山呼雲制河上龍
承師某帝先生某君元始之章

下版(弟子文)
某府某州某縣某觀弟子某乙年若干歳某
月生太歳某子某月某朔某日某辰謹於某
氣天中請
太上靈寳八威䇿文
天師治儀上
十三世孫梁武陵王府叅軍張辯撰
治名氣
第一陽平治(主金)
上治角宿在蜀郡繁縣

第二鹿堂治(主木)
上治亢宿在蜀郡繁縣
第三鶴鳴治(主金)
上治氐宿在蜀郡臨卭縣
第四漓沅治(主土)
上治房宿在蜀郡繁縣
第五葛璝治(主火)
上治心宿在蜀郡繁縣
第六更除治(主水)
上治尾宿在廣漢郡陽泉縣

第七秦中治(主水)
上治箕宿在廣漢郡綿竹縣
第八眞多治(主金)
上治斗宿在蜀郡新都縣
右上八品无上治
第一昌利治(主土)
上治牛宿在廣漢郡雒縣
第二𨽻上治(主土)
上治女宿在廣漢郡陽泉縣
第三涌泉治(主木)

上治虚宿在廣漢郡綿竹縣
第四具山治(主金)
上治危宿在犍爲郡南安縣
第五稠稉治(主水)
上治室宿在犍爲郡南安縣
第六本竹治(主木)
上治東壁宿在犍爲郡南安縣
第七蒙秦治(主火)
上治奎宿在越嶲郡都縣
第八平蓋治(主土)

上治婁宿在犍爲郡江陽縣
右中八品玄老治
第一雲臺治(主火)
上治胃宿在巴西郡䦘中縣
第二濜口治(主木)
上治昴宿在漢中郡江陽縣
第三後城治(主土)
上治畢宿在漢中郡南鄭縣
第四公慕治(主金)
上治觜宿在漢中郡南鄭縣

第五平岡治(主水)
上治參宿在犍爲郡南安縣
第六主簿治(主金)
上治東井宿在犍爲郡𤏡道縣
第七玉局治(主水)
上治轝鬼宿在蜀郡成都縣
第八北邙治(主土)
上治柳宿在京兆府長安縣
右下八品太上治
太上以漢安二年正月七日中時下二十四

治三八應天二十四氣合二十八宿付天師
張道陵奉行布化受者上廚飯賢二十四人
左平氣一陽平鹿堂右平氣
左長氣二鶴鳴漓沅右長氣
左都領三葛璝更除右都領
左領神四秦中眞多右領神
左都監五昌利𨽻上右都監
左監神六涌泉具山右監神
左監察七稠稉本竹右監察
左領功八蒙秦平蓋右領功

左監功九雲臺濜口右監功
左都氣十後城公慕右都氣
左貢氣十一平岡主簿右貢氣
左察氣十二玉局北邱右察氣
右隂陽二十四氣官祭酒位號同日付道
陵(氣唯二本宛同如上餘三本從長氣以去各各顚倒不可校理今定以宛同爲)
(是故加朱筆記識次第并各以次配治於其下竟㝷隂名屬女陽號主男男則)
(左平女則右平積舊相害斯傳爲元何以覈諸出官儀云男女氣二十四明男)
(女共兹十二左右倍之爲二十四耳事㩀有所幸无疑難或云陽平得左平鹿)
(堂得右平豈有男受鹿堂反無隂名女佩陽平越任男號哉斯理決非其典他)

(倣此)
第一剛互治(主火)
上治星宿在漢陽縣界
第二白石治(主金)
上治張宿在漢陽縣界
第三鐘茂治(主水)
上治翼宿在涪口縣界
第四具山治(主土)
上治軫宿在廣陽縣界
天師以建安三年(太眞科云元年)正月七日出下四

治付嗣師嗣師付系師以備二十八宿受治
飯賢十八人(大眞科云在外名别治在内名備治足二十四備二十八也别)
(治與三八别也)
第一漓沅治(主金)配昌利治
第二利里治(主木)配𨽻上治
第三平公治(主水)配湧泉治
第四公慕治(主土)配稠稉治(公慕名同下八第四泊)
第五天台治(主木)配本竹治
第六瀬郷治(主水)配蒙秦治
第七樽領治(主水)配平蓋治

第八代沅治(主金)配雲臺治
天師以建安元年十月五日日出時下八品
配治付嗣師嗣師傳付系師受治飯賢十四
人(一本云十四人一本云十二人一本无飯賢若承前來云次而降十四數允十二恐)
(誤而四本並有石室无樽領无石堂太眞科亦无石堂而有樽領今定取樽領)
(爲是也尋斯並配中八而獨闕具山越及雲臺偏配其中以来可領闕一彌生)
(其感焉而不見在郡縣疑逐配所在未詳也)
第一峨嵋治(主金)在蜀郡
第二青城治(主水)在蜀郡
第三太華治(主木)在京兆長安(四本作木葉誤也太眞科亦位太華)

第四黃金治(主木)在蜀郡曲陽縣
第五慈毋治(主金)在成都郡
第六阿逢治(主火)
第七平都治(主水)在犍爲郡
第八吉陽治(主土)在魏郡鄴縣
右八品系師所立以建安三年十月五日
布受治飯賢十二人(此名遊治次第今與太眞科叅同爲定而)
(儀或云吉陽第七平都第八没爲非)
左領訣一(峨嵋)右領訣
左宣威二(青城水)右宣威

左功平三(太華)右功平
左㢘平四(黄金)右廉平
左行教五(慈母)右行教
左威儀六(阿逢火)右威儀
左承氣七(平都)右承氣
左建儀八(吉陽)右建儀
右十六官祭酒系師所立(唯二本次第宛同如上三本已)
(復顛倒難詳尋此官旣系師所立還應以配系師所布峨嵋等治今各注治於)
(下竟若配治當用前都監以下氣别當用監功以下氣可各復依次第配也)
都合四品四十四治(按治儀式從早至尊先遊治一次别治二次配)

(治三次三八正治四次四品治也太眞科所列第一别治第二遊治第三配治)
(第四國治推科而言便是遊治尊於别治此非也何以知之遊治系所主别天)
(所付付以備宿春秋之義子不先父安有孫立而尊手祖哉斯決非也定依戒)
(釋之㫖畢遊尊别是眞得矣)
功平職主天地氣數與師併位統領諸治攝
知鬼職
本命符
元始青帝眞符東嶽先生某乙年若干本命
某某月生
元始青帝眞符(青書赤地)





元始赤帝眞符(朱書黄地)




元始黄帝眞符(黄書白地)





元始白帝眞符(白書黑地)




元始黒帝眞符(黒書青地)




騰天藉地符


(騰天遁變符以黄書青繒之上)(籍地解形符以青書白素之上)


三皇版符(黄地版衣紫紋七尺)





上清版符(黄地版衣碧文七尺)




五符版符(白地版衣絳文尺七)





眞文版符(黄地版衣絳文一丈二尺)




眞文儭版符(黄地)





策杖内符(朱地青符)




黄地朱符





白地黄符




黑地白符





青地黒書




受籙次第法信儀(終)











