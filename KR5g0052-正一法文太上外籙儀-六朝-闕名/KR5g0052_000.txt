








正一法文太上外籙儀肆六
凡男女師皆立治所貴賤拜敬進止依科自
往教之輕道明來學之重眞其間小師未能
立治履歷民間行化自効因縁蹔爾不拘大
儀若衒法求利不明正典傳非習謬迷誤後
生後生縁薄率爾逐易不㝷髙德苟貪受名
名而無實望福得禍禍加考深宜慎之焉
五種女人受要籙
第一處女凡處女在家隨父毋教之從師
受法父毋爲辭稱郷居男女民生官(姓名息女某年)

(歳某月日時生某父母名也)荷道重恩得生子息息女某
年某歳至心樂道雖是愚蒙庶有豪進今歸
師門乞賜成就依法操信奉辭以聞請受某
籙修行如法伏願明師特垂允許謹辭(疾厄有代)
(皆依前儀)
凡在家受法臨嫁啓師師不在者同道髙德
章書奏聞須至夫某氏别更上聞
凡入夫家告夫所受夫啓父毋就師騰言攺
姓而巳不須易文在家稱父姓適人稱夫姓
第二出家女凡女挺命不願適人啓告父

母出家學道或别立靖舍或投師門男師獨
立不得受女弟子師若婦即號師毋女弟子
來得依師毋無師毋者别憑女師女師出家
志業和念從師受籙辭信依科貧無信物師
代出之辭稱父郷居男民生官姓名息女某
年歳某月日時生(父亡稱毋毋取父姓毋亡稱父殁故男生某息女字)
(某)先縁罪重生受女身尫弱愚頑不願出嫁
在父毋家無由得學仐誓歸命仰憑師門盡
力竭誠灑掃自効畢生續明朝夕香火不敢
中悔無有退心依科辦信奉辭以聞唯願明

師賜垂成就謹辭(後悔有考無悔進法得嫁别有科)
第三嫁婦凡爲人婦事勢多端或不欲嫁
尊上逼之或爲貴勢俗家迫取或侍奉法或
無所奉先所受者悉即還師師即申啓若夫
奉道捐改本姓若未有受隨夫受之夫妻同
師師脫逺隔得就髙德投辭如科夫郷居男
生姓名妻某歳某月日時生幸藉宿縁得奉
大道雖禀女弱得依道民(若髙德甲乙之家皆得云道門法門)
方竭丹誠陪執箕箒仰道延生讃揚妙化剋
荷玄祐永充種人謹依法賫信奉辭以聞請

受某籙(如說修行即云)唯願明師特賜垂允謹辭
第四寡婦凡寡婦多種有結帶便寡誓不
重嫁或有男胤年髙不出或年大無兒富不
肯行或貧無人娶或病不能去尚有産業不
還本家如此投師辭稱郷居殁故男生姓名
妻某歳某月日時生亹穢旣深生受女弱出
嫁夫某渉歷某年日月年數隨實言之宿新
罪重凶罰奄臻某夫壻以某年月日時捐背
疾病某故暴殞喪亡銜哀自咎不敢有怨追
恐亡者多愆殃延後人自慮咎積不保推遷

雀䑕樂活憑道乞生希附師門濟度身命依
法賫信奉辭以聞請受某籙果心如志唯願
明師賜副飢渴謹辭
第五歸居女凡嫁喪夫或犯七出或年命
相剋致使離居不自存立還依本家憂患相
纏歸命師門投辭稱父郷居如處女若夫妻
和美大義不絶特以壻亡單寡而歸後命過
者還壻合葬如此依前寡婦儀但辭中異同
隨宜消息
凡出嫁寡婦居三者後皆准婦儀其中辭狀

陳前說後吉凶備述不得全用
下人四夷受要籙
太平經云奴婢順從君主學善能賢免爲善
人良民良民善人學不止成賢人賢人學不
止成聖人聖人學不止成道人道人學不止
成仙人仙人學不止成眞人眞人學不止成
大神人大神人學不止成委炁神人此元品
人上極入道道教愚下下人得學學依善人
受籙如法稱君主郷居男女民生官姓名私
人某賜姓者得言姓年歳某月日時生家生

蠻貊狄䝤隨實言之叩搏奉辭先縁罪深今
生底下甘苦在心不敢有怨蟲草有幸得奉
道門聞見善事誠欣誠躍某雖卑頑謬知謹
愼夙夜盡勤小心敢懈貪生願活伏事君郎
承順大家仰希道祐乞以休息時治灑掃君
上賜與之物豪分撰持換易香油給治淨舍
今賷法信請受符籙伏願明師賜垂哀遂謹
辭四夷云某東西南北四方荒外或某州郡
縣山川界内夷狄羌戎姓名今居某處改姓
某易名某年歳某月日時生叩搏奉辭先因

醜惡生出邊荒不識禮法不知義方亹穢之
中善根未絶某年月日時爲某事隨某事得
來中國聞見道科彌増喜躍含炁願活憑眞
乞生依法賷信奉辭以聞伏願明師特垂矜
副謹辭
凡下人受籙之後别立白籍師爲緘封三告
上言皆得預㑹觀聽申令有功德者善人放
之依良民也
受籙後三日謝恩章
受籙之後渉前三日假令十日受至十二

是三日也詣師再拜三叩搏止又再拜𧵥
信起請章章應自書之若未能者假手同
法亦自拜奏又未能者師友代之代之者
願呪發鑪出官操章復鑪出呪願悉依别
儀受籙者於靖外隨師拜伏師出官稱此
籙生名教其叩齒咽炁若朋友奏者隨朋
友同就位叩齒拜伏咽炁依朋友朋友示
語言之
七十五進百五十籙謝恩章
具法位(臣)某誠惶誠恐稽首頓首再拜

上言謹案文書某年歳昔以樂化制屬諸君
丈人道炁某好道樂神前詣天師某官祭酒
姓名受某官七十五將軍籙積有年載某未
有微功以報所受猥以今月某日係天師某
治炁某考召賷籙賜某官七十五將軍籙并
前百五十將軍籙某被蒙大恩喜懼交集玄
施洪深誠自勸進謹拜章一通上詣
天曹願垂矜省某蒙考召君吏逮召君吏并
某先所受某官七十五將軍籙吏兵營護有
勤今謁爲言功舉遷各加其秩如天曹常科

皆依籙謁署便曹隱職無令失意事訖各還
宫室如故某晚生後長希遭大化未知逆順
宿新愆多今誓攺徃修來漸自精勤乞丏前
後所犯罪過一切昇舉原赦當令某自今以
後所向金石爲開水火爲滅千鬼萬神盡爲
伏諾所化者化所治者差被蒙大恩以勸未
悟恩惟
太上分别哀臣愚劣謹因二官直使正一功
曹左右官使者隂陽神決吏科車赤符吏剛
風騎置吏驛馬上章吏官各二人出操臣謹

爲某等拜上某章一通上詣
三天某曹伏須告報臣某誠惶誠恐稽首頓
首再拜以
聞
空三行
(臣)某屬某宫焚修
空三行
(年號歳次某某月某朔某日某時章於某處黄籙齋壇拜上)
空三行
可漏用全紙一幅爲之

(太清玄元無上三天無極大道太清金闕七寳玉陛下具章奏法位臣姓某上奏謹封)
内方函
(謹謹上詣太上虛無文人宫都司曹治北辰宫)
具章奏法位姓某謹重封
外方函
(謹謹上詣三天門下請進)具章奏法位姓某謹重封
童子超受十誡及七十五將軍籙謝
恩章
上言謹案文書某年某歳月日時生幸藉餘

慶世崇大道遇荷玄祐聞見正法竒方異術
志願修行齡齒蒙稚未能受習曲奉師愍賜
以超擢之榮開晦導昧引入日燭之路今月
某日男女師姓名依科考召授某某官某將
軍籙洪慈特被祗仰屏營驚欣踊躍謹拜章
謝聞伏願
太上三天曹上官典者省覽所陳某蒙考召
逮召某將軍吏兵眞神正炁來某身中同心
并力建德立功善業昇進剋成種人天官有
功謁爲舉遷各加其秩如天曹常科比署便

曹隱職無令失意受功事訖各還本宫一如
故事當令某心明意解動靜合眞幽顯歸附
以爲効信恩惟
太上(云云)
成人超受百五十將軍籙言功章
上言謹案文書某年某歳月日時生宿有善
縁世奉大道(若新化云宿罪深重久事六天或違眞信俗或無所事未絕善)
(縁得歸正一也)好道樂神至誠無巳實希稍進敢願
超階不悟先因福厚今師恩深捨濁汚之類
班清雲之儔開以拔群之方處以不次之位

某月某日男女師姓名依科考召授某百五
十將軍籙吏兵光顯天宫威嚴輔正滅邪幽
顯敬伏豈某草蟲所可剋當不勝感荷屏營
謹拜章謝聞伏願
三天曹特降垂省某考召君并所受將軍籙
吏兵營護有功今謁爲言功舉遷各加其秩
如天曹常科比署便曹隱職無令失意事訖
各還宫室一如故事某未受籙之前億罪兆
過即日乞丐一切赦貫令某自今以後所向
金石爲開水火爲滅千鬼萬神盡爲伏諾所

化者化所治者差被受大恩以勸未悟恩惟
太上(云云)
進籙剌章
某州郡縣郷里男女生姓名年歳被某官召
户屬男女主者姓名治男女姓名
保舉
右牒男女生某前受禁官若干將軍吏兵籙
奉法修眞堪任進授今求遷署請某官若干
將軍吏兵籙如法請給係天師某治炁祭酒
臣某稽首再拜謹剌

上言如牒男女生某前受某官若干將軍吏
兵籙奉法精修堪任進授今求遷署請某官
若干將軍吏兵籙謹條行狀州郡縣郷里姓
名年紀所遷請將軍種數所屬天師主者并
保舉人姓名如牒謹遣功曹使者考召君吏
考覈肉人審知情實某應良選及時當下肉
人元元須待拜署謁言上官謹以剌言臣某
誠惶誠恐稽首再拜詣
考召
臣姓某

四君
上言謹案文書男女生姓名年歳前授某官
若干將軍吏兵籙今遷署如干將軍籙所請
吏兵種數昨入剌如牒須待拜署諸應下者
及時所遷某官將軍吏兵營護肉人有功一
切還中宫言功舉遷加秩等數如天曹常科
比考召君吏所考事立下將軍吏兵付授肉
人隨逐覆蓋恩惟
太上(云云)
右進籙章剌章出官操復悉依前儀約勑授

受亦如初法
凡先受後受同一師者後不須米薪唯紙筆
等如舊異師各信不可虧
凡受更令五年得進一將軍四年十將軍三
年七十五將軍二年百五十將軍一年若志
行庸愚無長進者悉又倍年三倍無功不知
建德直置而巳都不合遷其中聦明才智秀
異功德超群不計年限
事籙行戒
事籙之法恒存其官憶識位次人數少多文

武所主有急呼之文常佩身唯欲蹔脫若兼
參染自可脫之秘籙淨處勿令去失去失有
罰依案科儀穿壞攺易淨之如法夫妻同道
非爲淫穢帶之存之彌不可脫脫之爲淫更
増重考若入餘處凶喪之間危險鬼賊恒佩
勿脫神入體中不存素上籙符在身存師在
心帶之不捨以堅忠信若有喪産及行出觸
穢皆即解除依太上祕教
凡爲道民便受護身符及三戒進五戒八戒
然後受籙受籙之前未受者受籙之後依次

受之誦習通利恒存思行諸識不謬忘則犯
科未受籙時無所呼召受籙之後動靜呼神
不行戒者呼之不至破戒之人吏兵逺身還
上天曹考官便逮致諸厄疾公私災横轗軻
衰否所作不成成功立德捨闇入明施善禳
惡以吉除凶要在行戒神即祐之戒有别文
精詳修習或有不解或有遺忘或有謬誤或
冒禁故爲或尊上逼迫或畏死犯之皆是愆
招悉名破戒即應懴悔首謝自新大略如後
消息施行

凡違戒者背負鞫言恊道信邪雜事信俗此
爲不專中心懷二愚迷猶豫惑障纏深師三
誨之必能攺革守一不惑召神有効三誨不
悛是爲叛道乖逆師尊法應奪籙違眞奉俗
及無所事師慈愍之不追处責怨對事他棄
本逐末雖名奉道實犯正科師移諸官不得
容受積久知悔更立殊功乞還聽許依德昇
遷若瞋恚委遁不輸籙符師勿苦求但移而
巳又外犯陽官死罪從刑即是負道皆應奪
籙鞭笞贖罰章奏解之刑而枉者啓告勿奪

又内犯隂官師友諌喻苟作不從皆宜格奪
輕重詳量師朋評議令法取允幽顯貴知破
戒謬濫師資格同罪奪之後首悔立功隨宜
進署依科遵行去失籙者輸罰更受
凡失更令罰薪五束朱三兩飯賢三人(皆中廚也)
失一將軍薪半車朱四兩飯賢五人失十將
軍薪一車朱五兩飯賢十人失七十五將軍
薪二車朱七兩飯賢五十人失百五十將軍
薪三車朱九兩飯賢百人失三官至百五十
將軍皆輸罰畢得受更令隨功進若有殊功

異德超復由師
凡輸罰後操辭送信皆如初
立功求進
凡能志學皆應從師如戒修行立功建德德
者五德也功者九功也
一曰仁好生惡殺二曰禮敬愼和柔三曰信
忠直不妄四曰義明斷無邪五曰智清正通
達一曰理元炁願念無形二曰理上天志存
大神三曰理下地守靜思眞四曰理四時隨
順仙化五曰理五行宣揚大道六曰理隂陽

係續聖種七曰理文書讃弘道法八曰理草
榖攝延凡命九曰理財貨利下通上此九與
五具在經中諳識文字諮受口訣依案施行
堅固精進誓無退轉是爲立功功被於外德
充於内内外雖殊功德合也有德立功聽求
進業辭隨時宜大略如左某州郡縣郷里男
女生姓名年歳叩摶乞恩辭幸藉善縁崇奉
大法某年月日時蒙師若先以他師云蒙男
女師某州郡縣郷里姓名賜授某官籙奉法
以來積如干年月依案㫖訣遵行鞫言㐲從

戒律不敢違負愚短未達犯或不知才力未
深修行未究思此慙忸寔忘寢食自揆庸品
簡悟未弘某年某月日起習某事從來至今
粗有効驗功微業淺不敢閑寧仰希寸進以
奬愚蔽謹賫科信冒辭以聞伏願明師賜垂
成就塵黷玄鑒追紙驚惶謹辭
太歳某某月日奉辭
五德九功各有經法法有内外學者兼行仁
禮信義智及諸理内祕在心外現在迹迹及
心術更互受名金木火水土榖謂爲六府正

德利用厚生謂爲三事三事六府又號九功
道德仁義禮文武辯法此即九經九經之中
備有功德功德之名爲善緫稱緫稱之中三
術爲要隱形藏名遺榮是也内以心知外以
迹辯辯迹有事事即爲業業在有爲心存無
爲爲簡爲素棄捐繁華期至無爲也簡素之
迹始於身口終以檢心起修五德九功
五德
一者長齋乾蔬不食肥鮮放生救死平等一
心

二者供養三寳禮拜盡節承奉和順不生怠
慢
三者言語眞實無有虚詐方便依法不捐物
益已
四者辯是明非諮師問友布施平正斷決邪
疑
五者智慧精審所說依經經通無礙動靜會
道不自作一法違負幽明
九功
一者勸諸同志念身無爲思身洞白委炁無

形
二者守形虚白若玉無瑕
三者積精内視數髮至足
四者思五藏神見與言語
五者念召體神使四時五行
六者醮六甲八吏符剌地神
七者役使社稷山川衆神
八者習延精炁占說是非
九者呼鬼問以吉凶
右五德九功隨人所能能行之者緫名爲功

功者工也工者能也能救世者助國扶命益
物濟身幽顯有賞自六功至九其事多邪不
精持戒必䧟魔群道之下品有此三階法甚
危險愼之乃佳佳者求進辭略言之
選賢薦德
師量弟子計功補過小愆可恕大德宜嘉凡
立功德五九相和九經三術各有所長修此
業者又有洪纎小弱卑微擬門驅使負薪汲
水隨力効勤中人侍衞拂拭左右灑掃庭内
端正香燈摩研點筆傳譯語言大者富貴勢

力讃揚聖化化惡爲善導歸師門必此功勤
感動幽顯未敢求進師當薦之遷籙不依年
限隨次或超受兼自案前儀消息剌語若必
賢能堪執刀筆薦為書吏其文如左
某州群縣鄉里男女生姓名年歳字某某月
日生
右一人某年月日時從臣或師男女官祭酒
道士姓名受某官籙在治効勤渉如干年月
太玄都正一平炁係天師某治炁祭酒臣某
叩頭死罪再拜

上言謹案文書前狀某奉法精修弘道進德
立功勤欵宜蒙顯署已被仙官吏兵以自防
衞某不以微賤貪生樂活願慕清化習學方
術書畫並精才識朗達求爲書吏助時理炁
某自誓三年洗心試効臣案師法領戸十以
上署書吏一人五十戸以上署二人三百戸
以上署四人五百戸以上署八人千戸以上
署十二人二千戸以上依此爲率臣某今領
戸如干依科應署書吏如干人識眞者稀堪
事者少今捜索忠賢隨能署置前舉某郷里

男女生姓名補任所闕未充或未有所舉於
事是須今請以某爲一時有好道欲樂補者
來復續上願
太上諸君丈人天師君以道炁覆蓋臣某及
某身令在事日覺聦明心開意悟不使凡俗
所見仙訣臣某當與某併心盡力爲太上驅
馳不致逋懈省某情行自誓年滿堪爲民主
當别騰言署爲祭酒拜授之日自更剌章肉
人元元誠可哀愍願道炁歸流赦降愆咎臣
某不勝受恩謹拜章上聞願天曹典者科省

聽許恩惟
太上(云云)
右署書吏章書吏對奏奏竟九拜而已前禮
請謝師如常書吏拜後三月言功准籙生儀
褒賞謙讓
書吏籙生慧解易悟骨炁合眞自然有分先
習散炁散炁者童男童女諮問生炁不死之
方粗知終始便進散化散化一將軍籙稱散
炁童男童女祭酒十將軍籙稱散官保炁祭
酒七十五籙稱散官持炁祭酒百五十籙稱

晞炁祭酒皆行符勑水教訓萬民章表奏聞
濟生救死化得三人爲一功三功爲一勤三
勤爲一勲勲者有德仍得署治内外星宿隨
次受之有勲德者師友褒賞其文如左
國號如干年太歳某某月朔日子係天師某
治炁祭酒姓名叩頭死罪敢言之
天師門下伏聞
大道應感化導善人先亦妙法秉法須才才
者執法幹事功成恩濟蒼生澤潤幽顯竊見
某州郡縣郷里男女生姓名年歳字某禀性

淵深少明經術持戒精嚴處事平允剛而能
柔通而能斷風炁髙朗人鬼所憚實宣化之
良才救時之俊士毀至不戚譽來不欣幽旣
獨善顯必兼通宜進眞化以奬後賢且其在
任已經年所書局應遷親臨正化仰惟明師
善於信受冒獻丹誠言不人廢所貢翹勤伏
待嘉㫖某叩頭叩頭死罪死罪師教所舉唯
賢實允時務即命門下頃刻施行此教出後
謙讓如左
某籙男女生姓名惶恐言伏見男女生官姓

名褒文謬舉聖㫖曲章祗奉驚慙心形飛越
某幸遭妙化恩溢生涯方思竭誠專修所忝
懼於負殿實敢希遷教許守分法開濟時謹
冒披丹理乖飾讓伏願尊慈特迴成命賜遂
愚欵息叨非㨿免忘寵之咎全保寡之眞蒙
斯載躍不敢塵嚴某誠惶誠恐叩頭叩頭死
罪死罪
太歳某某月日
師教敷化須賢待才甚渴衆議勿違宜寢謙
讓師之所命友之所推勞不敢憚逸不敢欣

茍有不堪志有所慕具得自陳(辭一至三得不多)
過度散化章
某州郡縣郷里男女姓名年歳(若童男女父母啓師師爲)
(奏之若夫妻應同受師不得偏坐)狀某禀性質直志合忠樸
心好長生行應端慤清虚眞實宜禀中眞依
科漸昇請受散炁
某年月日男女生官姓名
右五人保舉
上言謹案文書臣以頑昧宣化無方雖思精
誠補益師老而愆多功薄恒懼危墜大慈含

弘賜全首領誓立微勤仰詶
皇極依法搜賢宣和正炁右牒男女生官姓
名生長流浪之俗而能潔已守眞願樂清玄
屬素通詣進問師法延生之方元元之情著
於丹赤求乞之勤感於影像臣以玄中至妙
道法所重愚俗守迷修奉者少某今專信情
在不移伏想
皇極當所思聞輒具告眞言隂陽之施夫妻
二儀種民之要三五七九更相過度同出三
界逍遥三清謹爲請隂陽生炁度道君吏九

炁丈人逮召君吏消災散禍解厄君將吏天
地水三官考召君將吏等一合下入某身中
經營内外辟除患害安魂定魄斷滅三蟲養
育玄根又遣臣所佩左右官使者隂陽神決
吏二人上詣
泰清仙都玉曆著某生籙削某死籍當令某
長生久視永爲種民某以單衣一要爲信乞
未奉道之前千罪萬過令悉赦貫恩惟
太上(如常中言操臣爲男女生姓名拜上請官度散化章也度散化章用中法出官)
(儀在别卷中)

凡受散化具得治寫二十四卷習讀存思預
中章驅使未備眞炁不得爲師
有愆悔謝
凡有愆罪招奪符籙或去失皆投辭悔謝大
體如左
某州郡縣郷里男女姓名年歳匍匐頓䫙謝
罪乞恩辭某以草苗謬遭大化乞垂慈育賜
以生津某年月日蒙署某籙施行越科致招
考讁某年月日時某事觸忤公私犯負
三尊師命門人招奪所佩某籙或某年月日

時於某處某事去失所佩某籙從實言之責
躬自咎殺身無補雀䑕願活冒乞更造之恩
誓浣心腹希重蘇之澤攺徃修來不敢以前
爲比伏願玄慈特垂一開大宥賜使朽骨更
肉奬勗巳枯還荑謹冒依科輸罰如法曲蒙
愍恕萬没猶生仰塵清嚴伏増汗悚謹辭
太歳某某月日時奉辭
師受辭後詳量輕重依科奏聞隨宜授署三
失三愆不得重受殊功異德二十五年乃得
受耳凡殊功異德不可勝言譽其大較觸𩔖

準用其才智濟世文武匡時建立治舍宣揚
玄風化惡還善執正除邪傾國倒家供養三
寳逺略權謀誅鬼滅賊平定四方安寜社稷
救死濟生興隆道教盡力竭財積無退悔能
如斯者是殊功異德也
受讁後無功
凡有過即謝不得逾時寅時有過不得過卯
若事趣逾時不得間日三日不謝罰又倍之
九日不謝謝不得原原在九日之内原後三
日便應立功九日之内不能立功或愚頑卑

猥不知自効或衰老貧病財力不充或童蒙
未悟父毋又凡不能代兒立續輸勤遂乃歷
年直置勿署久久之後忽有殊功隨德次進
明師量也
受讁後有功
凡受讁之後三日九日或悔謝有期期限畢
訖輸罰如科依例得署不問小大皆從更令
始有殊功者趣集隨宜
凡有罪奪籙後原更受同去失之科輸罰飯
賢不得致闕師取其先籙依法淨之去失格

奪首謝日周師爲奏考章
失籙首謝乞恩遷考章未受治不得自遷考
巳受出官得自奏章也
上言謹案文書某州郡縣郷里男女生姓名
年歳某月日時生叩摶首罪乞恩辭素下官
子孫千載運㑹得𨽻道門奉屬
太上諸君丈人道法垂護以自保持蒙恩端
正誠自勸進某昔以某年月日時詣師或天
師某官姓名謝受某官將軍籙吏兵營衞積
年安隱某施行多違罪過山疊招延考罰非

意去失某年月日時於家或在某處遭公私
逼迫水火盜賊依實言之不知所佩籙何在
尋檢不得或恐燒没凶人將去隨事言之依
法自讁輸薪如千車設廚如千人以贖除罪
過得受更令臣妾不勝見肉人元元謹爲拜
章以聞願上官典者分别省理乞丐原赦某
身千罪萬過宿新愆障一切蕩除依案科制
輸失伏罪首過乞恩得署九宫别當刺請今
先陳言
勑某自誓攺徃修來原罪除咎功行日新與

之更始保其愼終所失將軍吏兵致有考召
謁還天曹各安宫府無有恚恨恩惟太上(云云)
有治者失籙自遷考章
上言謹案文書某以凡微千載之㑹得在道
化効勤無績愆闕屢修彰上師家以自保持
蒙賜如干將軍籙内以治身外以治病得有
今日誠自歡慰豈是肉人所能負荷而奉修
不謹無狀多違招延考讁忽以某月日零失
所佩推㝷追求不知所在某思過自責爰從
受籙以來實無功賞奬助之勤吏兵坐某致

有罪負繫在三官至今削奪零失所佩伏自
剋責追謝前愆歸命
大道乞一切之恩謹冒罪拜章謝聞上官典
者通行文曹赦千罪萬過某雖憑請髙在化
日淺不知逆順今剋心蕩腸改惡修善乞原
徃日之釁更録將來之誠所求籙上將軍吏
兵遷還本職今依科輸讁布德道門恩惟
太上裁垂省察分别求哀(此失籙解考謝罪章事訖輸解更罰)
(自攺也)
輸罰未備遷考章

上言謹案文書某州郡縣郷里男女生姓名
年歳妻息年歳叩頭自搏首罪乞恩辭列素
肉人頑愚無知貪生樂活以某年月日詣某
官祭酒姓名受某籙吏兵以自保持從來受
恩身體强健肉人奉法懈怠防險不固以某
年月日行於某處忽然失去符籙思過責躬
累自首謝從道求哀比加賞慕四出㝷博遂
失所在(有罪云)頑愚觸壁致招深尤某年月日
時爲某事犯違師法所佩某籙被奪悔謝剋
躬誓自攺勵叩頭向臣求乞平省伏案師法

去失有罰罰後更署立功依科某失如干將
軍籙罰薪如干車飯賢如干人制罰責者以
肅其違值今災厄私門困苦敢縁
大道慈仁含弘毎愍凡愚法有申延某失某
籙即應被罰但某童蒙加且女弱或又老年
不任樵伐未辦飯賢誓志爲計展其立功求
乞哀恕臣輒愚情量儀準法使行送罰薪如
干車飯賢如干人以爲微漸懼不上合伏用
悚息如蒙矜允所送薪及飯賢如干人共值
如干又詣治請受更令九官籙謹爲上聞㝷

願白剌其飯賢如千人别剋良日於治施設
所餘薪及飯賢未具須賫詣治解了解了之
後進受仙靈二官某自申明
太上天師洪澤大恩臣草苗小子不明大度
謹冒湯火拜章上聞願上官典者特垂矜省
原某愆失千罪萬過若有考召君吏爲言功
舉遷加官益秩無令患恨恩惟
太上(云云)
送罰遷考後受九官剌
某州郡縣郷里男女姓名年歳字某户屬男

女主者姓名治男女生姓名保舉
右牒男女生某某年月日時從臣或男女官
祭酒姓名天師如干世男子孫張某受如干
將軍籙奉法違科致招考罰某年月日時於
某處爲某事或無故不覺去失水火盜賊逼
奪隨事言之㝷覓積日盡心竭力遂不能得
未測所在甘罪吞音不敢怨訴但蟲蟻願活
草苗貪生恐值年世百毒流行罪穢肉身無
所佩帶深懼遭罪命若晷刻仰縁
大道慈父聖毋含弘曲濟開許自新某今改

徃修來依科輸罰洗心欵到遷考乞恩請署
更令九官吏兵如法請給係天師某治炁祭
酒臣某稽首再拜謹剌
上言如牒男女生某前受某官籙罪考去失
今輸罰乞署謹條州郡縣郷里姓名年紀所
屬主者保舉人名謹遣功曹使者考召君等
署正肉人審知誠狀某應蒙原恕宜署九官
及時當下肉人元元須待拜署謁言上宫謹
以剌言臣某誠惶誠恐稽首再拜詣如前
送署遷考後受九官章

上言謹案文書某州郡縣郷里男女生姓名
年歳某年月日時生今住某處即日叩頭自
搏首罪乞恩辭某實凡微蟲草之末謬藉先
善叨厠人流良縁増長聞見正眞前以慕化
制屬大法好道樂神願得久視某年月日時
詣天師某官祭酒姓名受仙靈若干將軍籙
積若干年無功罪積爲考所逮某年月日失
所佩籙無狀所招比過自責推求不得某從
來實不自關啓諸有負坐跪君跪吏閉繫三
官願爲原赦刑罪功賞時達還官復職各如

故事某以晩生遭化日淺未解逆順今當自
責出若干某物以自拔贖備録科格某改徃
修來乞丐原赦前後刑讁與之更始特蒙矜
愍即日署更令九官(昨向某時)入剌如牒須待報
應拜授諸應下者及時營護肉人有功遷序
依天曹科比所考事立九官吏兵隨逐覆祐
滅罪興福道德日昇功業成就恩惟
太上(云云)
輸罰受籙後三日謝恩言功章
上言謹案文書某以無狀罪過委積以某月

日時忘失所佩如干將軍籙思愆自責推求
不得從實關啓被蒙恩覆男女師姓名某月
日更賜拜署非肉人所可重招不勝喜悅拜
章以聞先跪君跪吏閉繫在三官者乞一切
之恩願爲赦貸刑罪還官復職各如故事某
遭化日淺未知逆順今誓改徃修來不敢以
先爲比違負之愆特丐更始願從今以去金
石爲開水火爲滅所治者差所化者化以明
師道有信之効輒當勸示愚民不敢懈怠恩
惟

太上(云云)



正一法文太上外籙儀
















