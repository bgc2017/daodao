








上清佩符文絳劵訣
流金火鈴符
佩此符皆宿命應仙佩符之身出入遊行常
當存想已身項上有圎光映照四十萬里之
外九年勤心眞靈下降以紫繒二尺二寸朱
書佩之頭上(右符出紫度炎光經)
髙上玉晨命魔靈旛
佩之者主制南方赤帝魔靈大王依日入室
誦南方曲施旛於室内安南方黒筆書絳繒
上(右出曲素上經)

赤帝招靈致眞攝魔之符
以青書赤板上令廣九寸長一尺二寸安室
南面修行誦經入室百日與神人共言三千
日室生自然赤霞之雲欲致眞人天仙當書
如法著符東面精思百日眞人降形仙人詣
房授子神眞之道(右出金眞玉光經)
上元豁落月精之符
欲通靈致神黄書白紙西向服之精思百日
神人降形與兆共言欲制魔攝精以黒書赤
木板上九寸施著東北之上百日北帝捕魔

天元攝精萬妖絶滅内外蕩清帝皇之章祕
而修行七年飛仙白日升天
五元豁落熒惑星精符
欲致南嶽眞人仙官以青書赤紙南向服之
精思百日仙官立到眞人詣房賜兆神芝寳
文與兆共言欲制赤帝之魔以黒書赤木九
寸板上向南面百日天魔束形萬精自喪帝
皇之章行之七年白日升天(右符出七元經)
青帝甲乙通靈玉符
青書絳繒佩身又以甲乙日青書絳紙上東

向服一枚三年甲乙青腰玉女降見兆身通
靈知東方萬里之事致東嶽仙官送自然之
𢊍九年青帝降於寢房迎以青霞之輪上升
上清宫(右出靈飛六甲經)
清微天始青正法除六天文
始青飛玄之氣結成玉文佩者制靈使氣威
攝十方出空入無萬道開張
禹餘天元白正法除六天文
元白飛玄之氣結成玉文佩者匡制萬靈威
神滅魔辟却陽九防過窮年災所不傷出入

空玄適意所行(符出三天正法經)
玉清沖融育鬱敵沙天齊暉晨隱書
金玄内文
西王母受之於北極皇上先生行神仙之道
當以青書紫板上置東北方以滅蒼帝大魔
王官屬招致東北方福都集永安世界蒼帝
仙官十年則致仙童十八人給兆驅使取自
然靈藥髙上飛玄羽章又以青筆書紫紋上
佩身行之東北永安世界則萬靈束帶魔王
稽首禮迎得乗紫雲羽蓋飛行玉清宫

玉清碧落空歌餘梨天總晨九極隱
書金玄内文
玉清髙元君所佩行神仙之道當以黒書丹
板上置南方以滅南方赤帝大魔王官屬招
致南方仙官行之一十八年則洞陽丹靈眞
景君降形於兆身役使仙官取自然靈藥又
以黒書絳紋佩身行之南方宛梨城境棄賢
之世界則大魔王束帶稽首禮迎仙官侍衛
入南嶽則得南極寳書致丹雲羽蓋一十八
年飛行玉清宫(右符出玉清隱書經)

左靈飛玉符
玄氣始生之精素羽之章佩之九年乗空飛
行上登五星欲修之日書左足蹠心即能躡
空飛行書絳繒九寸佩之右統六甲十二神
玉女十二人侍前(右符出九眞升玄上經)
北帝素靈滅魔殺鬼玉文(受之於高上三天衛)
(以素靈玉女三十六人名九天兵信玉清神霄王所佩)
欲殺庚辛日鬼黒書丹素上長一尺二寸廣
三寸二分庚日安南方丙上辛日安丁上閉
氣三息叩左齒三十六通祝曰

天開地通玄氣朗清掃除浮翳五道煥明
奉帝詔命檢校萬靈北酆所部威嚴正形
髙上所攝促無時呈群魔自到鬼爽滅精
風發電激自天肅平皆如玄符伏注帝庭
畢引氣三咽止行之三日鬼魔皆束形見
影受事於眼前萬魔伏法群凶滅跡也黒
書丹紋上佩身遊行天下萬鬼竄伏群靈
莫干三年自得役使太玄玉女五人(右符出玉)
(清隱書經)
上清佩符文絳劵訣
