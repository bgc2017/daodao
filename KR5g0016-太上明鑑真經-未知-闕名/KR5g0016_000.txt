








太上明鑑眞經
老子曰金水内景以隂發陽能爲此道分身
散形以一爲萬立成六軍千億里外呼吸往
還乘雲履水出入無間天神地祇邪鬼老鬽
隱蔽之類皆可見也審其精思逆見方來子
能守之爲仙王也
老子曰欲行明鏡勿入喪家庠乳之中精衣
香薰沐浴五香并飲蘭桂之液無食薰辛之
物絶棄腥臊无近婦人於密靖之地幽室之
中不聞車馬之聲金鼓之音鳥獸喧噪乃可

爲之此道之忌莫甚於驚一往不復反一敗
不復成也當其時心不欲復有所存耳不復
欲有所聽汪心正目彷彿想念至精不怠乃
復可成
老子曰當得眀鏡九寸無令面有偏缺毁損
疵瑕務欲清明周正不失人容色者善昔我
先師以尺二寸鏡前後左右一焉名曰四規
行此道者甚難速成易得若驚則有大殃少
能者也文子豪成皆以一尺鏡一枚正置其
前亦以見神而不能長生也

老子曰以九寸鏡各一枚俠其左右名曰日
月亦以延年矣若欲分身散形坐在立亡上
昇黄庭長生不死役使百靈入水入火入金
入石入木入土飛行在意者當用吾四規之
道若但欲逆知吉凶日月足矣
老子曰立規之法皆去己一尺五寸令與眉
齊各垂紫青線下有華水務令平也晝夜不
閉目以得爲效不可閉目者恐當閉目之時
神明忽見而不即見之或失神以去或卒開
目見之而漸致驚懼而敗也

老子曰四規之道必見尊神非上士至眞勿
以此示之吾道至宻世無其人寧見道門欲
行四規者皆令去己一尺五寸高三尺東規
當見仙人二人冠丹纚之冠面貌狹小耳高
其頭身皆生黑毛見之勿驚西規當見西王
母玉女侍之南規當見中和無極元君一身
十一頭冠自然之冠衣色赤北規當見天皇
君十三頭衣冠之色如其時也陵陽子明得
此法曰或見二人衣黄衣冠黄冠白鬚者即
延壽君也少者受命君也或見二人赤衣赤

幘年少者禀命君也老者司命君也或見二
人衣羽衣黄色玄冠者察行君也或見三人
衣羽衣赤色青冠者聽響君也或見一人大
冠朱衣執筆把扎者司過君也或見一人黃
衣冠掩面者增年君也或見二人赤裳者視
形君也或見玉女青衣者名曰惠精玉女或
見玉女黑衣名曰太玄玉女或見玉女赤衣
者名曰赤圭玉女或見玉女黄衣者名曰常
陽玉女或見童子三人青衣紫下俱來者一
名常在一名絶洞一名五德或見九玉女衣

服五綵俱來者一名上一名虎一名扶一名
靈闕一名孔林一名馮一名住一名多一名
　或見一人目下徑三寸黄衣青下者同目
君或見嬰兒長二三尺向人笑者是九都童
子或見童子長五六尺立而笑其上有自然
蓋者日中童子也上無自然蓋者月中童子
也或見人頭鳥身五色玄黄者上上太一君
道父也或見九人皆衣青衣而白首者無極
大元君也或見一人長六尺五寸冠角白衣
赤領或虎文鳳章者姓李名耳字伯陽見之

常以平旦或見一人長六尺七寸冠重華白
衣青綵名李舕字伯陽見之常以曰出或見
一人長六尺九寸冠重華五色衣名李字
伯光見之常以食時或見一人長七尺二寸
冠辟邪衣羅袿形像龍蛇名李石字孟公見
之常在禺中或見一人長七尺三寸冠飛龍
衣朱衣名李重泉字子文見之常以日中或
見一人長七尺五寸三傑冠朱玉衣名李定
字元陽見之常以日昳或見一人長八尺冠
皮毛衣黑衣名李元字伯始見之常以日晡

或見一人長八尺五寸冠自然衣龍蛇名李
願字元生見之常以日入或見一人長九尺
五寸冠自然衣青紫名李願字伯文見之常
以黄昏
老子曰上士爲之七日中士一旬下士一月
成也老子曰紫青爲裏合之九寸規者尺二
寸老子曰上士爲之先見己形次見宅中鬼
神次見天神鬼神或有一身不皆見之多不
過六神七神來也但熟視規中勿熟所見神
也亦勿語亦勿拜急自定無驚恐

老子曰爲此道者春無伐木夏無水灌滅火
四季之月無掘土秋無鑠金冬無遏水杼井
老子曰爲此道者春無食肝夏無食心四季
之月無食脾秋無食肺冬無食腎五臟神怒
則令人不明不壽
老子曰爲此道者長不怠七日得者七十日
一施之必如初日此道可以還年却老也陵
陽子明曰坦然己平
老子曰見神之後更施之可問以長生之要
則具以告之

老子曰爲此四規之道既成可以握一規之
道施之不復用四幽闕二重齋著緑幘上入
北極下入玄蹤以鏡其事爲此道常當上朱
鳥高三尺下玄武高五尺左青龍高九尺右
白虎高七尺又當履日月
老子曰不唯己也又當令朱鳥銜九寸鏡玄
武背負尺二鏡青龍銜日白虎銜月己形象
龍蛇須能分形坐見四海之外乃止止者眞
物來夜則以燈燭麻油爲火大善欲治病人
及入大山恐山神及百鬼試人者以一規著

户上一器華水著下拔刀劍横水上以刃外
向百鬼不前有老鬽至入户者亦不得過水
即死血在水中祕之勿示俗人
老子曰欲辟五兵百邪者以三寸規一枚鑄
圓天符著其懷隂日右陽日左入大衆所爲
勝人人皆畏之吾道秘矣
某年某月某日臬州某郡臬縣某郷里道士
某以
老子四規眀鏡要訣授學者某州某郡某縣
某郷某里某以白絹四十尺米一斗薪一束

鹽五升爲盟丙不得不告要言臬不奉身入
黃泉一同先師玄君張白羽偶成金師臬丙
共晝一爲信三年有效乃得傳不得傳非其
人身謝天地水三官得仙不得背本之言
老子曰迴天符一名圓天符一名蓋天符左
元放所秘之朱書
　　　　　　　　(老子曰圓天符辟災/殃可得長生久視與)
　　　　　　　　(天相保虎狼摧牙折/齒百兵不敢向見之)
　　　　　　　　(則伏不敢起某甲服/此符誰能知者左社)
　　　　　　　　(右稷當得天福千秋/萬歲長生无極急急)

　　　　　　　　　如律令
昔黄庭眞人道士稽首敢問天地五行之氣
人爲貴或壽不壽何乃故
老子曰人受天地之氣皆壽百二十歲但喜
怒貪色嗜美甘肥快口不能止穀空處不樂
日居俗間不能思道皆邪鬼伴故令不壽道
士曰若設能止穀不樂甘肥快口好色可以
自度不老
老子曰子能好道善愼身心奉守一身可得
不老藏之石室爲寳也人頭圓法天足方法

地五藏法五行四肢法四時九宫法九州目
法日月髮象星辰子應天基故萬物之中人
最爲貴天有神藥名曰就衡布列天下乃生
濕濡之地其葉光澤如長雄生道壯盛秋八
月雄雌俱合根結枝葉交錯龍蛇得之銜用
藏匿陽春三月雷鳴便出人得食之藏石室
堯遭洪水民飢渴令民採之皆用告活審而
服之可得神仙聖人服之閉口不言今以告
子可得度身候以霧採之以盛秋雌雄合會
甚爲良也懸之舍北隂乾擣千杵盛以大盤

蜜和丸如梧子日服三丸日數有三七二十
一日其道畢矣服之一日上遊泥丸下還崑
崙服之二日遊止玉堂服之三日歷玉户服
之四日排華蓋止絳宫服之五日縁華山大
佳諸神相將登玉天上玉堂服之滿二十一
日男女中壯小各得其所可不勉哉傳之與
賢銜草圖曰二月生於道傍其色青可九節
下第三節有十二葉第四節有十二葉第六
節復有十二葉凡三十六葉下根如坐人長
三寸許中正白皮黄其味甘辛七十六神丹

經合藥符四方各别作四符合藥有神
　　　東方青牙童符
　　　　　　　　　　　以青書之置
　　　　　　　　　　　東方成日作

　　　南方赤句王女符
　　　　　　　　　　　以朱書之置
　　　　　　　　　　　南方滿日作
　　　　　　　　

　　　西方大將軍符
　　　　　　　　　　　以白書之置
　　　　　　　　　　　西方建日作


　　　北方天合同符
　　　　　　　　　　　以黑書之置
　　　　　　　　　　　北方收日作



黄童玉女主藥精可以合藥日造符四方不
畏諸耗
老子曰下形中尸若蟲道士服之即蟲下時
氣須臾目明下此煞尸但視有明破日蕩除
形身即飲潔清諸不留滿七破伏尸蟲下不
過七破七破老人更少當靜退也又二符者
同出老子三十九眞符第人符本受書二卷
符出不同故重書破伏尸亦兩符凡下尸不
得預語人剋日三尸雖無耳目預知人但密
知耳合藥須靜處入山所宜時節正月一日


二月二十五日三月二十四日四月十六日
五月十一日六月六日七月二日人月二十
五日九月二十一日十月十六日此是天倉
開日可以名山行來吉利正月子二月丑三
月寅四月卯五月辰六月已七月午八月未
九月申十月酉十一月戌十二月亥此日是
天地開曰入山最吉可久居令人安穩無患
老子曰入山符丹書白素帶之横行天下
老子曰無名之名蓋我之宅有名之名喪我
之橐無貨之貨全我之德有貨之貨喪我之

賊罪莫大於婬禍莫大於貪咎莫大於慾有
此三禍名禍之車小則危身大則殘家雖然
齋心念三神焉
一名靈朱君二名靈明君三名靈黄君常思
念之行住坐卧日三稱其名可度厄年也祕
之莫傳













　右第一神衣綘服黃裙第二神衣黃服黃
　裙第三神衣絳服黃裙

大上明鑑眞經










