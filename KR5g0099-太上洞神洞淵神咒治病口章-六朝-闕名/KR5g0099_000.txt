








太上洞神洞淵神呪治病口章階五
　　　鳴天鼓三通發鑪
太上玄元五靈老君三炁正神急召臣等身
中五體真官三五功曹上下大夫左右龍虎
君捧香使者傳言素女執案童子各二十四
人尚書僕射通事小吏十二萬人關啓
無上三天玄元大道君十方太上臣等正爾
入靖燒香奏上口章治病消灾願得八方正
炁入臣身中令所啓上御逕達
無上玉皇上帝几前

　　　次四方拜西方始訖向東鳴天鼓三
　　　十六通
　　　次長跪出吏兵
謹出臣等身中仙靈高官直使功曹各十二
萬人正一功曹十二萬人三一功曹十二萬
人促氣功曹十二萬人治病功曹十二萬人
太醫小吏十二萬人上部功曹十二萬人中
部功曹十二萬人下部功曹十二萬人上部
使者十二萬人中部使者十二萬人下部使
者十二萬人高車使者十二萬人赤車使者

十二萬人元真使者十二萬人元神使者十
二萬人陽神使者十二萬人陰神使者十二
萬人高車刺史二十四萬人收氣食氣吏收
鬼食鬼吏收邪食邪吏收凶食凶吏收精食
精吏收殃食殃吏收病食病吏各六十萬人
太上治病玉女十方主者各七十萬人出出
者嚴裝顯服冠帶垂纓整其威儀羅列鹵簿
上下相次森然住立臣等前後左右各各兵
刀外向整頓刀杖千人齊唱萬人同和去臣
等三步自共相顧望直使功曹頭戴通天之

冠身著皂紈單衣腰帶龍虎之符手捉金剛
之戟各七十二萬人在臣等前正一功曹頭
戴朱陽之幘身著絳章單衣腰帶通天之鉾
手捉夜光之劒各七十八萬人在臣等之後
衝天大將軍頭戴五色之冠身著錦鍊之袍
腰帶百鍊之刀手捉九折之刃各四十萬人
在臣等左横奮大將軍頭戴玄陰赤幘身著
七玉黑衣腰帶百鍊黑戟各九十萬人在臣
等之右功曹在上主簿在下天官在左地官
在右文官在前武官在後五色之幢威儀翼

翼乘車駕馬龍虎之騎步行乘輿各各相次
青隊在東白隊在西赤隊在南黑隊在北黄
隊在中央步楯在前細射在後賊曹在左禁
防在右搥鍾鳴角隱隱闐闐五嶽軍馬伺候
巷陌四海軍馬羅截九州崑崙玉京軍馬駭
滿虚空各各内外相應將領諸鬼王令勑魔
兵各各令殺鬼今某郡縣郷里男女某甲辭
列昔日百官子孫習俗常人千載之運得在
道門末民之例奉屬
大道私自欣慰蒙恩某口辭奉神不明多有

考氣招延不祥自頃以來家業不利宅中凶
耗萬端不吉灾祟云云又某身若干月日忽
得疾病狀(云云)慮不育活蓋聞
夫道能迴死易生歸命之者無溺不濟章奏
通達無往不救恩在太上事由主者臣等凡
愚事在宣揚三洞之旨不忍所見煎厄之急
大小元元向臣等叩頭搏頰告訴丹赤求乞
救濟臣等不勝所見肉人窮命轉燭專至可
愍輙爲伏地拜口章一通露在臣等前玉案
上如前人口章留辭事事上啓不敢越𧥱多

有所語唯願今日直符執案主者導候令使
左右宣直官治從事上下素女功曹與左社
右稷擎案主簿各七十萬人與章俱上對應
天曹令事事判决文書傳達了了分明功曹
小吏一合來下聽省臣等口奏章言須事訖
各各還宫室復位如初吏兵交關天曹必令
事事判了勿使稽停停者吏兵先坐時爲通
達令道炁下流覆衣肉人令病者速差差者
吏兵有功言功天曹加爵遷秩各各相告下
上官天地之中所病人之鬼一一收而却之

令病得愈醫治玉女事事按行隨病布藥令
下檢校隨病狀治之了了得差差各有功賞
萬等不合有恚恨治病之官吏兵各齎針藥
之具與盧醫扁鵲領天下醫王與治病功曹
三百六十人主生小吏二十四萬人祈請玉
童七十萬人一一來下應章羅載急令得差
平復能行龍登虎步康休無他謹以元元上
啓請省章言
泰玄都正一平炁係天師陽平治太上中炁
三洞弟子某岳先生(臣)某稽首再拜

上言謹按文書某郡縣郷里同道男女官某
甲年如干歲户男女口如干人願辭所云列
闔門胎生祐骨子孫蟻細常瞢習俗之未輪
轉生死得有今身長於草野六畜不别信邪
倒見非爲一劫先身實縁千載之運遭幸之
際得入清化叅染法教奉屬
大道草苗之次得在天民私自欣慰但某肉
人百行多違罪過狼藉考重三官以招不利
頃者以來大小病疾災禍妖怪鬼精災害宅
舍虚耗錢財夢景不吉又某疾病淹篤所苦

云云大小相守不能有感請祈萬神禱賽無
益今者厄困恐不全濟上窮下迮無心自厲
東西卜問龜易所推唯言某家親大祖父三
十六世以來有犯天詛地詛日月之詛星辰
之詛五社之詛水火之詛五盟七詛之罪先
世所犯讁在三官來耗害生人致令居生轗
軻事云云皆恐某家七世父祖昔日生在之
時違天負地五逆不孝誅君截位殺害帝主
方伯二千石令長大臣三公九卿尚書僕射
星宿大臣或欺神慢師駡辱父母或嫌度聖

聞妄造自用或壞真宫静治神人鬼屋偷人
牛馬牲口財帛人所發覺引天及地欺神唤
日指㸃星辰社祠廟下更相呪詛野道復連
而死死者相引歷劫不休遂至彌滅子孫相
呼展轉不絶地下不斷殃及後世又恐某家
先世七祖父母依官仕宦枉殺無辜殺害良
善訟繫賢人嬖他奴婢牛馬之屬枉絶人命
不以道理或謀伯叔中外之親取其錢財婬
色内亂非人所知或殺人之夫圖人之妻細
作兩頭交亂二國不知殺誰之父害誰之子

不知殺誰之夫害誰之婦不知圖誰之國害
誰之主不知殺誰之君不知害誰之臣不知
殺何人之母孤何人之子不知欺誰之善殺
誰之賢不知偷何人之物不知盜何人之財
不知伐何人之祖不知殺何人之孫不知燒
何人之屋滅誰之門先世以來亡人七祖有
如此罪引逮及先亡者某家先世或有落水
死者即請水葬之清凉内外朗然若以火燒
死者即請火葬之赫赫飛仙無礙若刀兵而
死者即請刀兵而葬之刀兵滑利利於後世

若獄市死者即請獄市葬之獄市長流世世
無他若落崟石而死者請以崟石葬之崟石
道暢萬草青青若虎狼害死者即請以虎狼
葬之虎狼毛皮文章使萬劫通利若卧厭死
者即請卧厭葬之清浄綿綿世世安吉若有
病死者哽死縊死絞死刀兵斬死者各隨所
屬安而葬之又恐上世亡人等有如此死者
死日不吉星宿不度亡者謫作在三官二十
四地獄之中或世人社廟逋廢晝夜擔沙負
石填江塞海不得休息亡人愁毒訟訴天曹

主者求取生人自代致令某疾病危厄災殃
患禍皆是先世亡人死日不吉不利生人與
百鬼梯道來往耗害生人恐亡人生存之日
取婦移徙之日葬埋之時犯觸禁忌亡人死
日不吉星宿不滅
今請東方角亢氐房心尾箕拔出某家亡人
七世父母三十六世以來殃考基謫悉令除
判消然解脫上生天人之中衣食自然若在
三塗八難之中者一一爲遷㧞之若亡人等
七世父母先世以來叛道入邪反覆之愆罪

結山嶽未蒙原赦者願請太真小吏百二十
人官將一合來下和愈之解否無他攝鬼等
合共驅逐小鬼時行疫癘脫籍之鬼一切收
而卻之若先亡後死七祖父母五逆之殃無
狀之罪萬過千咎違天負地難恕之愆一切
原赦除判了了令某家七祖父母三十六世
以來刀兵木索縣官牢獄市死者或木石所
搥磔死者或癕腫惡瘡死者或落水火沉燒
死者或有流離他方不得葬埋之者各各隨
其死處而葬之若某家七祖父母三十六世

以來移徙嫁娶造宅所爲犯觸惡星醜宿不
得道理逢逆劫殺青龍白虎朱雀玄武勾陳
八神禁忌以致不祥或移徙葬埋犯解大將
軍太歲太陰衝破劫殺五部刺奸十二司命
十二月建五虚六耗天年歲星宅中伏龍七
獄吏井竈之神青龍白虎朱雀玄武六合勾
陳天后所居天空天一功曹傳送太一登明
天剛從魁河魁大吉小吉斗加陰陽四面注
殺□尸六害高功卑功天功地功水功土功
金功木功時惡之鬼訟考之殃青功赤功白

功黑功黄功天𩲨地𩲨青𩲨赤𩲨黄𩲨白𩲨
黑𩲨覆水汙池零林之鬼營傳符廟飲食之
鬼殺生血食愛錢邪濁不正之神山林孟長
十二溪女男孟女孟大孟小孟青孟赤孟白
孟黑孟黄孟百獵鬼行破殺下官故氣山川
廟祠衆邪鬼神祈禱呪詛天禱地禱大禱小
禱南郷三考司命大王立路之神三皇五帝
伏羲將軍自稱五霸伐殺將軍天心太守九
江大神十二水帝五道將軍左右掾吏一切
禁官四海遊獵道上行客五虚六耗五毒凶

吹十二不媚之鬼春秋冬夏清濁之氣歲復
月連日復時連鬼賊盤結不去者願一切分
别隨時解散四面呪詛黄帝五霸以來壞軍
死將脫鋒之鬼光怪集聚合爲精祟崟石草
木蟲鼠龍蛇狐狸虎豹鳥雀衆精下官故氣
六甲六乙六丙六丁六戊六己六庚六辛六
壬六癸十二時上支干禁忌之鬼共爲精祟
羣輩相逐皆共乘車騎馬步從鬼兵枸閉生
人魂魄殘害天民招唤死人七世父母三十
六世以來盟詛不了地下相引逮及生人不

知某家七世父母死人從何許來姓族所由
婚姻悉何方人死亡之日屬何郡縣何郷里
將作掾吏爲何姓名皆屬星官爲是何宿
角亢氐房心尾箕青龍七星主之位屬東方
甲乙官青帝歲星木精主春正月二月三月
寅卯辰歲月日時始春王相能消土精
斗牛女虚危室壁玄武七星主之位屬北方
壬癸黑帝辰星水精主冬十月十一月十二
月亥子丑始冬王相能消火精
奎婁胃昴畢觜參白虎七星主之位屬西方

庚辛白帝太白金精主秋七月八月九月申
酉戌始秋王相能消木精
井鬼柳星張翼軫朱雀七星主之位屬南方
丙丁赤帝熒惑火精主夏四月五月六月巳
午未始夏王相能消金精
魁𩲃𩵄䰢魓𩳐魒七星位屬中央戊己勾陳
鎮星土精分節王相能消水精
二十八宿三十五官死人所屬諸官天兵隨
事解釋又恐某家先亡後死七祖父母從無
極世界以來有諸犯觸

角宿三星十二度二清二濁將從二百七十
人惡星當滅復連當絶
亢宿四星九度一清三濁將從三百五十人
惡星當滅復連當絶
氐宿四星十五度一清三濁將從三百五十
人惡星當滅復連當絶
房星四星鈎鐵二星合六星五度一清二濁
將從一百五十人惡星當滅復連當絶
心宿三星五度一清一濁將從三百一十人
惡星當滅復連當絶

尾宿九星十八度一清二濁將從一百二十
五人惡星當滅復連當絶
箕宿四星十二度一清一濁將從三百九十
人惡星當滅復連當絶
謹請東方九夷九九八十一官君將從兵士
七十億萬衆一合來下主解某家七世父母
先亡後死三十六世以來所屬七宿角亢氐
房心尾箕七星都合七十五度一百清八十
濁各隨所屬何星何宿一切解脫悉爲消除
斷絶之皆令惡星當滅復連當絶

斗宿六星二十八度一清二濁將從三百六
十五人惡星當滅復連當絶
牛宿八星八度一清三濁將從三百六十五
人惡星當滅復連當絶
女宿四星十度三清二濁將從二百三十五
人惡星當滅復連當絶
虚宿三星十度三清一濁將從二百三十五
人惡星當滅復連當絶
危宿二星墳墓四星合六星十四度二清一
濁將從四十八萬人惡星當滅復連當絶

室宿二星離宫六十星千二百度一清九濁
將從千二百人惡星當滅復連當絶
壁宿二星七十度千清百濁將從三萬九千
人惡星當滅復連當絶
謹請北方五狄君五五二十五官君將從二
千九百萬人兵士七十萬衆一合來下主解
某家七世父母三十六世以來先亡後死所
屬北方玄武七宿斗牛女虚危室壁七星都
合九十八度萬清九千濁各隨所屬何星何
宿一切盡爲解除斷絶之

奎宿十六星十六度一清二濁將從十二萬
人惡星當滅復連當絶
婁宿三星十五度一清一濁將從二十六萬
人惡星當滅復連當絶
胃宿三星十四度一清一濁將從一千四百
人惡星當滅復連當絶
昴宿七星千二百度二千清一百濁將從三
百二十人惡星當滅復連當絶
畢宿八星千六百度二清一濁將從一百三
十六人惡星當滅復連當絶

觜宿三星十一度一清十濁將從八十九人
惡星當滅復連當絶
參宿九十星一百度三十清四十濁將從八
十萬人惡星當滅復連當絶
謹請西方六戎君六六三十六官君兵士四
十萬衆一合來下主爲某家解七祖父母三
十六世以來先亡後死一切死人所屬西方
白虎七宿奎婁胃昴畢觜參七星合八萬度
千清萬濁各隨所屬何宿何星一切悉爲解
除斷絶之

井宿八星三十六度二十清九十濁將從七
千六百人惡星當滅復連當絶
鬼宿五星四十度二十清三十濁將從七萬
人惡星當滅復連當絶
柳宿七星七十度十九清二十濁將從三千
人惡星當滅復連當絶
星宿七星七度二十清三十濁將從九千九
百人惡星當滅復連當絶
張宿六星六十度一百清三百濁將從九萬
七千人惡星當滅復連當絶

翼宿二十二星千八百度二十清三十濁將
從三百九十人惡星當滅復連當絶
軫宿七星七十二度三十清九十濁將從七
百六十人惡星當滅復連當絶
謹請南方八蠻君八八六十四萬官君將從
六十四萬衆兵士七十萬億衆一合來下主
解某家七祖父母三十六世以來先亡後死
所屬南方朱雀七宿井鬼柳星張翼軫七星
都合十二度九清九濁各隨死人所屬何星
何宿一切悉爲解除之斷絶了了復連解散

之
魁𩲃𩵄䰢魓𩳐魒七宿位在中央勾陳七星
戊己黄帝鎮星土精四季分節王相消解水
精璇璣玉衡明堂絳宫七星北斗共二十八
宿周天三百六十五度四分度之一十八萬
清八萬濁所請官將周遊反覆盡爲解度使
惡星當滅復連當絶
又解三陰三陽千柔萬則千清萬濁復連生
人先世祖考三十六世以來先亡後死亡人
所屬六甲六乙六丙六丁六戊六己六庚六

辛六壬六癸十二支干之上五道之神凶者
當滅吉者當出復連當絶刑屬五子五丑五
寅五卯五辰五巳五午五未五申五酉五戌
五亥十二支干之神凶神當滅復連當絶解
除所屬六甲旬六陽六陰一切大神爲某家
解除七祖父母三十六世以來一切亡人悉
令解脫
若亡人有犯甲子旬中千基萬讁千殃萬考
千罪萬過神將天蓬吏陰阿君與太玄玉女
請解釋之

若亡人有犯甲戌旬中千罪萬過千基萬讁
千殃萬考神將天内吏張不臨將從四百人
與黄素玉女解釋之
若亡人有犯甲申旬中千罪萬過神將天衝
吏程子恩與白素玉女解釋之
若亡人等有犯甲午旬中千罪萬過神將天
輔吏社除君與漢英玉女解釋之
若亡人等有犯甲辰旬中千罪萬過神將天
禽吏公孫太君與拜精玉女解釋之
若亡人等有犯甲寅旬中千罪萬過神將天

心吏徐君瑶與青要玉女解釋之
正月箕星屬心宿三清三濁五寅功曹主之
不得復連後生人
二月心星房宿三清三濁五卯太衝主之不
得復連後生人
三月氐星角宿三清五濁五辰天剛主之不
得復連後生人
四月軫星翼宿三清一濁五巳太一主之不
得復連後生人
五月張星星宿四清五濁五午勝先主之不

得復連後生人
六月柳星井宿四清三濁五未小吉主之不
得復連後生人
七月參星觜宿二清三濁五申傳送主之不
得復連後生人
八月畢宿昴星三清五濁五酉從魁主之不
得復連後生人
九月胃宿奎星三清一濁五戌河魁主之不
得復連後生人
十月壁宿室星三清二濁五亥登明主之不

得復連後生人
十一月危宿斗星七清九濁五子神后主之
不得復連後生人
十二月女星牛宿三清八濁五丑大吉主之
不得復連後生人
五柔五剛三陰五陽不得復連後生人
亡人等先生天地以來有死有生死人恐往
日生存之時作諸罪原不可忍恕死入九幽
長夜地獄終天畢地渴飲寒水飢食鐵丸吞
服火煙千年萬劫輪轉五道徘徊塗炭流曳

八難困辱三徒長守餓鬼無有出期不堪苦
毒引逮生人梯首虚耗萬端屯集宅中疾病
大小不利事狀(云云)
但言宅中惡神殺鬼軍行師止云
東方凶神鬼王姓張名角子身長九尺三寸
手捉赤棒黑索領青兵大卒十萬人專行腹
痛下青面之病十二種病病苦眼目頭頸身
中索索常苦寒熱四支沉沉不能飲食食即
吐逆與小鬼王名之子石家親被繫繫在三
官竈君嗔怒日日上天言白罪過殃𦍙男女

十二媚蟲山川社祠鬼事不了了上下相引
共來病人
南方凶神鬼王姓祝名龍安領赤兵八十萬
人士卒十萬人專行下痢頭痛卒病二日三
日或十日或三年乃死今人吐下血四支煩
疼引三丘社祠山野鬼來病人身
西方凶神鬼王姓石名古子領白兵十萬人
吏卒六十萬人專行白下卒死磬病腫下三
年七年十年乃死
北方凶神鬼王姓楊名静領黑兵五十萬人

專行霍亂臃腫之病
中央凶神鬼王姓陳名冗領七十萬人專行
水病
東南方凶神鬼王姓原缺名達領九十萬人
專行風病
西北方凶神鬼王姓林名石子領六十萬人
專行頽病
三天鬼王姓石名龍領七十兆衆專行腫病
九天大鬼王姓閻名强領萬鬼專行惡氣毒
病病來殺人

又一鬼王姓史名狩領七十萬人專行冷病
殺人
又一鬼王姓趙名駒領三千萬人專行瘧病
又一鬼王姓公孫名岳領三萬六千鬼專行
濕氣病
又一鬼王姓曹名文之領萬鬼專行注病
又一鬼王姓霍名兇領七十萬鬼專行渴病
又一鬼王姓袁名京領三百六十萬人專行
短氣病
又一鬼王姓伊名明之領七十萬鬼專行雲

中病取人小兒卒死病
又一鬼王姓季名子敖領萬鬼令人生輙死
又一鬼王姓郭名林之領三千萬鬼令人刀
兵市死
又一鬼王姓楊名謀領萬鬼令人獄幽而死
又一鬼王姓孔名世明領七十萬鬼令人魘
死
又一鬼王姓任名長領三萬八千鬼行病令
人自絞而死
又一鬼王姓羅名千領萬鬼令人赤病而死

又一鬼王姓顔名肫領萬鬼專行令人婦女
倒生病令人母子俱死
又一鬼王姓路名强領千萬鬼專行狂病令
人入水取死
又一鬼王姓吕名撫之領三萬九千鬼行迷
惑病令人心悶死
又一鬼王姓皇甫名安之領萬鬼專行磬病
短氣而死
又一鬼王姓丁名石期領萬鬼取人田蠶令
人不收

又一鬼王姓談名道之領七十萬鬼專行火
氣令人燒屋燒殺人
又一鬼王自稱無頭大將軍領萬鬼專行心
腹病死
又一鬼王姓房名車兵領三千萬鬼專行陰
𦍙病
又一鬼王姓仇名仲子領三萬鬼專行熱病
又一鬼王姓木名玄靈領千萬鬼專行狂病
又一鬼王姓文名進之領萬鬼專行咽病
又一鬼王姓季名兵之領七十萬鬼專行癃

病
又一鬼王姓敢名奇領六十萬鬼專行逆生
病生子即死
如此之鬼王等水火之神五斗將軍十二時
神五岳力士天丁二十六萬人與司馬季主
雲中司命地下長子八十萬人軍行師止耗
亂百姓禍害無端
又請魔天萬丈五百萬人來下禁此等鬼王
令不縱横妄殺良善太上末民收攝鬼王各
各自止若章上之後主某家七祖父母三十

六世以來亡人考氣不解殃讁不了牽引生
人者一一令女青詔書制之
又五方統領鬼王姓胡名令領三萬九千鬼
令人不宜子而子生自死
行年在子子日病者鬼名𦍙丑日病者鬼名
石期寅日病者鬼名蘭卯日病者鬼名阿護
辰日病者鬼名文之巳日病者鬼名阿歡午
日病者鬼名石强未日病者鬼名張奴申日
病者鬼名小都酉日病者鬼名安侯戌日病
者鬼名阿都亥日病者鬼名文侯

直日鬼鬼名昌子三千六萬人大鬼王屬大
統支訓支訓領七千萬小鬼王自今聞上口
章之後一切收而却之
九州鬼王姓革名川領萬鬼殺人婦女羌鬼
王姓虎名百方領一鬼殺人鷄肫戎鬼王姓
　　名澄領三萬鬼行白下病胡虜鬼王姓
烏名小領萬鬼行迷惑病蠻獠鬼王姓蘭名
種領萬鬼行口痛病山鬼神王姓丘名文慶
領萬鬼行胸痛病十方鬼王姓周名𧢻領三
千萬鬼行脚弱病水神鬼王姓孟名奔領萬

鬼行盲冥病五岳鬼王姓陽名光龍領七十
萬鬼行惡食令人睡病
凡如此諸鬼王領鬼縱横人間伺候人衰便
圖害生人今日章奏聞令山川林藪世間里
社符廟邪鬼惡神皆令竄走沙崩瓦解應章
消滅令主家病差萬神來助若某家親丈人
若有囚徒讁作一切放遣之
東方直符大鬼名青草領七千萬鬼專行腰
痛病
又一鬼王姓强名當領二千八萬鬼專行失

氣病下血淋瀝不止病
又一鬼王姓袁名文玄領七千萬鬼專行失
魂死病人不可近救
又一鬼王姓許名静領七十八萬鬼專行令
人失魄病
又一鬼王姓樂名玉領六十萬鬼專行令人
身中瘤腫病
又一鬼王姓榮名期領十一萬鬼專行心迷
病
又一鬼王姓崔名石杉領三萬鬼專行陰腫

下血病
又一鬼王姓馬名像領三萬七千鬼專行令
人殺父母師徒燒人穀麥屋舍治壇令人惡
病不可治入人心中令人如此
又一鬼王姓吴名板領三千鬼專行令人赤
黄下血病
又一鬼王姓明名長生領十二萬鬼專行令
人夫妻相憎病
又一鬼王姓謝名朗之領六十萬鬼專行令
人男女相憎病

又一鬼王姓謝名明之領五十萬鬼專行令
人生兔缺子
又一鬼王姓蘭名進之領七十萬鬼專行令
人生逆子多有内亂者
又一鬼王姓唐名禄領三萬鬼專行惡氣病
如此之鬼王與五方注鬼東方青注南方赤
注西方白注北方黑注中央黄注朝死之注
暮死之注一里之注二里之注三里之注四
里之注五里之注十里之注二十里之注三
十里之注四十里之注五十里之注百里之

注二百里之注三百里之注四百里之注五
百里之注六百里之注七百里之注八百里
之注九百里之注千里之注萬里之注男注
女注奴婢之注近注遠注青注白注赤注黑
注黄注五注將軍大注小注高注卑注六畜
之注鳥獸之注草木之注日月之注星辰之
注戎羗之注胡虜之注吴蜀之注夷狄之注
蠻獠之注三萬七千之注凶𦍙之注門户之
注日遊之注月行之注大將軍之注太歲之
注太陰之注五行之注四時代謝之注䘮車

斗加之注死次之注行年本命三刑赤色之
注雄雌之注姓名相收之注目色相當之注
姓復相取之注
注從東方來者以金斷之注從南方來者以
水滅之注從北方來者以土却之注從西方
來者以火消之注從中央來者以木禳之五
行之注各各當位自止除滅之
東方有惡黑氣者願請青帝君九千萬人領
青兵士卒七十萬衆禳除消滅之
注從南方來者願請赤帝君兵馬八十萬人

領赤卒七十萬衆消而却之
注從西方來者願請白帝君兵馬六十萬人
領白卒九十萬兆衆消而却之
注從北方來者願請黑帝大將軍五十萬人
領黑卒七十萬衆來禳却之
注從中央來者願請黄帝君兵馬十二萬人
領黄卒七十萬衆來下斷絶之
若五方殟疾黄奴兄弟七十二人行病之鬼
乘風駕雀入人家宅中伺人衰便取人小口
一切收除斷絶之令斥去萬里

又五方注鬼自稱蒙恬赤境紀良王卒各領
千人入宅中取人小口令其瘧病
又五方惡鬼自稱武帝漢王子胥周公大臣
等專行腹脹之病
又注鬼自稱古之大王主天下大將軍來欲
病欺人詐稱家親丈人殺人小口令人宅中
多凶病疾
又一鬼王姓晏名羔子領三萬人行狂哭病
又五方五帝注鬼自稱張元伯領萬鬼行寒
熱逆瘧病

又五方注鬼自稱焦淡無辜之𦍙領三千鬼
殺小兒
又一五方殺鬼自稱劉元達領七十萬鬼常
行七十種疫病
又一鬼王自稱鍾士季領六十萬鬼主令五
種下痢病
又一鬼王自稱趙公明領三萬鬼主令人家
中斧創傷
又一鬼王自稱史文業領七十二萬鬼主令
人腫氣而死

又一鬼王自稱姓社名周領七十萬鬼主領
獄死
又一鬼王自稱姓宗名文侯領三千六百鬼
主令人失火
又一鬼王自稱吴王鬼領千萬鬼主令人落
水死
又一鬼王自稱田盜者領七十萬鬼主令人
心思而死
又一鬼王自稱王翦白起鄧艾之鬼領三萬
鬼行萬病殺人

又一鬼王言是皇帝大神入人家宅中驅逐
人家鬼責求血食與凶𦍙之鬼兵獵社祠之
鬼來向之神
又請窮奇食鬼吏七十萬人一合來下次次
收食之無令落失
又某肉人大小口辭各稱一生之遇得在道
民之次不能有感奉道不稱多延罪考闔門
不和某疾病厄困懼不自免蓋聞
大道無物不濟歸命之者莫不蒙恩又本師
懸遠告訴不及見臣等同法馳來迎臣等到

宅求乞口章以自救治至臣主職任機美法
氣宣揚不勝所見肉人災厄謹爲某冒罪伏
地拜口奏章一通上詣天曹並奉醮五帝乞
丐
太上老君太上丈人天師嗣師係師三師君
夫人門下二十四尊賢十二聖真慈父聖母
之氣主者爲肉人某家道氣下流覆衣肉人
臣等謹按天師千二百官章本上請太上空
中五蓋大將軍十二萬人官將二千人
又請五部大將軍十二萬人

又請剛健大將軍十二萬人官將千二百人
又請赤天中宫南營大兵赤兵丙子敢徤士
吏兵七十萬人主收某家宅中若有五方惡
氣注鬼者次次斬其根種
又請平炁君十二萬人官將千二百人與收
氣食氣吏收鬼食鬼吏收邪食邪吏收凶食
凶吏收病食病吏各六千萬人一合來下到
某家宅上收而食之若有凶魔惡鬼一切掃
蕩消滅之
又請東鎮大將軍九十萬人屯某家東門

又請南鎮大將軍八十萬人屯某家南門
又請西鎮大將軍六十萬人屯某家西門
又請北鎮大將軍五十萬人屯某家北門
又請中鎮大將軍十二萬人屯某家中庭
又請窮奇食鬼吏七十萬兆衆一合來下食
某家宅中五殟逢契之鬼
若有五契將軍前獵將軍後獵將軍左獵將
軍右獵將軍逢契夫人五契父母男契女契
子契孫契五千六百契官主者各各共合集
百惡圖害主人家大小者一切悉爲驅除之

令斥去萬里使如沙崩瓦解重請仙官將軍
十二萬人官將千二百人主收天下自稱五
野六毒之鬼百二十凶吹之神一切收而却
之蕩除宅上悉令了了
又請真天大將軍十二萬人官將千二百人
下之某家宅上收除詐稱凶𦍙之鬼一切却
之斥去萬里
又請太上宫中素車白馬君兵十二萬人官
千二百人屯軍七十二萬人主收殺四方凶
殺惡鬼

又請九州刺史天子督郵兵士七千萬人各
屯某家宅門中收殺五方惡注𡜍害之鬼一
切絶滅之
又請无上天乾宫中摇天動地君兵士八十
萬人一合來下詣某家宅上收殺屯聚之鬼
五方注殺之氣一切却之
又請高魔大鼓五胡將軍赤陽兵士七十八
萬人一合來下詣某家宅中收除屯聚殃注
鬼百邪鬼賊魍魎之鬼一切斬之
又請殺鬼大將軍兵士十二萬人官將千二

百人一合下之詣某家宅上收殺疾病人鬼
一切斬破散除却之
又請食鬼鐵面大兵騎螣蛇白虎騎驅除大
將軍七十萬人一合下之詣某家宅上收五
殟屯聚之鬼宅上萬邪考精鬼魅一切斥却
之鬼一切搥破斬滅之
又請高天萬丈大鬼百鬼中王十二萬人官
將七十萬人一合下之詣某家宅上收殺屯
聚百鬼黄奴疫病鬼賊一切收而却之
又請延命度厄君補代君各二千二百人一

合下詣某家上爲病者之身補代延命度厄
五方之厄一切爲度之延年益壽過災度厄
保命無窮
又請治病功曹十五人天醫太醫吏廬醫扁
鵲醫吏玉女各千二百人一合來下賫良方
善藥神湯聖丸針灸之具入某身中行生布
氣宜針下針宜灸與灸宜湯與湯宜丸賜丸
隨病所在盡心治護取令除差調和五藏通
利百脉魂安魄定萬神備守若耳聲目冥者
上請决明君十二人官將百二十人一合來

下主爲治護耳聾目冥皆得開朗聽視聰明
又請天剛將軍殺鬼吏七十萬人虎賁吏七
十萬人各持斬鬼鉞斧桃湯沙石一合來下
入某宅中驅除五方凶注五殟邪精妖魅魍
魎下官故氣宅中妨害凶神惡鬼一切誅除
斬殺絶其根種若某家七祖父母伯叔先亡
後死生存之日有犯五盟七詛五逆大罪不
慈不孝殺害賢良或作劫賊掠奪人物或偷
牛盜馬誘人奴婢或掩縛良善度賣生口或
殺人父母夫妻子女或害人害主滅人種族

或竊盜經書毁辱真正穢污聖文叛道入邪
捨真就僞或惡口呪詛無端欺言妄語輕忽
神鬼或於日月星辰之下里社符廟神祠之
中木下四野井竈之邊共相厭禱或於道佛
治舍燒香呪誓牽引天地論訴神祇稱怨理
直得恩忘義不賽神祇殁命之後淪墜三塗
受其考對亡人苦𡡟不能自㧞訴論天曹引
逮生人將三案五案之鬼呪詛衆邪百神共
來侵入宅中妄作禍害不止者乞丐於今章
之後一一解除消滅之不得復令殃注之鬼

與野道之神妄作耗害若有三十六世亡人
猶執駐不解者願諸五方解禁君十二人官
將百二十人一合下主爲某家分解上世以
來呪詛厭禱之考悉令和散不得復來侵害
生人苦有拒違不去者願請誅殃君官將千
二百人一合下到某家宅中收除下官故氣
凶神惡鬼衆邪一切驅逐奔走山野勿使留
停苟行凶暴者乞今口章表奏之後令某病
者速得差愈闔門無他來財致寳福慶日隆
所願諧遂萬向克從所請君將吏兵士衆用

事收捕救濟諸有功勞者隨臣等三會吉日
三月一時都章言功舉遷千萬不負信誓恩
惟
太上分别求哀臣愚謹因内外二官直使正
一功曹左右官使者陰陽神决吏科車赤符
吏剛風騎置吏驛馬上章吏官各百二十人
出操臣等謹爲男女生某甲家不利父母兄
弟妻息甲乙疾病云云性命危急恐不生活
拜請天官解除三十六世以來呪詛厭禱之
氣度星列宿消滅殃注斷絶復連制勑魔王

收鬼治病補代求生救急口啓露章一通上
詣
太上三天曹伏須告報臣某誠惶誠恐稽首
頓首再拜以聞
　　　(臣)姓屬某郡某縣
泰清如法
　　太歲某年月日時於某甲中
(臣)某等謹重上啓
太上大道君太上丈人天師女師嗣師係師
三師君夫人(臣)上章已訖啓事已竟重請今

時直符直事各三十六人今日直符直事各
三十六人今月直符直事各三十六人今歲
直符直事各三十六人五帝直符直事各三
十六人四時直符直事各三十六人金光童
子玉女各十二人通章舍人十二人御章從
事十二人今日典章吏十二人一合來下與
左社右稷土地之君與章俱上應對天曹素
男素女必令通達若章上文字不正沾污不
成上下不合者以龍頭書刀長毛利筆尋丈
削治誤字爲正脫字爲定必使上合無令上

官典者有所譴却下官故氣邪精鬼賊於中
道斷截章文不達者收付所在近獄依法治
罪賫今臣等所上口章逕達
无極大道太上老君御前左君歷關右君歷
啓諸官歷遞以次分别臣等下愚不明科律
懼有犯觸俯仰之儀多有不合特乞
太上弘汎之恩一一原恕若有四面惡人妄
生謀議口舌云云者一切禳却之乞所奏上
聞所請者下所召者到所化者化所治者愈
所誅者滅所厭者伏所消者散所解者解功

曹使者分别朱紫閉口氣升慎勿稽停(臣)請
伏地須待告報(伏更閉氣如三餐)臣等上口
章事訖
　　　次納官
向來所出臣等身中功曹使者將軍吏兵各
還臣等身中悉從衆妙門各依次第而入直
使功曹主相差次在左歸左在右歸右纒身
繞骨經緯百脉周身匝體彌綸天地下入丹
田上升泥丸附著臣等身中五藏六府七政
九宫十二宫室四時五行百八十關機安官

隱職列居常位無令錯互臣等向所請將軍
吏兵各還(臣)等身中入金堂玉室須(臣)等後
召復出奉行一如故事
　　　次復鑪
香官使者召臣等左右龍虎君急召五方使
者臣等上口章己訖當令靖室之中自然生
金液丹碧芝英在此香火之前令(臣)等得道
真炁以長生過度一切之人悉今升仙削臣
等死籍更上生名筭録十方素男素女玉男
玉女童男童女各侍衛香煙令臣所上逕詣

三天無極大道至真玉皇上帝几前



太上洞神洞淵神呪治病口章





