








太丹篇松四
元陽子曰金虎者還丹之根本金虎非二物
之名蓋述於鉛汞也鉛黑屬比方水數一是
子能知一萬事畢契云鉛含五色屬五方又
云三黄一黑求死不得三黄一黑靈丹之名
能修三一飛仙必得一水也三木鉛砂之汞
爲青也
又曰金丹得就後須岀火毒如不岀火毒服
令人口鼻中生瘡時常衝口乾頰似火燒須
岀之先取楮汁丸如麻子大次用棗穰丸了

以生絹袋子貯掘地坑子可深一尺五寸更
叠好紙裹襯却濕土培擁一七日開取懸入
井去水三五尺三日(呼入寒/泉去毒)取之於合中於
至夜晴露七夜(呼天河岀毒如丹發動以甘/草煎濃去滓令日夜漸漸呷)
(之即解/火毒也)太一隂君曰金液華丹生羽衣千變
萬化無所疑此上仙之要道
又龍虎上經曰丹砂木精得金乃幷若求長
生汞須死汞若不死徒自苦丹木之子金刻
之水爲母土堰之飛仙之道不待時還丹之
功畢在兹若識大道之理候鍾律二氣黄白

必就
黄牛山金碧歌曰水火獨相配徘徊生景雲
七反砂也汞者隂之正氣而能生長萬物故
陽躁而隂靜靜則不死之道也經曰天玄地
黄得而服之不死之方經曰白虎含赤龍一
飛還一伏一物貫五彩汞作仙人禄金石之
門而多隱祕縁世人無智不明此道故不顯
鉛汞大丹之妙所以庸昧者多貪毒者衆就
功者少不可輕泄天道隱文好道君子求賢
眞士更加思焉丹砂之母汞是月之精而生

於陽應天而爲臣助人身而能不死丹砂屬
南方火火木之子水之孫土之母也故土石
是丹砂魂魄陽樂有七金二石五黄白雄雌
砒黄曽青隂藥七金三石四水金銀鉛錫硝
石朴硝之類
龍虎三伏兼通幽㣲火候黄芽歌曰黒龍變
兮赤龍生黄神膠裏水泓澄仙人名爲立制
石百鍊始得歸蛇形隂功光晶耀鮮色撃觸
幽幽作磬聲金光鼎内觀乾象水土相拘混
甲庚龍藏虎制不敢伏二氣悠悠在丙丁三

陽甲子體乃成千淘萬錬流黄輕
　　　劉眞人歌
三山鼎上九重開女子披顔表裏㸔玄武若
能擒白虎三宵五夜自凝還(神水煑歸/還本色也)
又歌曰能用水火子母對坐六十卦就黄金
滿䭾(古人不要一馱金/即要丹服之可也)
　　　九霄眞君大丹歌七首
天地玄黄鉛白爲匡神室上下不離本鄕悟
之者道失之者狂鼎鼎是甚鼎藥藥是物藥
爲當四象成爲復五神作異類不同宗子母

相假託黄芽不用鉛不離鉛中作智者審思
之安知道可學不得黄芽砂縱是亦須錯
金公作筋髓七寳上良媒姹女勾砂入玄黄
定魄廻何勞詢道者自得往蓬萊
日月自相交乾坤合兩爻中宫爲覆籍白液
重相包金汞爲夫婦水火兩相邀若變隂陽
性先文後武調但能知固一控鶴入雲霄
玄冥之精天所育白石欲治去沙蹙冥精苦
鍊紫光生白石投砂又經宿二分水入母爲
基能汞室中人莫掬丙丁施比月上宿一百

五十餘三六三六更除藥更靈黄芽感之爲
金精若將此物同河車還與河車俱在比仙
藥至妙妙難得萬病能除髮却黒忌猪魚鱉
食不得唯與覆盆最相尅
流珠得火自然飛唯有黄芽能制之金入猛
火色不變自然之道常有期朱兒皇皇多朴
質志在鉛花同一室隂陽之道要在一子諦
思之莫使失先入水兮復入火玄黄之液化
爲丹身生羽翼爲九仙五色光曜化千般當
此之時當自歡

黄龍黑鉛三十斤得火不飛石最神北方白
石極求匀可以化之無垢塵河上姹女必須
眞見火不走如君臣未能大器爲小人九十
一日吠黄銀雄黄伏火黒水自然爲金矣
荆南李眞君大丹金液訣(李君諱託是劔南/司馬眞君弟子張)
(君名陶性好玄文自小慕道/石世四百餘年後昇化去)
眞君曰良無頭釜有底兩物相逢自合體(良/無)
(頭是艮也象山即山/就也山就之物也)釜有底金也(金未離母/是眞鉛也)
(鉛含五彩屬北方水中金金/是陽防也久鍊鉛自金也)兩物相逢自合
體(就銀字此銀是北方水銀之銀非西方金/銀之也西方銀是鍊岀之銀是白虎位亦)

(名市上/爛銀)潜通訣中不許用銀也唯堪作器物
不堪任用取山中天生銀就之生用之乃大
丹之田也故潜通訣云昔者古人不𤇨於銀
取礦中者生用之言其中有眞鉛眞鉛者銀
是也(又云眞鉛是紅銀朱結就/可爲丹頭用之化陰爲陽)不鍊於汞將
朱鉛二物入鼎牛糞火銷鍊之自就於内作
還丹也
參同契云赤黑達表裏是第一法也意云但
取山洞中生銀用爲火藥種是正眞之法天
生牙是也歌曰莫破我車癈我還家(若𤇨却/鉛名壞)

(車壞却車軆不住藥也又失北方坎男義不/成但取銀用之即是眞一水數也亦是月之)
(精地之魂矣亦名銜鉛銀之銀銀之屬水也/自然礪石之麤者日礪即朱砂是也亦是天)
(生自然之物爲七十二石之長長生藥之君/主亦名之日精變化生成也南方屬火火數)
(二中含一陰爲女取辰錦州朱砂爲上等生/用之日月天地寳神仙羽化根本志人依憑)
(必不悟/道也)
歌曰莫壞我命得全
又歌曰日月自相催朱鉛合鉛𤇨(日月即坎/離也藥之)
(正軆陰陽相催自合朱是木之子汞水/在其内轉向東南方爲龍也震卦是也不用)
藥直下制(水火是藥不安别藥故云不用藥/直下制制者是隂制陽陰在上陽)
(在下奔水火是坎離日月之精/靈魂自相求者水火之候也)水火作媒相

配𨽻(陰用水爲媒陽用火爲媒即汞成陽流/珠備須謹防若運於火周流六虛用六)
(卦三日震動震卦三五成德乾軆乃成三陽/足美十六轉成巽卦一隂生也二十三下弦)
(二隂生成艮卦三十日終坤三隂生成歸土/還丹始終二體合東北䘮朋西南得朋配合)
(陰陽始/終矣)修到紫宫人出世(紫宫南方九宫也/汞從南方來至北)
(方紫色西方水銀修鍊運火却歸西方本位/經紫色謂之還丹服之沖天故云人岀世也)
潜通訣云金粉雄朱汞水入銀壺中數轉是
也不識火鉛與水縱解萬般无所濟(火濟者/火銜水)
(銀者水隱其實人不識鉛汞水火丹雖多皆/不爲身之實金尅木生火火尅金生水水生)
(金大丹修鍊相生/相尅運用五行)金石靈臺訣云此乃天地
自然爲道且陰陽坎離日月剛柔晝夜情性

魂魄對持而相制伏然以權衡法度剛柔相
代隂陽相生變化无窮乃合於天上爲日月
星下爲水火金故聖人應天符達變通之道
理以萬物生焉如懇於道深誠好術者可以
觀此金石之性學淺管見心垢之徒不可求
之
彭眞君歌曰水流潤下火性炎上水火夫婦
有衰有王若似參商一俯一仰不立隄防久
覺難養
術中經云夫汞者姹女之别名砂者鉛中之

至珍爲砂汞者此眞訣也鉛之有砂汞有人
有情性也汞於人非外物也砂汞爲鉛非雜
類也三一之道修情合性然後可以歸眞復
卦矣金液之術以金養水而後可以返本還
元也若别物爲之則情性不可合故參同契
云名者以定情字者縁性言金來歸本初乃
得稱還丹
又曰情主治内立置鄞鄂性主營外恒築城
郭是知汞汞者鉛之情性也元氣者人之根
本也金主營外故爲之性汞主治內故謂之

情以金制汞推情合性之義含精養神修性
合眞之道也
又曰龍呼於虎吸其精兩相飲食俱相榮乃
謂東方甲乙木曰青龍也西方庚辛金曰白
虎也龍爲情虎爲性情性相依還反之義
又歌曰束身歛魂充虎饑虎來噉食生體髓
(脂脉/也)則呼吸之義明矣
又歌曰太陽流珠常欲去人卒得金花轉而
相因化爲白液凝而正堅金花先唱有頃之
間散解爲水馬牙䦨干陽乃往順情性自然

是知立乾坤運水火應天符合三才然後爲
之丹砂妙言至遠大道至簡銀爲牙母爲鉛
脚但子知宗枝用之即不錯朱砂爲金水汞
爲銀立可制成成即爲眞修丹不悟三五一
悟者還勿坎裏出一生男女並相依變轉青
公爲金質更無開鎻及隄防內外自家爲神
室服者長生兼救貧通靈不過於千日
又歌曰白馬牙好丹砂配二八和兩家知上
下猛三花萬生定不死君莫誇
鬼谷先生九轉金液大還丹歌曰仙人鍊丹

不用藥唯有神室是金作世人尋道不知源
枉損金銀作城郭(爲世人不知丹訣青霞子/曰莫破貨財莫使家貧若)
(不得眞口訣/鍊丹不得就)金銀就是他乾死死了却能變
生藥造化不離水銀中精魄結就金花藥藥
換不離造化原還丹須是隂陽作四兩一斤
共合體一隂一陽相配𨽻七十二日一周天
熟了却從甲乙起服之永歳保長年眞仙妙
訣斯至已
又歌曰我家有五物三種少人知本來爲一
軆分作五鄕離東方甲乙青龍兒西方庚辛

金女娉爲妃南方丙丁火雙生合二儀北方
壬癸水得一自堅持中央戊己土修城種寳
基用火火一莫令人知水火不相壅圓敗總
由伊一轉兩轉安魂魄三轉四轉定半期五
轉六轉神光泰七轉八轉上仙追九轉通靈
昇天漢造化功深勿二疑
　　裝相公大丹歌
大道宙丹竈清心慕煙霞隂陽成造化水火
結河車鉛汞須歸戊爈開紫金花華池再修
養神水各爲家志士得之須保惜定我性命

育神室下士聞之多暗笑眞人見說安魂魄
焚香禮之萬事畢皆感天地作仙質容先生
曰若遇玄文祕訣至藥不得輕傳輕傳則殃
反七祖各愼之矣
大丹篇





