








金籙設醮儀
　　　法事如式
　　　各禮師存念如法
　　　請宣神呪
五星列照煥明五方水星却災木德致昌
熒惑消禍太白辟兵鎭星四據家國利亨
名刋玉簡字録帝房乘飊散景飛騰太空
出入冥無遊宴十方五雲浮蓋招神攝風
役使萬靈上衞仙翁(和)與道合眞
　　　鳴法鼓二十四通

無上三天玄元始三炁太上老君召出臣身
中三五功曹左右官使者左右捧香驛龍騎
吏侍香金童傳言玉女五帝直符直日香官
各三十六人出出者嚴装關啓玄壇土地方
域神眞臣今靜夜設醮朝修欽奉其諸丹
悃具載詞文願得
太上至眞道炁靈寳瑞光下降流入臣等身
中令臣所啓之誠速逹徑御
至眞無極大道三清上聖昊天至尊金闕玉
皇上帝御前

　　　請稱法位
具位臣姓其與臨壇官衆等謹同誠上啓
虚無自然無極大道玉清聖境元始天尊上
清眞境靈寳天尊太清仙境道德天尊昊天
至尊玉皇上帝勾陳星宫天皇大帝中天星
主北極紫微大帝承天效法后土皇地祇東
極青華大帝南極長生大帝虚無諸天天尊
虚無諸天上帝神霄九宸上帝九天生神上
帝五方五老上帝五福十神太乙眞君北斗
中高上玉皇尊帝北極玄卿大帝日宮太陽

帝君月府太隂皇君五方五德星君玄都四
曜星君南斗六司星君北斗九皇星君東西
中三斗星君五斗中神仙諸靈官天罡大聖
奎光帝君三台華蓋星君二十八宿星君十
二宫分星君六十甲子星君
皇帝本命星君
皇太子本命星君帝座照臨眞宰周天宿度
星眞三元三官大帝三元曹府眞仙北極四
聖眞君闕下眞宰清微靈寳歷代師眞祖師
三天大聖師正一眞君正一三師眞君左右

王趙二眞人三十代天師虚靖眞君正一歷
代傳教師眞三洞四輔經籙中眞仙聖衆九
天採訪使眞君天曹太皇萬福眞君九天天
曹列班眞宰西山許吳十二位眞君太極仙
翁眞君華蓋三仙眞君三茅司命眞君諸司
院府主法高眞上界朝元眞宰雷霆法部官
君法靖所隷官將吏兵五嶽五天聖帝嶽府
威靈水府扶桑大帝水鄕仙衆太歲城隍祀
典三界應感眞靈内廷五祀之神監醮香官
使者玄虚下降紏察眞司恭望洪慈府垂洞

鑒臣伏以範圍天地之道由三炁以混凝昭
囘雲漢之章自五篇而敷落至陽赫赫大量
玄玄妙不可以言思功實參於化育願齋科
之肇立惟醮設以先垂願精感以囘天協寅
恭而卜曰昭事
上帝松花之㑹實臨懷柔百神藴藻之誠可
薦感通靡間鑒享無遺以今臣等恭承
旨命以䖍祈敬欵上玄之飆馭香案之祥煙
散彩蠟臺之瑞影交輝鳧舄駌行儼分班於
左右龍旂鸞輅想駕景於空浮著明懸兩曜

之光經緯仰衆星之拱幽明洞啓地神湧玉
局之傍浩渺泓澄水帝出珠宮之表金蚪䇿
霧逺辤三㠀之仙鄕鐵馬嘶風近侍九重之
香案衆真交會萬象森羅瞻穆穆之皇皇敬
雍雍而肅肅俯臨法席惠鑒精誠臣與禮官
法衆等謹稽首再拜遥望天階祗迎聖駕
　　　降醮筵兩班列聖
三界衆眞醮筵列聖向伸奉請諒沐光臨請
肅整於仙班共祗迎於
帝馭

　　　降七御
鸞輿至上鶴駕臨軒與醮衆眞如儀朝禮朝
禮旣周各陞壇座臣與禮官等再拜上香恭
行初獻
　　　初獻法事
　　　重稱法位
具位臣姓某與臨壇官衆等謹重誠再拜上
啓
虚無自然三清三境天尊金闕至尊三皇上
帝承天效法后土皇地祇諸天諸地諸水諸

山三界十方千眞萬聖醮筵感降一切威靈
恭望洪慈俯垂洞鑒臣伏以有願必從應黙
同於影響無德不報敬實在於精誠仰惟
皇極之尊榮恭按師眞之教典齋修金籙儀
敬展於朝修誠格鸞輿禮畢陳於醮謝理無
有二事豈懸殊惟求福之不回皆至誠之所
感洋洋在上洞洞乎中設醮青詞謹當宣奏
　　　宣詞
恭承
詞旨備極精誠惟一念之懇祈庶幾黙感在

多儀之克享敢薦明禋
皇皇上帝之臨濯濯百靈之㑹居歆獻奠肆
集禎祥聰明睿知足以有臨號令文章煥乎
可述無爲而治克臻清靜之風有物皆春永
樂太平之世
皇圖廣大
聖筭綿長臣與禮官等再拜上香恭行亞獻
　　　亞獻法事
(臣)謹重誠上啓
虚無三清上聖妙有十極高眞三界萬靈十

方衆聖醮筵感降一切眞靈恭望洪慈俯垂
洞鑒臣伏以臨汝而無有貳
上帝居歆體物而不可遺敬神如在惟俯攄
於丹悃用仰答於洪恩首陳之志拳拳皈倚
之誠翼翼伏願神享于誠天作之福流恩
家國永揚不息之機斂福宗藩式副虔祈之
請有求皆應無感不通臣等致恭禮伸終獻
　　　終獻法事
　　　宣狀䟽
臣謹重誠上啓

三清上帝十極髙眞玄穹
帝座星眞厚地洞天海嶽醮筵感降一切威
靈臣伏以⬤接惟恭幸仰瞻於天仗節文成
禮敢久欵於飊車輝輝蠟炬之殘裊裊鑪香
之燼金鍾韻息玉漏聲催乘清氣而御隂陽
目送龍輿之舉戴
皇天而履厚土躬依鴻覆之仁臣與禮官法
衆等無任攀戀感恩荷德之至謹稽首再拜
奉辤聖駕
　　　送聖頌

　　　存神燒香
香官使者左右龍虎君侍香諸靈官當令臣
向來設醮之所自然生金液丹碧芝英百靈
衆眞交㑹在此香火洞案鑪前當願十方仙
童玉女接侍蘭煙傳臣向來所啓之誠速逹
徑御
至眞無極大道三清上聖昊天至尊金闕玉
皇上帝御前

金籙設醮儀











