








谷神賦果十
天水𨓜人大信註
道唯谷神
神靈性質混同元胞處胎中禀性全象法
行時初起一谷聲能應從三田
在玄牝門
玄真初啓牝門開性合中宫號養孩氣逐
氣從榮衛去神驅神向竅中來
能含而三關不死
能含玄育閉天關解使靈根法自然息旋

分時知後息源從生處却還源
善養而一氣長存
長存一氣號神都上法三才岀妙符玄法
但依三聖則洞天爭得有殊途
氣中有精
氣中有寶是真精能閉能藏勿嗜情水在
魚中魚在水精在人中人得生
須守黑而知白
知白守黒黒為臣知黑守白白是君君臣
若得相和睦魂魄千年不去身

向外無物
內淸無外還靈通端的能持不肯從了悟
夢身身是夣莫令真氣雜邪風
但固蔕以深根
深根固帶本從胎天地生成禀象來二氣
不交相感應三田中有一人媒
原夫
萬物芸芸各反源信夫真是洞中天若将
少女爲真術誤却修行枉過年
出自希夷

夷中有寶希本無吸咽因生蚌有珠隂反
陽神胎自結杳㝠深處法能俱
存乎要妙
存乎先使百神凊佇守虚中物象成要妙
每通呼與吸機關莫使漏玄精
谷能自養
谷響聲中神最靈洞天畜養法玄瑛若交
息後通凡物從此調中却禍生
神則歸竅
神動百關按有方竅通真氣法能長三焦

不使時來往五藏須憂寒暑傷
知柔藏影於中虚
知柔聖典理皆同微妙神能有氣通玄辯
虛中憑取象仙經重載法門空
善閉含光而内照
善閉含光一路開靈關胞就四同材内明
雖有沖虚志須會胎中物自來
生可長永
本來生處更能生枯带還從舊帶榮反質
自能通變化成嬰何慮不瓏玲

死能救療
六氣思疢疢何生澄神神静氣還清勤將
静夜通靈體三蟲何曽伐五行
雖云自然
自然解脫自能持方得靈根合道微四象
好看蟾有則三秋簾外月光肥
在靜而専
有志誠心親道縁冲虚金是氣為先玄神
定得修真趣便了玄中最上玄
無大廢而外暢

勤行莫使廢玄功日用須知外物通一藏
龍光歸凈室世間無物更能洪
但多藏而内堅
多藏藴志內能堅一片真心海法源自得
自然知子性不方曲智智能圎
如能暁其含真則乃命在我
但暁根中道性淳舍真黙黙影其身氣益
氣兮相於我命補命兮人不人
若不知其守一則玄之又玄
古今得一道爲初玄處三才象五圖用者

須知神出沒法能相似又玄珠
爾乃舍之微微
玄微之道實玄微一氣相呼一氣歸有似
風生雲霧應象天天且不能違
處之黙黙
處在玄中處道時黙而無說黙而持古今
得者言無得顯術非人必禍之
氣用萬端而求泯
氣用萬般則結勞本來凊淨絶脂膏神容
古貌存真一混沌開時一度淘

絶利一源而取則
混沌胎澤保深根開關清時法自圎志路
且依三聖則仙經重秘一微言
心是摳機目為盗賊
樞機欲作萬般生心納邪風目恃明景色
不能將自誡瞥然又脫一浮生
愛嗜慾而無所求
欲開邪志動心關散亂元神性豈安蠢蝡
盡皆為樂目擬求樂目事應難
則修真之不可得

魂遊夜夜魄歸身世世芸芸欲學真至道
豈教迷色繋塵寰到處有真人
察其負隂抱陽
萬物負隂反抱陽須歴三淳入帝郷淸淨
若知神後用時人得者定心涼
地久天長
隂陽舍氣自相當始覺天長地久昌洞㡳
有精明歷歴碧光秋色月蒼蒼
洞迷者尋之有路
迷洞須從碧玉溪仙人從此化金泥欲知

聖跡傳真處一樹雙飛野鶴棲
窒塞者去之無方
根本無知慧不聰耳須多聽智能聾蓬随
麻長能端直麻在蓬中性亦同
見赤子之潜萌
赤子潜萌性比孩亦如萌逐正陽來三春
湧出潜龍應四象交時白虎催
號而不嗄
牝牡號而伏嗄音欲合先吞勢不禁二氣
不從胎命繫始知真一理玄深

知靈龜以自得
靈龜象合體天時龍盖神坤萬歲基上下
若知通宻處髙低偃月世間稀
捨之則藏
捨之無形質可求取則雲雷動始休就煙
火燥乾還濕澤潤従他以盖流
念黄橘之神凝
黄凝真是帝為頭神在虚中氣上收大道
不勞方外覓理通窮極更何求
勸玄珠而並長

玄珠玉樹有根基能脆能柔志號希悟者
早棲須隱去仍懷濟物又扶羸
専用含畜
神用専須志復堅含畜知玄氣有門法度
剛柔同出沒象時方見事難論
不離影響
如響如影影随形影形無語響能聲機道
用時無一物象開法質自餘盈
還中玉質
氣中玉質雪爲衣學者知之不細知即問

志人無厚志少於玄理逹玄微
馬能生於見疑
不達清論不明真誤㫖俱為失路人淡泊
不能滋善志焉能忘意法元神
閫外塵埃豈能混於存想
閫無塵起外無埃清浄恬神敢混來存應
用時通律候隂陽相激震爲雷
視之不見得之若驚
玄象法中無物形自然道德響如聲古今
不測神仙意造化生成出杳㝠

老聃傳之於尹喜
降世傳真號大仙函關石壁有遺言往來
得者知多少西過流沙法自然
惠子得自於莊生
惠子當時學未精悟言方得遇莊生一超
身入玄元地千萬年中說道情
至道哉養神在心不死由我
重之不足復歎之養神之道實玄微靜信
若令交寶氣他人無知我自知
生而從水發者就火

二源仙水法難窮潮浪流真不易通曾向
驪山親老母太隂何用月爲宫
若知動之死地則無可之於不可
畏修死地慎躭情修福由能在此生大道
玄慈無不可返魂保命得延齡


谷神賦


