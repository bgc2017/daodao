








上清經眞丹秘訣
一隂一陽二物俱黃不因配儷自作梯航沈
於神水浮在中央重重血㸃片片鱗光用之
即成金寳餌之即夀延長能變能化通徹十
方此藥神仙鍊丹之法地仙之術盍為救施
貧乏因抽藥爲㸃化今時道者得之皆被業
牽只將求利門終不能修服食因此得者皆
廣用爲榮華便被神明所折修皆不成修此
藥者須於淨室及山谷無人之處忌女子孝
子雞犬等先焚修香火啓告乾象廣發大願

自知辦其心方可修餗若不如此縱成亦爲
雷電所怒虛勞心力所流傳在世不許點化
只要救衆生疾病此藥依法修錬服食者可
爲地仙所理救於疾苦或減藥一分入礬石
同力
　　療衆疾法
凡有百病之處攻之如萬人同施其功可知
此藥故有十號一名消冰丸能消除諸冷簜
却宿水故名消冰丸二名内灸丸其藥入腹
如火能焼其疾故名内灸丸二名沃雪丸如

日消冰如湯沃雪故名沃雪丸四名十瀉丸
如人能服到㵼岀惡物故名十㵼丸五名通
利丸宣通五藏治之六腑安和故名通利丸
六名治衆氣丸凡有氣結之虛能消之故名
衆氣丸七名蕩邪丸能除蕩邪神鬼氣無不
除愈故名蕩邪丸八名通胃九能開通胃口
令人下食故名通胃丸九名掃疾丸能掃蕩
百病無不瘥者故名掃疾丸十名萬病丸能
治萬病八腹便瘥無不效者故名萬病丸又
有七名治癥一名氣癥二名冷癥三名積癥

四名結癥五名瘕癥六名疝癥七名血癥凡
有此七疾聚結或左或右若久不治變成虛
腫如龜形發腫而死但人處世間四大為身
百病俱集如天地不調昏沉迷悶即起百病
因斯丧亡水火不調今心中冷病餘食不消
因斯丧亡風雨不調令人四體羸弱乾瘦因
斯丧亡所病者有宿世因緣或盲或聾瘖疫
愚窺體不完具種種惡障邪魔鬼神痾療殃
咎皆由惡業宿命所爲但志心服此藥無不
瘥除久患疳痢寸白蝕𧏾五般痔帶下崩中

九種癭瘡繞項鼻孔出膿血五藏反歷擁腫
背氣心腹鼔脹胷膈滿痛發背大風天行時
疾應是世疾無不理也其藥丸如麻子大毎
日空腹服一粒漸加至三粒茶飮任下巳死
者更生日岀服一丸夜卧服一丸服藥之人
夜行五里十里凡是百獸毒蛇鬼精皆走不
敢當之有病初服皆瀉出五藏惡物即瘥此
藥皆因宿世有分方過此方藥久服反老爲
童永爲神仙或在世遭橫事身入土尸永不
壌肉色不變水爲尸仙絛行達道方可知之

服藥得道之人不能具載謹録修錬决第如
後
武都沈銀二兩(好雄黄/是也)舶上雌黃二兩
右用湖南合子先以金簿十片其內便以雌
雄合和於乳鉢內研如粉入於合子中實築
却以合子盍盖之其合子口四面以鹽泥固
済如法了又取一瓷鼎可盛一㪷餘者以黄
丹二十斤先以黄丹三五斤漸築今實約厚
五寸坐合子當中心更下丹輕築都大令實
取鼎搆爲度不計斤數然後以六一泥泥鼎

可厚三二分致鼎於盆内著灰且今隂乾使
泥鼎子上下通運固濟候鼎乾發火
苐一日用半斤熟火四面擁之日夜不絶至
第五日又加半斤火毎三日一度添半斤火
至五斤火即其藥外面鑪團泥只要擁火氣
別無法飬至四十五日後添三斤熟火飬至
四十九日且住候火寒取出合子開看内藥
巳如朱紅或如金黄色此狀候具黄丹大半
如紫金色收之理一切惡瘡取合子内藥頭
一分入汞一兩於火上以乳鉢慢慢研之候

逡巡成砂訖以針條鐵十字繫藥合子叉以
六一泥固濟合子候乾以水火鑪内養之水
火罏者取一瓦甑子泥四面只留中心底上
一孔然坐藥合子於孔上出甑底丰寸巳來
甑下常以一椀水水面去合子底半寸但不
濕著即得其藥合子初用三兩火漸漸半日
巳後添至半斤火養每一度添一兩候七日
滿火寒開看其藥並伏矣依前却固濟更養
一七日開取少許八火試之成金也但甘草
色耳

叉添汞一兩依前研成砂子准前水火鑪內
飬之毎一七日一度開添汞一兩添至一斤
止如要寳即韛取一半如不耍但飬之時時
添二兩硫黄硏過入罏即成朱矣
又取前成金藥一分以汞半斤硫黄三兩研
成砂子依前六一泥固濟火緩緩逼復爲水
火鼎飬之七日開之
又添汞一兩硫黃一分依前固濟飬之添至
一斤止養至半年後又添汞一斤硫黃四兩
准前法飬如要寳即韛取之如不要但依前

養之
又法如要真元但將藥頭分減養之養至三
年一粒粟米大可點一兩飬至四年一粒可
點二兩養至五年一粒可點三兩矣養至九
年一粒可點一斤此藥本是神仙大藥法後
来將救世人先爲點化其藥養至三年便可
服食治疾
服食法取藥細研如麫以水飛過極細如粉
於瓷瓶内懸入井中七日出之叉以甘草水
煑三五十沸候乾以棗穣和爲丸如大麻子

大以一粒安一斤肉内六月中逾月不臰壞
可驗其神功也
凡服藥先須沐浴箸新衣鮮潔素食七日忌
　一切穢惡物等每日空心淨水下三粒酒下
亦得所取藥添換如有貧寒者但以藥實貨
之救接切不可輕泄所得者皆是宿有道緣
方得此術如將輕授殃及後世切須袐之如
是道人得之便須絶跡巖谷修行保而秘之
袐之也如若雌雄不真好藥亦難成成恐力
薄得沈銀者最爲其上也若要固濟合子用

炭上白灰打取與鹽中半拌之固済若要固
瘠鼎用砂盆末炭末黄土拌紙筋舊草鞋爲
筋爛拌泥固濟並須如法

上清經眞丹秘訣





