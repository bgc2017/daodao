








三皇內文遺祕後序深九
金闕神章三皇默祕之文也在天與天爲
道而統五行著萬神主萬象在地與地爲
德宰萬物擒精恠斬邪神故爲無上御攝
之法至神不死之道也內隱隂陽六化之
功使修行之人不遭外患居山止洞林境
修真養素求訪山中巖谷若非斯文則精
恠以禍人之性命者多矣故世市閙宅堂
室舍宇之中或年深絶於無人之跡精邪
尚有存焉而況於深山幽谷窮路林芳之

處也居山守靜若不懐斯文者如將身自
投於死地今降斯文以辨邪正令後學仙
之士不遭禍患横傷命耳時年丙午萄節
紫微道人序







三皇內文遺祕
天皇内文上
天生雲龍道本上昇張烈正氣麗乎太清輔
弼正道行於正平六甲洞元九天超形福延
子孫仙行自真次及人皇人敬長生六丁九
氣祕宻真誠敬之終吉昊帝貴名久知道妙
身體長寧聞此真句常任之清巳上八十字
每日暗念一徧求長生之道及於子孫亦
得聰明
慶延七祖福及千生髙上太一真正玉文斬

滅祅邪和合玉清仙法本正名書上清聖功
乃乆法成乃知昌運大業仙衆保之乃命金
文扉命制期巳上五十六字每遇四時八節
饗祭家親暗念七徧不書黑簿智者勿令
人知之恐輕泄也
經傳隱此法禁巳上六字說此三皇内文傳
受巳師不用功行及十日天神不附若傳
度非法亦不得受只依科所傳勿令人輕
慢
授及三皇常遊玉清凶惡伏滅永居山堂青

雲從我六癸存真人若保之六甲護身勿輕
我盟必昇太清永命延夀玉神扶形萬劫爲
仙常處丹天五嶽四瀆川洞丹穴社稷泉源
萬靈布設風伯雨師星辰擁訣巳上八十字
六甲六癸日各念持三徧五嶽四瀆社稷
等神護助也
凡有玄言皇神祕傳寫於繒素蔵於洞天功
歸太真福度千春無窮劫過海嶽成塵祕之
斯文五雲覆映兆民敬之叶和昌運持受清
教命延夀永巳上五十六字言三皇内文佩

受之後仍冩篆送在山野洞穴之中勿令
人知永保千春
靈嶽九仙丹炎洞然河魁天罡䕶道玄言妄
泄伐命殃及九泉粉軀碎體金文莫言巳哉
矣愼焉巳上三十七字言三皇內文佩受之
後說論與人輕意妄泄殃及九祖粉骨傷
形金文永隔玄言三百一十五字
地皇內文中
國合律法四海咸歸飄颻玉虚辟邪保神萬
劫無虞旁生國土福皆霑之却㓕凶殃福德

堂堂信欽明約至誠修學保神终年歸道捨
俗精勤仙録山川嶽瀆西南東北巳上六十
四字行於山谷寓於江瀆暗念一徧能辟
惡獸蛟龍毒蛇精邪魍魎祅恠之類也
地皇祕印和叶天地三皇真言福輝九泉有
情蠢勤皆屬上玄隂陽相生物皆有靈舍識
衆類皆合道藝修飾䖍誠可期飛昇力感玄
幽無妄我求學法精持無使狐疑嶽瀆水上
咸令護之敬崇三文是即爲希巳上八十字
遇有六畜及胎夘濕化等類有難暗念一

徧死者解脱生者安樂勿令人知聞此真
句也
河海洪江池源列張人神動用軌契五方明
星大神髙帝玉文却絶險厄護國兆民名川
龍神攝禍去迍嶽瀆名丘太隂剛州黄龍配
列依願應求陽明輔弼道士俗流知敬斯言
家屬無憂祅妄邪氣终不稽留巳上八十字
浄寫一本着姓名埋祖先塜墓之間以爲
九玄告矣黑書白紙外以黑紙封之却亦
着姓名是也

處世求生其道必行歴動安暢決定長生善
能保守必見亨貞誦之萬徧玉女下迎王者
祕之合國咸寧巳上四十字說三皇之符文
念之百徧保達地仙長夀勿令同壇人覺
恐功不成玄言二百六十四字
人皇内文下
舉目自天目心中明星月少小功曜乾坤而
地祇斗授林震地户巽坎離午人門坤巳兊
酉天門乾巳坎子鬼門艮戊頭甲乙丙丁庚
辛壬元丙上辛巳上五十七字欲祭醮先冩

一本焚之八卦二十位外邪不悞犯神明
護門不得令人見讀
乗天罡魁林人生陽哀人夀昌九天九土九
人九命九真九道九術九生九渺九玄九要
九成凡百一十七與超天張天公良世勿明
巳上五十一字凡欲入山水攝邪精黑書
白絹上焚之水伏勿令人知之
命龍神九建除滿平定房上明神知要屈命
句扶明火三人光九天等神大出六鬼蒼爻
遠命上拜必炎三石九王姦出勿勿必明三

乾勿九九九天化九牛二人魚罪世白無九
同明出命左右巳上七十四字用雌黄書於
石瓦上埋於本宅住處四角勿令人知之
招財神禄神也
四石山狐出命昌門矣也女安於即言中耶
聊六左扉九天九天九天成焉三矣此蒼矣
巳上三十四字依一篆於朱書白紙每日
空心焚之灰水調服之如神語言吉即吉
凶即凶呵氣治病無不瘥矣玄言二百一
十六字畢矣

巳上三皇內文學道之士須佩帶之然後
方始通神如未受道籙之人不得妄行宜
埋蔵於名山巖谷之中免遭天譴此法本
師不度恐泄天機同學之士切令少言恐
毁謗靈文於身有禍生遭王法死遭地獄
慎之慎之祕之祕之
太清黄神越章祕印
用雷震棗木心於五月五日或春甲子
日或夏丙午日刻之
凡受持印者以甲子日人定時淨室安

置印以煎餅栢湯塩鼓爲三楪供獻再
拜上香今日小兆臣某上白道君皇
天太一使者某今佩持寳印願内無疾
病外斷諸祅救護天人除精却惡所求
自然與道合同上香三啓再拜奏還

















上清九老仙都印佩之登山狼虎精恠自伏
江河風雨順濟可管洞府仙官吏兵狼不能
害虎不能傷水不能溺臨大危難必有善生
常人佩之夀命延年伏諸邪鬼百惡不侵治
小兒夜啼驚風及大人諸般疾患並焼灰用
乳香湯調下立效催生下死胎佩之安胎婦
人無子佩之有孕解呪詛寃枉令人聰明用
之皆應得之崇敬慎勿輕慢
太上黄神越章內法
師泒

帥將元伯福相火冠金甲伏劔朱衣朱履
太玄符使章
召呪玄英烈宏
(存將吏從斗中降在目前左卯文右執符視將取氣吹符上或精去)
(處用祕呪)
黄神越章祕印能制伏萬邪及諸祅恠災害
急難并見國王大臣並皆歡喜所求遂心常
帶腰袖間隂兵護助不可亂傳非人恐遭天
譴殃及九祖後悔難矣
越章呪曰

太上老君黄神越章斬伐天地鬼神吏兵何
敢承當東嵗星西太白北辰星南熒𤊨大聖
化㓕鬼精誅盜賊伏萬兵仙童玉女天地靈
張星驅攝萬邪氣井栁星傳角星平魋𩳐治
命㑹帝庭三五治邪氣掇死籍上生名罡武
滅乙神精天仙降下弟子越章急急如太上
老君律令勑
印章呪曰
黄神天章帝庭黄神之印攝鬼精東斗建節
由歲星南斗治命辟萬兵西斗魁𩲃滅鬼精

北斗束精告帝庭黄神斬鬼與氣拜中斗大
魁熒𤊨星角亢治氣都㑹名張星火毒除萬
兵大聖化神殺氣横牛歴箕斗護身形罡武
上帝夀五星天皇使者斬邪精
太上賜臣(某)黄神印章急急如律令勑
殺鬼呪
太上老君教我殺鬼與我神方上呼玉女收
攝不祥登山石裂佩帶印章頭戴華盖足躡
魁罡左扶六甲右衞六丁前有黄神後有越
章神帥殺伐不避豪强鬼殺惡鬼從斬夜光

何神不伏何鬼敢當急急如律令
勑瘟呪
勑東方青瘟之鬼腐木之精南方赤瘟之鬼
炎火之精西方白瘟之鬼孔金之精北方黑
瘟之鬼涃池之精中央黄瘟之鬼糞土之精
四時八節因旺而生神不內養外作邪精五
毒之氣入人身形或寒或熱五體不寧九醜
之鬼知汝姓名急須速去不得久停急急如
律令
謹按祖天師漢安四年在蜀與六天魔王戰

奪二十四治與㑹盟青城山黄帝壇下使人
處陽明鬼潜幽暗令六天魔王領歸北都八
部鬼帥領衆竄於西域五行之毒氣從兹而
釋之析石爲契作天地日月之形置之于絶
崖仍以神印封鬼營匝使不得相通令以神
符刋行善信冝於淨室香花供養自然驅瘟
辟惡集福來祥惟加至誠無不感應龍虎山
正一元壇謹白
枹朴子曰古之人皆佩此印能辟虎豹及諸
山獸以此印封泥置四方各一百步則虎狼

不近其內也若行見新虎迹以此印順則虎
去逆則虎來非但虎狼若山林廟座血食之
神能作禍福者以印封泥四方塊其蹤跡不
能復神矣昔有石頭頭有大龜在潭爲精作
禍有道士戴昞者以封泥數百塊乗船擲于
潭中良久大龜徑長丈餘浮出不動小龜羅
列水上其受禍者即安今名爲龜潭也若服
此文存心中赤童衛持作二十四息書符可
髙五寸闊四寸作二十四則使百禽惡獸奔
走止之則止使之則使不但虎豹以此符封

鬼廟屋大驗
太上曰欲役鬼神者先取鬼箭鬼曰等分各
二兩隂乾搗爲細末用桑膿汁爲丸如梧桐
子大每服七丸早晨空心服之淨水吞下臨
卧又服七丸至七七之後一切鬼神八吏六
丁玉女皆來朝拜獅虎皆受後七七之後不
可再服凡服取旺方氣一口念呪曰
百藥之精眼見鬼形役使八吏并及六丁驅
使鬼神立即通靈延年益夀永得長生白日
昇天飛騰上凊急急如律令

旺方謂春東夏南秋西冬北驅邪治病至
誠用之無不感應




五嶽真形符
東嶽泰山兖州之鎮號曰蓬玄洞天在泰安
州徂徠長白二山爲輔封天齊大生仁聖帝
東嶽






南嶽衡山荆州之鎮號曰朱陵洞天在衡山
縣潜山霍山爲輔嶽封司天昭聖帝主治水
之要
南嶽







西嶽華山鎮之號曰總仙洞天在華隂縣地
肺山女几山二山爲輔嶽封金天順聖帝主
羽翼之事
西嶽






北嶽恒山并州之鎮號曰總玄洞天在定州
曲陽縣逢山抱犢二山爲輔嶽封安天元聖
帝主五穀果熟之事
北嶽








中嶽嵩山號曰司真洞天在河南府登封縣
少室武當二山爲輔嶽封中天崇聖帝主地
土山谷之事
中嶽






三皇內文遺祕终




