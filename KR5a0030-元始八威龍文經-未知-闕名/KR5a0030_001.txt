










三經同卷妟九
　元始八威龍文經
　黃帝隂符經
　混元陽符經

元始八威龍文經
　　　第一
不得而名道之初可得而形道之餘知初者
合元始之祖知餘者契隂陽之樞混而一之
可與天地符

　　　第二
混沌之初中合太虚玄玄之不可測妙妙之
何以元肇判之巳餘恍惚有眞中之居
　　　第三
谷虚神之存岀入于生死之門修之煉之可
不勤保之愼之以固根
　　　第四
玄牝之合和其炁交其神以成其子身安得
就踈而棄親得不捨妄而從眞知造化之津
可以化吾之民天降地升環之以日月發之

以雷霆誰測機緘之運行不言可以利羣生
斯其用以公天下之情
　　　第五
恍恍惚惚火中生神杳杳冥冥水中生精火
炎於上七返生神水流就下六居生精神會
精以通天地之靈
　　　第六
聞交響者損其虛視美色者奪其精知者逆
之以神不順于情可以守而不更全汝形抱
汝生母使爾思慮營營思慮營營則忘汝形

勞汝生可不愼于眞以存其誠陽動隂靜上
下應而成萬物之靈靜不動而何以生動不
靜而何以寧剛柔相兼不爲而成
　　　第七
虚而不實所以火生靜而不動所以水清知
此道者性定可以通吾之神心寧可以使吾
炁之流行大哉言之明人之守身不若守神
以神會炁以炁合眞是謂至人猶子母不離
其親
　　　第八

以始合終以萬物會一夫聚散之妙可以通
天地之虛實火不以焚水不以溺


元始八威龍文經
















