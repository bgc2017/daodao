








存神固氣諭大七
　　　罏鼎地位
四象之始終萬物之化生不離戊己鼎火拕
戊己然後能造物故至人於金木相刑受氣
與水火升降既濟之間有造化神物使活而
不斃生生不窮之理
　　　隂陽顛倒
隂陽者相求之物也離火也失水則燥燥極
所濟在坎坎水也失火則冰冰極所濟在離
離宫受血藏鉛陽中有隂也故不燥而清涼

坎宫受氣藏汞隂中有陽也故不冰而温煖
離雖含鉛血動則火發化汞坎雖含汞氣動
則水生化鉛故知坎屬水者不知有汞氣隱
焉知離屬火者不知有鉛血隱焉動化之際
鉛汞自升降相求至人於此有坎離顛倒之
理
　　　隂陽老少
數過三十二隂陽漸老矣陽老則炁衰必少
隂而後濟隂老則血衰必少陽而後濟老隂
奪少陽如坤之次有復也老陽奪少隂如乾

之次有遘也金木老隂陽也相刑而生者少
陰陽也人之乾坤爲老艮兌爲少不知造化
之所謂者少者有不一也至人於此有妙奪
造化之意
　　　水火相求
水遇火乃受氣受氣則生而不竭故不走火
遇水乃成形成形則活而不滅故不飛方真
水求真火則隂多陽少而化鉛方真火求真
水則陽多隂少而化汞汞必求鉛故降而干
坎鉛必求汞故升而干離升降之際擒於戊

己相吞相戀而結化至人於此有住隂陽之
和還返添奪之妙理
　　　金木相刑
金不尅木木不受氣受氣生火乃火不尅金
金不受氣受氣乃生水以金召金故動而尅
木以火召火故動而尅金水火既生以和召
和自相求而造物至人於此使罏中水火自
相㝷者蓋得修所生之至理
　　　五行還返
萬物之理歸於母則根深蔕固有長久之道

散於子則花榮葉茂有衰謝之理子謝母衰
者五行之順行也長生久視者五行之不順
行也至人於中宫神物造化之際造物既功
則子隱母腹母含子胎致龍出於火虎生於
水有還返顛倒之理
　　　王氣盛衰
火初生陽之王氣也水初生隂之王氣也陽
進不已日中必呉隂進不已月盈必虧王氣
漸衰至人於此有罏中截王氣之理故如時
之春不至於秋如日之昇不至於吳如花之

榮不至於謝
　　　添進火候
精爲氣毋不能自運所運在氣氣爲神母不
能自運所運在神此真鉛所以生神火神火
所以伏真鉛也至人以神運氣自然氣住而
不飛以氣運精自然精住而不走三物不出
鼎火則開生門離於鼎火則歸死户至人所
以傳法不傳火者蓋擒捉烹鍊之際斟酌添
進火候至神之能事有不可致詰也
　　　龍虎關軸

天地氤氲故關軸先立於玄極出納斟酌元
氣生生不窮人方受鉛汞於父毋關軸立矣
元氣因此物而生此物託元氣而養故一呼
一吸綿綿若存既配金木生神物當服龍虎
納元和而助養之自然胎氣造化生生不窮
也
　　　情性動靜
物理所不可逃者四曰生曰心曰性曰情有
生必有心有心必有性有性必有情性則靜
定情則感通感通之際二氣必交交於外則

龍虎飛走鉛汞漏失交於中則龍虎相隨鉛
汞内結鉛汞内結氣所生也故氣來入身謂
之生所以通生謂之道至人以道御情氤氲
之際能住玄胎恍惚之中能擒物象所以有
道合一形神俱妙之功也
　　　身分色化
從色來者由隂陽之中從化來者出隂陽之
外由隂陽者有留形住世之理故無用之中
有用有用者必奪造化於隂陽出隂陽者有
飛靈走性之道故有爲之中無爲無爲者方

獨超升於象外進退之序能鍊色身而化形
乃能脫化身而化神果無序而欲頓超理所
未聞
　　　胎息真趣
世雖曰胎從有氣者結氣從有胎者息然豈
止神氣不散習息日久而後成哉是未達真
趣真趣天逹塊然靜處積習於空寂中則終
身沒世不免爲一躭睡漢而已於飬丹結胎
却曰住年則遠矣且生化之理獨陽不生獨
隂不成至人謂飬聖胎求出路坎離鉛汞不

相孤茍非龍虎交遘立關軸於玄極誰能住
元和而息胎乎
　　　寂滅無爲
灰既死木既槁火木無所托塊雖聚塵雖積
則金水無由生四象無由施則丹藥爲棄物
罏鼎爲虛器蓋不能住不死之玄胎故沉於
寂滅不能奪造化之神機故泥於頑空至人
既見五賊而昌則乘火龍跨金虎宇宙在手
萬化生身終於形神俱化而遊無上之妙曷
嘗論空寂止枯槁而與塵塊共滅哉

　　　形神俱妙法
内而求之性則心也命則腎也知道者以性
復命以腎交心五氣交感一歸戊己魏真君
所謂三五一者正爲此也然則易謂之三五
一五行顛倒火生木水生金以生數推之水
一金四五也火二木三五也土數亦五是爲
三五萃而一故曰三五一黄庭經云五行相
推大歸一以是觀之魏君之意豈不昭昭乎
學者悟此則呼吸之義可明而陽光之精可
見矣陽光之精即丹砂也丹砂即大藥也自

古修性命者莫不由大藥而獲度世也然知
性而不知命則執空而無變化故鍾離先生
云秖修真性不修丹久後多應變化難知命
而不知性則形炁無宰故茅真君曰但明行
氣王便是得仙人則知性與命獨修則不成
欲修性者必以道全其神欲修命者必以術
延其形道術相符則性命會合矣故太平經
云神以道全形以術延以可證也遇之者未
可便修必周覧古今神仙經書歌訣以明之
義無不通然後可以絶疑

　　　中源篇
嘗讀隂符經太公註云金丹之術百數其要
在神水華池未曉真詮因遊太山見儒士吟
天地何廓清隂陽道可成華池與神水全在
虎龍精即叩之姓朴字元龜云花從何處生
緑葉間紅窠誰人將色染爭如造化何未悟
朴又云石何堅兮水何柔堅柔相磨誰肯修
石性土兮水潤流焉知嫰蕋之好求又華者
花也花者化也化由火也池者水也乃水火
之候水火是日月之流澈能生成萬物爲世

間至靈萬物自負隂而抱陽以成人花從何
生從何結承隂布枝抱陽結實實中有仁留
種成孕亦如人性情在母腹中漸成人身也
金丹應日月之玄象成萬物之根本龍虎之
起伏水火之交運四時之節候即可長生又
云鉛即青龍爲道之祖汞即白虎爲道之宗
修之合神合聖即非人間之鉛汞但識根元
汞生於砂金産於鉛此道上合天心下合地
理中合人精變化莫測
存神固氣論
