








洞眞太上九素語玉精眞訣通八
三九素語玉精眞訣
九天丈人三天玉童以上始元年天甲吉辰
時加北維移度停軒三元齊景九帝迴眞登
高上玉館紫虚之天三九素語披解靈關玉
精眞訣理命長存開究遼朗清暢蕭條玉音
秀虛瓊音逸霄香風激無慧唱遐寥流芳深
頤氣冠神飈玉檢緫御萬仙來朝斯玄古之
妙化經萬劫而不彫撰眞訣以遺觀試來心
於懃翹若金名東華緑字紫庭得受妙篇位

登玉清三關啓機九户受靈面登金容五藏
華榮金眞感暢豁落洞明神燭潜照寳光夜
生流金交擲焕落火鈴嘯命立到驅策神兵
三元詣房降致緑軿乘空駕虚飛騰上清
上相青童君曰三九素語出於九帝三眞命
呪之辭理氣停年開解靈關五藏華鮮子有
玉骨得見此文宻告明誓誓信九天潜修其
道愼勿妄宣宣示非人考延子身不但風刀
殃逮七玄明愼天科以求道眞九年不懈剋
得上仙

訣文以九天丈人三天玉童同時傳太帝君
天帝君太微天帝君太帝君以傳南極上元
君天帝君以傳西王母太微天帝君以傳金
闕聖君金闕聖君傳上相青童君青童君傳
西城王君使付後學應爲眞人者承眞相統
氣係皇篇至王君巳經七千餘劫王君後封
靈文於王屋山西穴玉室之內有素靈之官
侍香典文其道祕妙不行於世若有玄名遇
得此文萬仙來朝天官衛身懃行苦思白日
昇晨

凡受上清道德三寳妙章步虛昇玄之道而
不先釋五藏開理幽闗萬氣不固眞靈不欣
徒勞懃事萬不得仙今誤王訣上帝妙言以
傳後學祕而奉眞慎勿輕傳殃滅子身每至
本命之日沐浴入室東向叩齒九通冥目思
東方青帝少陽九靈眞人諱拘上生身長九
寸頭戴九元之冠衣單青飛裙手執青精玉
板乗青雲飛興從十二青桂玉女從天清陽
宮中來下以青雲冠覆我身思九靈眞人乗
雲氣入我身中安鎮肝內便三呼少陽九靈

眞人拘上生齎青芝五精補養我身便三味
口三嚥止仰呪曰
蒼元浩靈少陽先生九氣還肝使爲魄寧幽
府結華藏内鮮明練容固體反白爲青神化
内發景登紫庭敢有犯試摧以流鈴上帝玉
録太清記名畢引氣九嚥止
正南向㝠目叩齒三通思南方赤帝太陽南
極眞人諱融尚生身長三寸頭戴進賢之冠
衣緯章之衣手執朱玉之板乘赤雲飛輿從
赤桂玉女十二人從天蘭臺宫中來下以丹

雲飛輿冠覆我身思太陽南極眞人乘雲氣
入我身中安鎮心内便三呼太陽南極眞人
融尚生齎丹芝玉精補養我身便三味口三
嚥仰祝曰
赤庭絳雲上有高眞三氣歸心是我丹元騰
我淨躬逕奏以聞心固神靜九靈閉關金眞
内暎紫煙結雲太微緑字書名神仙飛行上
清朝謁帝尊畢引氣三過嚥止
正西向㝠目叩齒七通思西方白帝少隂素
靈眞人諱辱明子身長七寸頭戴玉寳玄冠

衣素錦之衣手執素玉之板乘白雲飛輿從
素靈玉女十二人從天皇堂宫來下以素雲
冠覆我身思素靈眞人乘雲氣入我身中安
鎮胇内便三呼少隂素靈眞人辱明子齎洪
芝玉精補養我身便三味口三嚥止仰呪曰
素元洞虚天眞神廬七氣守胇與神同居保
練五藏含華秀芝澄誠明石遊御玄虚白玉
金字九帝眞書使我飛仙死名落除遊洞三
清適意所如畢引氣七過嚥止
正北向㝠目叩齒五通思北方黑帝太隂玄

靈眞人諱㝠玄默身長五寸頭戴玄冠衣玄
雲之衣手執玄精玉版乘玄雲飛輿從太玄
玉女十二人從天玄隂玉虚宫中下以玄雲
冠覆我身思太隂玄靈眞人乘雲入我身中
安鎮腎内便三呼太隂玄靈眞人㝠玄默齎
玄芝玉精補養我身便三味口三嚥止仰呪
曰玄元北極太上靈璣五氣衛腎龜玉參差
寳華結絡胃藏朗開神名玉臺年同二儀上
皇太帝峙然不迷役使六甲以致八威參龍
駕浮超然昇飛吐納神芝□劫不衰畢引氣

五過嚥止
正向本命之上㝠目叩齒十二通思中央黄
帝緫元三靈眞人諱原華身長一寸二分頭
戴黄晨玉冠衣黄錦飛裙手執黄精玉版乘
黄霞飛輿從中央黄帝玉女十二人從天玉
房宫中下以黄雲覆冠我身思三靈眞人乘
雲入我身中安鎮脾内便三呼緫元三靈眞
人原華齎黄精玉芝補我身便三味口三嚥
止仰呪曰
黄元中帝本命之神一氣侍脾使我得眞實

藏生華結絡紫晨變景練容保命長延後物
而傾千神來臣老君玄録名書神仙長生久
視與天同存畢引氣十二嚥止
還東向瞑目叩齒三十六通思五氣玉清高
皇上寳眞人諱太虚身長三寸頭戴玉晨之
冠衣五色無縫單衣左手捧日精右手執月
光鎮我上府泥丸宫中三呼上寳眞人太虚
齎五氣流精陶灌我身便五味口五嚥止仰
呪曰
高上眞皇五帝太靈保我泥丸玄暎五形三

光朗耀日月洞明飛雲流霞陶注玉精練容
保魄神魂自生千變萬化昇入紫庭畢引氣
五嚥止
五方命呪畢摩兩掌拭面目如此五年面發
金容五内華生玉藏保氣神仙道成三宫感
暢眞靈見形乘空駕虚白日昇天惟在宻修
愼勿輕傳
八節投刺法
夫修上法誦萬遍之道希眞致靈以求神仙
者當以八節之日投刺靈山本命之嶽列奏

玉清三年勿失則名書青宫札係玉皇玉華
侍衛金晨奉迎此玉清眞訣帝君寳篇有得
此訣計日昇仙妄泄神文考及九玄身没形
殘長閉河源惟在宻修道不虚言
夏至節之日於本命嶽正中南向叩齒三十
二通仰微呪曰
玄精陽明元始帝靈四景八氣緯度天經白
元落死无英注生奏簡靈嶽録聞玉清高上
帝尊記甲眞名伏須告御身謁紫庭三官九
府靡不順聽畢嚥氣九過止還北向長跪讀

簡呪如後法訖埋簡於絶巖之峯
立秋之日正中向西南叩齒三十二通仰微
呪曰流炎四射飛景啓明八氣交焕齊落天
經元始告晨上應帝靈奏簡靈嶽東華記名
長保玄室宴景紫庭三宫九府列我長生與
天同休永保黄寧畢嚥氣九過止還北向長
跪讀簡呪如後法訖埋簡
秋分之日正中西向叩齒三十二通仰微呪
曰少隂告運八道開張三象順迴緯度天梁
元始勒正齊契四郷奏簡玄嶽上聞玉京上

帝高尊記名無英三官落死九府順昌自爾
之後三界司迎乘虚駕煙飛行太空畢嚥氣
九過止還北向長跪讀簡呪如後法訖埋簡
立冬之日正中西北向叩齒三十二通仰微
祝曰
玄隂御晨四運迴天八氣交度三五周還上
帝告命日吉啓辰奏名青宫上補帝臣承天
順命拜謁玉晨北酆落死南宫度名畢嚥氣
九過止還北向長跪讀簡呪如後法訖埋簡
冬至之日正中北向叩齒三十二通仰微呪

曰隂精激氣朔晨乘㝠二景交絡運度天經
九帝齊運焕采眞名奏札上聞記契玉庭五
嶽三司咸定我生與日同光與天同寧畢嚥
氣九過止長跪讀簡呪如後法訖埋簡
立春之日正中東北向叩齒三十二通仰微
呪曰
陽精告始玄氣射晨二運交焕三五反眞上
帝有命告我靈篇投簡靈嶽永保飛仙三官
九府度我河源名叅帝籍長爲玉賔畢嚥炁
九過止還北向長跪讀簡呪同後法訖埋簡

春分之日正中東向叩齒三十二通仰微呪
曰天清氣布浩素流青乘剛御晨迴□五星
黄籙暎魂東華保生長享无極億劫肇齡奏
簡玉闕北帝落名遊歷玄臺浮景紫清畢嚥
氣九過還北向長跪讀簡呪如後法訖埋簡
立夏之日正中東南向叩齒三十二通仰微
呪曰
八氣維絡整位儛天五迴七轉變化忽聞三
練九試改容易年濟景无蹉永保上仙畢嚥
氣九過止還北向長跪讀簡呪如後法訖埋

簡
高上紫虚玉皇大洞三景弟子某嶽先生王
甲年如干字某甲某月生已被三試應爲帝
臣謹關五嶽靈山眞神三官九府十二河源
記臣玄名上奏玉清
右朱書銀刺上北向讀刺畢埋刺玄巖之
下勿令人得知之
北向再拜長跪讀簡畢又叩齒九通微呪曰
元始帝皇高上玉眞金仙父母玉華紫晨萬
氣緫司監眞領仙上校青宫符命靈神檢定

録札列奉帝前謹關九府三官河源度名玉
篇永保長存畢埋簡此帝君素語妙訣傳有
骨分應仙之人每至一節輒如上法令三年
得二十四過投刺靈嶽則眞皇注名帝給玉
童玉女各十二人輕泄寳訣罪滅子身明愼
玄科祕而奉修
帝君玉文鎮神上法
玉精訣言子欲隱學清齋山嶽當以壬癸之
日刻青石黑書九天玉文埋所住東方臨埋
時東向叩齒九通呪曰

青辱青辱太山靈嶽九炁靈精
長林幽黑三田藍波四脚六目
上眞宫宅四域普告千靈萬精
靡不順伏玉帝有命干者刑戮
畢埋石深九尺此帝君玉文鎮神上法文如左






玉精訣言當以戊己之日刻白石以黄書九
天玉文埋所住嶽西方臨埋時西向叩齒九
通呪曰
赤丹陽精南霍萬靈鬱蕭育飈
乘幽入㝠帝宫有位浮命黄寧

自天以下敢不順聽有干者戮
有犯者刑
畢埋石深九尺此
帝君玉文鎮神上法文如左





玉精訣言當以戊己之日刻白石以黄書九

天玉文埋所住嶽西方臨埋時西向叩齒九
通呪曰
白皓結羅素靈玄阿西嶽萬精
乘氣逸波元始告命制御三華

四域八氣悉爲我家有干者斬
有犯者刑
畢埋石深九尺此
帝君玉文鎮神上法文如左




玉精訣言當以庚辛之日刻黑石以白書九
天玉文埋所住嶽北方臨埋時北向叩齒九

通呪曰
北方恒山辰星之精玄蔭黑黠
恊氣放靈上帝有命玉文鎮生

三道揚威所制不輕冝各順令
復爾眞形
畢埋石深九尺此
帝君玉文鎮神上法文如左







玉精訣言當以丙丁之日刻黄石以赤書九
天玉文埋所住嶽中央臨埋時向本命叩齒
九通呪曰
黄氣玄嵩緫御五方上乘元命
制伏妖王千卒伯扶與魔同凶
天一帝靈受命九陽元始玉文

鎮神中宫
畢埋石深九尺此帝君玉文鎮神上法文如左









右玉精鎮嶽上法帝君受於九天丈人口口
之訣依上眞玄科七百年聽傳有骨應仙之
人自無玉名不得妄宣輕泄神文考延七祖
殃滅子身受者愼焉秘而奉行
傳眞訣素語之要依明科皆齎金魚玉龍青
紋四十尺金鈕九雙本命之繒百尺以誓九
天之信告盟誓諸天清齋幽室然後奉傳虧
誓違信師及弟子同罪鬼官傳受之身各詳
愼而行
洞眞太上三九素語玉精眞訣

四域八氣悉爲我家有干者斬
有犯者刑
畢埋石深九尺此
帝君玉文鎮神上法文如左












玉精訣言當以甲乙之日刻赤石以青書九
天玉文埋所住嶽北方臨埋時北向叩齒九
通呪曰
北方𢘆山辰星之精玄蔭黑點
協氣放靈上帝有命玉文鎮生

三道揚威所制不輕冝各順令
復爾眞形
畢埋石深九尺此
帝君玉文鎮神上法文如左











玉精訣言當以丙丁之日刻黄石以赤書九
天玉文埋所住嶽中央臨埋時向本命叩齒
九通呪曰
黄氣玄嵩緫御五方上乘元命
制伏妖王千卒伯扶與魔同凶
天一帝靈受命九陽元始玉文

鎮神中宫
畢埋石深九尺此帝君玉文鎮神上法文如左









右玉精鎮嶽上法帝君受於九天丈人口口
之訣依上眞玄科七百年聽傳有骨應仙之
人自無玉名不得妄宣輕泄神文考延七祖
殃滅子身受者愼焉秘而奉行
傳眞訣素語之要依明科皆齎金魚玉龍青
紋四十尺金鈕九雙本命之繒百尺以誓九
天之信告盟誓諸天清齋幽室然後奉傳虧
誓違信師及弟子同罪鬼官傳受之身各詳
愼而行
洞眞太上三九素語玉精眞訣
