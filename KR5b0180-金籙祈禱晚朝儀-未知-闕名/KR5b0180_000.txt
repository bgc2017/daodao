








金籙祈壽晚朝儀
　　　法事如式
　　　各禮師存念如法
　　　請宣神呪
北上太玄五炁徘徊寳華五重流光焕輝
體六十一
靈景鬱秀洞映太微仰注我身内府鮮開
安鎭靈宅萬神總歸身生羽服舉形仙飛
(和)與道合眞
　　　鳴法鼓二十四通

無上三天玄元始三炁太上老君召出臣身

中三五功曹左右官使者左右捧香驛龍騎
吏侍香金童傳言散花玉女五帝直符直日
香官各三十六人出出者嚴裝顯服冠帶垂
纓關啓玄壇土地方域神眞臣今晚朝陞壇
行道朝謁帝眞欽奉其諸丹悃具載緘謄
願得
太上至眞道炁靈寳瑞光下降流入臣等身
中令臣所啓之誠速逹徑御
至眞無極大道三清上聖昊天至尊金闕玉
皇上帝御前

　　　請稱法位
具位臣姓某與臨壇官衆等謹同誠上啓
虚無自然至眞無極大道玉清聖境大羅元
始天尊太上道君太上老君昊天至尊玉皇
上帝紫微上宮天皇大帝紫微中宫北極大
帝后土皇地祇玄都萬壽天尊太平護國天
尊福生無量天尊玄都玉京七寳層臺紫微
上宮靈寳至眞諸君丈人金闕諸天彌羅衆
聖上相上宰上保上傅少保少傅四師五帝
十二仙卿三十六部尊經玄中大法師三天

大法師日月星宮斗府周天宿度河漢星眞
南極老人福禄壽星眞君
皇帝本命星君帝座照臨眞宰三界内外應
感一切眞靈臣聞無名無象潛凝一炁之中
有數有生黙運萬殊之内玄景昭明於空碧
眞風流演於寰區道妙難明混三才而化育
功高不宰溥四極以生成臣等賦性䟽庸受
資凡陋漱流枕石擬堅素志以卑棲味道參
玄每恪丹誠而黙守欽逢
聖旦僣領齋科仰叩瑶階關宣祕典

書傳洪範壽爲五福之先頌效華封誠切三
祝之備精氣神爲體元之大本福禄壽集景
祚於
聖躬位居
帝極之尊德配乾元之首化日流光於法海
仁風布澤於仙都敬肅朝儀俯殫悃愊以今
晚朝陞壇行道請法衆等運兹初捻上香願
此香煙騰空徑上供養
至眞無上道寳大羅元始天尊昊天至尊玉
皇上帝無上大羅至眞衆聖臣等皈身皈神

皈命首體投地仰依
太上三尊十方衆聖願以是香功徳上祝
皇帝陛下伏願德冠百王功高千古恩沾寰
宇八紘普洽於陽春夀等穹蒼萬歲永尊於
華夏椿齡日茂國柞天長今故燒香自皈依
師尊大聖衆至眞之徳得道之後保天長存
和與道合眞
綵霧浮空香雲凝碧耿耿朝趨之志拳拳夕
惕之心以今晚朝陞壇行道請法衆等運兹
二捻上香願此香煙騰空徑上供養

至眞無上經寳玉宸靈寳天尊紫微天皇大
帝禹餘天宮眞仙聖衆臣等皈身皈神皈命
首體投地仰依
太上三尊十方衆聖願以是香功德上祝
皇帝陛下伏願日月同明乾坤合德氣調律
呂齊七政之璇璣令握權衡和四時之玉燭
邦家協吉民物沾恩歲多豐稔之歡世有和
平之俗兆民稱慶
萬壽尊安今故燒香自皈依
師尊大聖衆至眞之徳得道之後保天長存

(和)與道合眞
天維顯思神其如在散香風於壇陛懸惠月
於霄衢以今晚朝陞壇行道請法衆等運兹
三捻上香願此香煙騰空徑上供養
至眞無上師寳五靈玄老天尊紫微北極大
帝后土皇地祇大赤天宮無鞅聖衆臣等皈
身皈神皈命首體投地仰依
太上三尊十方衆聖願以是香功德上祝
皇帝陛下伏願文徳誕敷仁風廣被德歌舜
日永隆億萬世之基慶衍莊椿髙聳八千年

之夀神人協賛宗社奠安今故燒香自皈依
師尊大聖衆至眞之德得道之後保天長存
(和)與道合眞
　　　禮方
　　　懴悔
　　　歩虚
　　　三啓
　　　三禮
　　　重稱法位
具位臣姓某謹重誠上啓

三境至尊十華上聖金闕玉京天帝天眞日
月星斗羣眞十方師尊聖衆三界官屬一切
眞靈臣聞道之尊德之貴希微妙合於無言
大而化聖而神應響潜通於有感天九重而
蜜邇日三接以虔祈洞洞乎中洋洋在上欽
承
上命爰謹祝釐扣首玄穹一統咸歸於
聖世傾誠紫極衆星普耀於吉躔飆斿俯賜
於鑒觀仙仗聿嚴於護衞空歌振響梵炁流
晶寳篆騰煙擁旌節於空玄之上銀燈絢綵

燦衣冠於雲錦之中禮敬肅於朝儀事恪遵
於祕範重念臣等依光宸陛託䕃
皇穹列款陳詞僣瀆髙明之聽登齋行道寜
無過謬之愆仰賴寛容普垂原赦圓成福果
用賛洪禧則上明
天尊大慈之化下副臣等皈命之誠謹啓以
聞
　　　十二願
　　　存神燒香
香官使者左右龍虎君侍香諸靈官當令臣

向來晚朝陛壇行道之所自然生金液丹碧
之英百靈衆眞交會在此香火鑪前當願聖
鑒昭囘丹誠感格十方仙童玉女接侍蘭煙
傳臣向來所奏之詞速逹徑御
至眞無極大道三清上聖昊天至尊金闕玉
皇上帝御前
　　　出堂頌
　　　回向

金籙祈壽晚朝儀
