








玉清无上靈寳自然北斗本生眞經
(三十六天大司命宸京保命大天帝君下傳)
洪惟
大道浩浩赤明元始開圓化導群有現大光
明照百千界於玉清皇極宫中放種種光明
所謂金藏雲光玉藏雲光珠藏雲光海藏雲
光香藏雲光花藏雲光火藏雲光五行之光
周福天下下及人寰上則萬二千天下則八
千萬國莫不承我
元始之力一時雲集聽說无上至眞妙道

元始上帝太極眞尊撫明雲几下觀大衆發
大梵音如大天皷震響十方天上天下一時
皆謂
元始上帝與我獨語莫不歡喜誠服聽受
元始上帝乃敷奥義大發至眞之洲瀹披迷
雲之日月其時龍音雷吼駭聽動心
道曰一心玄微廣包萬景之多一心所受表
裹洞然本无留礙生死去來如影如夢縁何
倒置認此爲眞淪没妄波不能出離方說是
法時有眞人從座而起䖍恭百拜仰瞻威容

告眞尊曰臣名寳上諸天子中最爲第一今
有微願望賜開弘臣所願也中天七星巍巍
赫奕統御群曜斡旋炁運斟酌死生威力至
重以何因縁殊勝第一起自何劫始終之化
願詳聞之
眞尊歎曰大哉汝之問也在昔龍漢有一國
王其名周衘聖德无邊時人稟受八萬四千
大劫王有玉妃明哲慈慧號曰紫光夫人誓
塵劫中巳發至願願生聖子輔佐乾坤以禆
造化後三千劫於此王出世因上春日百花

榮茂之時遊戲後苑至金蓮花溫玉池邊脱
服澡𥃔忽有所感蓮花九包應時開發化生
九子其二長子是爲
天皇大帝紫微大帝其七㓜子是爲貪狼巨
門䘵存文曲廉貞武曲破軍之星或善或惡
化導群情於玉池中經于七日七夜結爲光
明飛居中極去地九千萬里化爲九大寳宫
二長帝君居紫微垣太虚宫中勾陳之位掌
握符圖紀網元化爲衆星之主領也昔大願
注此剛强世界七千萬劫方還玉清紫光夫

人亦號北斗九眞聖德天后道身玄天大聖
眞后應現上天南嶽是名慶華紫光赤帝之
尊若有信心男女能於上春日一心齋戒肅
爾神明設九光醮迎請紫光聖母并七元君
䖍恭奏獻縱有多劫十惡重罪𡨚家告報如
九日輪照於冰山應時消釋上至國王大臣
下及民庻能奉之者感獲景貺福壽增延无
量天眞俱來擁衛見世圓滿子孫昌盛命終
之後超生大梵眞天世上之士若能常誦九
光眞經設九光醮持紫光名智慧福壽如彼

甘泉隨汲隨發受用无盡此功徳藏世間第
一汝當傳布助我道風寳上眞人既聞金口
所宣與諸天衆莫大歡躍感謝鴻恩各起心
念我等當供養眞尊眞尊之恩如父如母難
以報稱於是各運神通就玄空中散百千萬
種光明寳藏无量光明寳香无量光明寳雲
无量光明寳雨元量光明天樂不皷自嗚並
合節奏元量大寳光明宮殿旋空而下至眞
尊前而爲貢獻元鞅眞聖萬口一辭讚揚眞
梵口稱偈曰

巍巍元始尊神通居第一世間无與比
如日照萬天智慧廣方便而能化有生
我等以萬身身身俱萬舌以讃眞尊道
窮劫不能盡仁哉紫光天善能變現身
男形或女形應機而接物歸命北極母
无盡功徳海永爲盲者目照耀於今古
功徳與元始通爲内外化尊鎔大法噐
普成无量眞
寳上眞人與諸天衆說是偈畢一切天神敬
禮眞尊奉辭而退



玉清无上靈寳自然北斗本生眞經







