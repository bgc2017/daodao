








上清元始變化寳真上經九靈太妙龜山玄
籙卷上墳一
上清寳書以九天建立之始皆自然而生與
氣同存三景齊明表見九天之上太空之中
或結飛玄紫氣以成靈文天書宛妙文勢曲
折字方一丈難可尋詳自非九天中真王莫
能明其𣅀音九天真王以上虚元年命玄都
上真鑄金為簡衆聖明義髙上口訣撰集靈
篇玉帝注筆刻簡成章以俯仰之格皆有髙
下次第禁限品目悉岀髙聖之微𣅀也封於

九天之上大有宫中瓊房之内皆以西華玉
女素靈宫金晨紫童典衞之
西龜之山一曰龍山乃九天之根紐萬氣之
淵府在天西北之角周廻四十萬里髙與玉
清連界東南則接通陽之霞上承青宫神虎
之門西北則交寒穴之野上通金闕神仙之
庭南則極於太丹浮黎之郷氣恊洞陽之光
北則指於鈎陳交關華盖氣踐廣靈中央直
衝玉京八逹交風山頂平天三萬里悉涌金
為牆結玉為門金臺玉樓十二神宫上有自

然流精紫闕金華之堂瓊瑶之室傍通九穴
之洞自生紫氣之雲交帶鳯文九色落陳崖
生紫桂嶺秀瓊林結瑚為條植玉為根騫𣗳
含實赤子白環三華耀葩於朱景反香流芳
於太玄八氣扇飊以長執玉籟空唱而成音
龍嘷雲樓鳯嘯絶岑毒獸萬羅長虵千尋神
宫堂堂雲仙紛紛巍巍元館觸𩔖吐津盖元
始之妙化寔天元之靈根金華之堂北䆫上
有自生紫氣結成玄文字方一丈垂芒煥明
天書宛妙非可尋詳九天丈人昔上甲元年

清齋雲宫宴景龜山仍刻金簡繕書玄文觧
其宿滯演其靈音記曰龜山丹皇飛玄紫文
西王母以開皇元年正月上寅之日乗虚汛
靈逸遨九霄靜齋龜山上登自然流精紫闕
金華瓊堂逰觀北䆫朝禮玄文瞻崖思靈心
想上真於是妙感玄覺丹心表明時忽有天
眞大神挾日帶月項負圎光從群仙羽盖乗
飛輿紫雲九精流霄乗跪王母前稱九天鳳
宫領仙王姓上玄字開明奉元始天王命使
齎九天金書紫字青金丹皇之文降授於王

母焉鍚號西元九靈上真仙母封西龜之嶽
又授素書一卷上真始生變化元録緫領仙
籍承統玉清又以青瓊之板給九天鳳衣飛
青羽䙱晨嬰玉冠鳳雲之舄神鳳紫輪飛行
羽盖二十四乗五色仗幡命靈之節又以上
宫金華玉女七百人侍衞於仙母焉使治流
精紫闕金華瓊堂一月三登玉清𠕂宴崑崙
五校衆仙於是天真大神啓授事畢悉反駕
玉宫仙母於是受命登座告齋瓊堂命侍女
王子登董𩀱成等以神光錦巾盛受金書紫

字青瓊之板青金丹皇鍚文上真始生變化
元録飛玄紫文凡四事封以丹皇之章藏之
於瓊瑶之室命金華玉女紫晨玉童各三十
人侍衞靈文依三天舊典俯仰之格申吿五
帝五嶽靈山河海正神咸令一月五條至學
人名功過區别隨品奏言仙母常以八節之
日又一月五過宴景雲宫時適五嶽歴觀河
源逰盻八極當此之時則五星出分日月停
光百陽激電流金煥精天丁前驅五老仗幡
仙母常乗九色之輦紫雲飛輪從天仙玉女

各五千人女則乗鳯男則䇿龍飛仙羽服皆
手執華幡笳簫鼔吹百和合音鸞唱鳳嘯激
朗雲陳華光交煥三景合明紫童揚香以却
穢神妃散華以灌真天鈞奏其旌盖紫煙翳
乎虚庭玉景流盼於太空神化威制於萬靈
當此之時六天順命群凶束形祅魔䘮眼天
朗氣清盖髙仙之妙觀摽丹皇之洞靈也
龜山丹皇飛玄紫文
飛玄紫氣凝靈根綱維玉虚緫萬神空中欎
勃結自然上有𡹃𡼳十二傳玉樓峩峩曜景

雲流精紫闕帶金軒瓊堂瑋鑠繞八騫中出
青金九靈仙丹皇真母號精延飛青羽䙱晨
嬰冠左執玉節右握靈幡五色命魔奉對帝
尊把持符籍當生門咀月嚼日噏玉泉離羅
吐暉錬五魂内充外溢絳府欣金光煥煥形
正圎從朔入金色沌沌唯有開明曉此言日
五月十精北元刻見華盖領仙君紫氣左廻
與斗運歴度四七入金門正是丹皇校萬仙
有明此訣加精勤被形宻思毎令分妙景感
㑹得要文三年當審保長全九年乗空致羽

裙鳳衣輕翔昇龍山俯仰九靈謁玉晨
南極上元君曰此結紫炁飛玄之文刻書西
龜山上流精紫闕金華瓊堂北䆫之上九天
丈人目其篇記曰龜山丹皇飛玄紫文西王
母常所寳祕其旨𨼆奥皆是九天宛妙之韻
自无仙名不得眄其篇目得者皆九天書録
名題龜山九天丈人云修其道常以正月二
月三月四月六月七月八月九月十一月十
二月一年十月月三日五日九日十五日二
十五日一月五過清齋誦詠文一徧以夜半

之後露出中庭仰伺北斗華盖之中有紫雲
之氣從斗綱左廻歴度二十八宿竟還金門
之上若在人中天隂无光當於室内默念内
思如上法毎今分明思畢當心拜紫雲四過
叩齒三通仰祝曰
天夜朗清幽虚啓真流雲徘徊金華四褰丹
皇敷暉靈飛紫軒是夕開陳青金授仙成我
上願體應自然結命月華保年日根三靈合
景永停龍山宻夜清披請如所言畢便口引
紫氣二十八嚥止行此三年刻有神真降兆

寢席也身有紫氣映絡一形九天書名必復
上仙也
九天丈人曰天書萬重各論其妙如此一事
亦足致靈真下降振翮九霄騰景玉清遊宴
雲宫也自非妙法西王母亦不秘之於中衿
大有亦不明其禁限也南極上元君曰天有
禁氣之雲干於日月五之分在其方國皆有
合道之人得仙之君也如此之候其象自見
九天丈人云得見此雲便依文禮祝不必須
其常日也勤加在意刻得雲降昇騰有㑹也

正可封之於心不得輕以示人道泄則靈散
仙無由有感也元始鍚西王母青金丹皇玉
文髙上元始告靈九天太空祖宗西王母諱
婉衿寔天九靈之氣混西金之魄結紫雲之
胞骨錬日精之暉吐納七曜之華恊晨霞而
飡太陽鳯髓噏於月精蘭腦凝於玉根金藏
結絡丹形八纒紫心表明於丹皇妙圗髙列
于帝軒寢景靈嶽灰心上清功濟萬品惠溢
有生秉節獨操累劫長存故致髙上曲華元
始鍚焉以婉衿有金真之徳鍚禪西元九靈

上真仙母青金丹皇之號封掌龜山緫領元
録依俯仰徴青瓊之板金書玉字給九天鳯
衣飛青羽䙱晨嬰玉冠鳯雲之舄神鳯紫輪
飛行羽盖二十四乗五色仗幡命靈之節流
金火鈴夜光之燭㓕魔玉章九天詔信衛以
上宫西華玉女七百人治西龜之山流精紫
闕金華之宫一月三登玉清再宴崑崙五校
衆仙五嶽河海十方靈官莫不緫統依具以
言諸應儀軌悉如瑶䑓大有舊典三天正文
施行青瓊之板金書玉字















青瓊之板金書玉字青金丹皇鍚文皆出自
九天大有宫中俯仰之格皆結髙玄空洞自
然之章以徴於上真髙聖之官不施於始學
如金闕東華方諸宫亦有儀軌以召始學飛
仙之人也此亦悉出大有之格但品第尊卑
以為髙下之異耳自非九天有名方諸有録
終不見其篇目得見其文皆刻簡來生列圗

帝籍應得神仙故逆表於靈格道成之日自
當更有天真下降受其書鍚文也
南極上元君曰金書玉字皆刻書青瓊板上
或書青玉板上板長九寸九分廣二寸四分
以金縷字文侍板玉童玉女各二人典香檢
泄依四極明科百年内有其人聽一傳
南極上元君曰瓊玉非世人所能用若有名
於方諸得見其文亦可刻書青木板上以金
縷其字文盛之青錦之囊焼香朝禮九年自
當有天真降授瓊玉之板也

南極上元君曰始生變化元録與九氣元洞
俱生髙上玉皇上聖帝真皆結元洞之氣以
為形名之號衣冠服綵皆出九天大有俯仰
儀軌郷居里號亦結自然而生天有八㑹之
氣四改之運以綱維玉虚分理隂陽玄化治
始成生萬品髙上衆聖變形化景皆隨四時
改易順運應命與化推遷无衰老之期極化
長存故曰道无常名此之謂也王母徳酧髙
玄故為萬氣之母是致元始鍚徴丹皇之號
玄授素書元録一卷使授後聖神仙之徒知

元始之道結自然之號有變化之氣得見其
篇者則九天逆書於仙籍方諸刻名於丹䑓
加其精思无出九年尅得與真披顔寢房隨
四時變化飛騰九天也
南極上元君曰上清之道髙玄寳經以存思
為感嚥氣為㑹旣得叅其篇目便應明其存
思元始變化之象知其形色光氣文彩四時
改易將閉眼不言而自到嚥氣不引而自㑹
也如此不旬年而覩神不旬月而氣充也後
學諸賢自可勤精其思則玄空之可明也接

仙之有由也
南極上元君曰凡修上仙之道思神念真服
氣嚥液而不知元始之號四時變化改易光
象氣之根源徒閉眼於莾莾空嚥而无想神
真何由得降氣液何由得充也對顔瞻目由
有晻曖而况悠悠之中不别其形氣者哉謂
此徒勞於寢息無益於空唱也
上清始生變化元録
元始皇上丈人元玉虚之氣諱延世音字觀
無覺形長九千萬丈常以春三月則冠九氣

流精紫曜之冠衣九光錦袍身佩九色無縫
自然之綬帶六山火玉常乗碧蒼二色之雲
坐則九色師子光明暐曄在上清之上玉虚
之中思之還長九寸九分夏三月元始皇上
丈人則化形一身九頭長七千丈戴九色之
雲衣丹錦百變之光無縫之袍帶九大仙錬
之劒乗丹紫二色之雲坐九色之龍光明流
煥在玉虚紫雲之中思之還長九寸秋三月
皇上丈人則化形一身九鳯之頭形長五千
丈九色斑紋虎衣乗七色之雲華光交煥在

上清之上思之還長七寸七分冬三月皇上
丈人則化形為青黒二色之光勃勃如月之
魄此則反玉虚之氣更受錬元始之精思之
還復本元真形
修元始之道當以立春之日沐浴入室東向
朝元始皇上丈人九拜畢還北向叩齒九通
思皇上丈人隨四時形像在上清之上金相
宫瓊天府八明郷定真里中廻真下映入兆
明堂之中微祝曰
皇上開真九道合明變錬虚無洞映上清分

形化景四運順生我享其真與真合靈内結
玉仙外纒八冥八景扶翼運致舟軿乗雲駕
煙䇿御上清飛行雲房朝謁帝京畢仰嚥九
氣止能知元始變化形景内諱祕名則夀九
百年修之九年與神交顔則能變景飛行太
空髙靈九天王元太虚之氣諱上觀洞字運
梵形長九千萬丈以秋三月則頭建金華之
冠衣雲文錦袍帶九光流鈴交靈紫綬乗舟
碧二色之雲坐則九色師子光明煥燿上清
思之還長七寸冬三月髙靈九天王則化形

九頭頭戴九日一身衣九色斑文鳯衣常乗
青黄二色雲坐則九色師子光明之輝暐曄
在上清之上思之還反真形春三月九天王
則化形分别為九人口衘九月衣鳯文羽衣
常乗九色之雲坐則九色之煙光明煥爛在
上清之上太虚之中思之還反真形夏三月
九天王則化形一為紫青舟紅四色之光光
氣混沌照九天此則反形太虚之氣更受錬
九天之精思之還反真形
凡修九天真王之道常以冬節之日沐浴入

室西向九拜朝九夫王畢還北向叩齒九通
思九天王各隨四時形象在上清金蘭宫太
清府開明郷通真里中廻真下映人兆上元
丹田之中便微祝曰
九靈元精變錬上明三合齊景分氣散形出
空入玄上黄下青歴運廻晨參絡朱軿洞遊
髙虚廻映我庭混合真光神化來生能乗雲
浮上戲上清仰嚥九氣止修行九年上感九
天刻得神真下降授兆真書自然得乗九色
雲輿飛行上清

玉真九天丈人元紫虚之氣諱延世明字係
上連形長九千萬丈冬三月則須建飛精百
變之冠九色流光自然錦䙱佩衣九元通真
之䇿常乗五色之雲坐則九色之煙光明暐
曄在上清之上思之還長九寸春三月玉真
九天丈人則化形為鳯凰一身九頭頭戴九
氣玄精衣九色斑文羽袍常乗十二飛麟坐
則五色蓮華之上光明流曜百變之色在上
清之上紫虚之中思之還反真形夏三月玉
眞九天丈人則化形為龍身人頭頭戴十二

光衣青黄紫三色羽衣口衘素綬常乗九色
之雲坐則五色師子光照上清思之還反真
形秋三月玉真九天丈人則化形為紫緑二
色之光光氣相繞如日月相沓此則反形紫
虚之氣更受錬九天之精思之還反真形
行玉真九天丈人之道常以立冬之日沐浴
入室西北向九拜九天丈人畢還北向叩齒
九通思九天丈人各隨四時形影在上清丹
靈宫開清府三合郷元明里中廻真下映入
兆洞房之中便微祝曰

九天上靈元始自然含錬八道九真胎仙中
寳紫元三素外纒變景錬氣順運流遷洞化
入微我道早分目招靈暉心披五雲乗䇿八
景飛入帝晨畢仰嚥九氣止知九天丈人變
化形影内諱祕字便名書九天修之九年得
見真神乗空飛行上昇玉清
道根九天元父元洞根之氣諱九靈導字混
大真形長九千萬丈春三月頭建七稱朱玉
之幘無極寳天之冠著九天鳯衣神雲鳯舄
帶素靈之綬常乗碧霞飛輿從十二飛龍坐

則九色華光在玉清之上光明百變暐曄太
空思之還長九寸夏三月元父則化形一身
九頭頭戴九日衣赤鳯斑文虎裘帶十二色
綬乗九色之鳯坐則黄白二氣之上光明煥
虚洞耀玉清之中思之還反真形秋三月元
父則化形分為九人同衣九色羽袍帶漫廷
龍淵之劒虎頭鞶囊交靈素綬坐九氣立空
之上光明變煥曜玉清細微之内洞根之中
思之還反真形冬三月元父化形為日精之
光與紫暉相沓此則元父反形道根之氣更

受錬洞根之精與玄母合變混沌二像之光
思之還反真形
行元父之道當以太𡻕之日沐浴清齋入室
西北向朝九天元父九畢還北向平坐閉眼
思九天父各隨四時形影在於九天之上太
極瓊宫玉寳之府丹靈郷洞元里中廻真下
映入兆上元崐崘之中便微祝曰
髙上帝尊元始大神合真匡氣形秀紫天乗
雲駕浮絡景八煙廻輪曲降道廕我身得乗
霄軿奉侍靈轅今日八㑹上願開陳所求所

乞靡不如恩長享元𠮷與帝同存䇿御八景
飛昇玉晨畢仰嚥九氣止行之九年則覩真
形元父降側與兆共言授兆寳書九天上録
書名玉簡身登上清輕泄此道没身鬼官殃
及七祖長充河源
道極九天玄母元洞淵之氣諱負沌字黄大
覆形長七千萬丈以秋三月頭戴紫元玄黄
寳冠著青精神光錦繡霜羅九色之䙱華光
十二色交靈紫綬常乗紫雲飛輪從十二鳯
皇三十六仙人坐九色師子光明流煥在上

清之上思之還長六寸六分
冬三月玄母則化形為人頭鳥口口衘月精
衣青精飛羅之䙱交帶流蘇紫綬常乗十二
色雲坐則百變之光洞照上清細微之内思
之還反真形
春三月玄母則化形為鳯身麟頭七色斑斕
十二華光流精交絡洞映上清細微之内八
冥之裏思之還反真形
夏三月玄母則化形為紫黄二色之光如月
之暉五色流煥洞映上清此則玄母反形洞

元之氣更受錬道極九隂之精雌一合慶化
生萬神思之還反真形九年則元父負籍於
南陽玄母降形於丹房
修行玄母之道當以本命之日沐浴清齋入
室東南九拜朝玄母畢還北向平坐叩齒九
通閉眼思九天玄母隨四時形影在九天之
上瓊林七暎之宫玉寳洞元之府九光郷上
清里中廻真下暎入兆臍下命門丹田宫中
便微祝曰
三合五離混化二元氣結凝神神變合魂雌

一含真胎息生門隂精玄降淘灌形源錬化
明景靈秀自然今日上吿玄母開陳十二上
願保成玉真五形納澤骨錬玉仙輕身飛騰
乗虚絡煙上造紫極奉接神顔畢仰嚥三九
氣止行之九年玄母感悅二景交懽即勒北
帝消㓕死名上奉九天記録紫篇得覩真形
飛行上清輕泄我道死充河源七祖負役十
苦八難刀山劒樹萬刼不原得者寳宻自然
成仙
皇老三天丈人元洞虚之氣諱上定㧞字明

梵宗形長三十萬丈以
春三月頭建通精七寳珠冠衣飛雲流光紫
錦之袍佩單皇命神之章常坐五色百變之
光煒燁奕奕在上清之上洞虚之中思之還
長三寸三分
夏三月皇老三天丈人則化形為三頭一軀
戴青黄緑三色之雲衣五色斑文之袍坐十
二華光之上思之還反真形
秋三月皇老三天丈人則化形通身黄金之
色項負十二色圓光衣湏㬰百變之光錦袍

帶金虎鳯文之綬坐三素景雲之上思之還
反真形
冬三月皇老三天丈人則化形為蒼緑紫三
色之光混合相纒如月之魄此則三天丈人
反洞虚之氣更受錬皇老三天之精思之還
反真形
修行三天丈人之道當以甲子庚申之日沐
浴清齋入室西向心拜三過朝皇老三天丈
人畢還北向平坐叩齒九通閉眼思三天丈
人各隨四時形影在上清玉演宫金融府上

開郷正元里廻真下映入兆華蓋之中便㣲
祝曰
三靈變化五神混通内含金仙外錬真容玉
池華露澤流紫房廻真曲廕映徹五宫内香
外㓗骨蘭胃芳九孔納靈仙光逸充得乗飛
雲昇入帝堂畢嚥氣三九止此九天祕文玄
授以成真人修行九年得與真交顔名書帝
録列圖三元輕泄漏慢九天㓨姦罰以風刀
九祖充役不得入仙虚上三天玉童元玄虚
之氣諱髙玉腎字元常在形長三千萬丈以

夏三月頭建三華寳曜洞天玉冠衣青黄七
變錦袍帶朱精禁天之章坐十二色之雲百
變之光流煥上清之上思之還長三寸二分
秋三月三天玉童則化形為三童子頭戴日
象衣五色斑文虎衣手把五色之幡坐蓮華
之中光明洞耀太清之上思之還反真形
冬三月三天玉童則化形爲老翁頭建三角
黄巾衣黄錦之裘手把九節金杖坐五色雲
上光明洞耀玉清之中思之還反真形
春三月三天玉童則化形爲青黄白三色之

光更相纒繞如日月之輝此則反玄虚之氣
更受錬三天元生之精思之還反真形
修行三天玉童之道當以太𡻕之日清齋入
室南向三拜三過朝三天玉童畢還北向平
坐叩齒三通閉眼内思三天玉童各隨四時
形影在上清瓊上宫丹明府三素郷元正里
廻真下映入兆兩眉中間便微祝曰
三光朗明六氣欝清含真固景氣秀華生金
仙父母飬育胎嬰百神哺飴玄灌我形使我
景飛骨昇肉輕徘徊雲宫出入八冥與道齊

真三元同齡畢仰嚥三氣止此三天祕道正
一玉文祕在三寳之宫不得妄傳見其篇目
修行九年與真合景飛行玉清輕泄天寳罰
以風刀九天㓨姦七祖充役不得入仙
髙上玉寳九霄丈人元六虚之氣諱上開字
通大明形長九千萬丈以
秋三月頭建紫元流光九變之冠衣丹錦七
色文光之䙱帶三寳啓靈之䇿佩豁落七曜
元章立九色師子之上光明煥爛洞照玉清
思之還長九寸九分

冬三月九霄丈人則變形一身九頭童子衣
九綵雲光錦衣坐絳雲之上手執華幡光明
煥爛洞照玉清思之還反真形
春三月九霄丈人則變形九人狀如童子各
衣一色之衣口衘日象坐九色雲上光明流
煥映照玉清思之還反真形
夏三月九霄丈人則變爲九色之光更相纒
繞如雲之昇此則丈人反六虚之氣更受錬
髙上玉寳之精思之還反真形
修行九霄丈人之道當以立秋本命之日清

齋入室西向九拜朝丈人畢還北向叩齒三
通閉眼思丈人各隨四時形影在玉清啓金
宫重冥府上合郷六㑹里廻真下映入兆九
孔之户便㣲祝曰
玉霄九廻神真散靈六虚灌元髙上流精混
合反胎受錬化生四度廻周我道瑩明太一
勒録元君記生五符參差布飬我形三部八
景運致紫軿飛仙羽服翠裙錦青𩀱璫結帶
金符玉鈴真人降授使我昇清乗空歩虚上
謁帝庭畢仰嚥九氣止此九天上道祕於玉

房萬刼一出
上靈紫映九霄真王元玉皇之氣諱靈瑞字
應觀世形長九千萬丈以
冬三月頭建金華飛天冠衣日生流精文袍
佩流金鳯璽帶百變交金之劒立九色蓮花
紫雲之中光明洞照玉清之上思之還長九
寸九分
春三月九霄真王則變形頭戴九星口衘金
鈴手執日象衣服如法立紫雲之上光明煥
煥洞照上清思之還反真形

夏三月九霄真王則變形爲九人並衣青羽
之衣頭各戴一月各執九色麾幢在紫雲之
上思之還反真形
秋三月九霄真王變爲青白玄三色之光更
相纒繞如雲之昇光明奕奕洞照上清比則
反玉皇之氣更受錬上虚紫映之精思之還
反真形
修行九霄真王之道當以秋分太𡻕之日清
齋入室西北向九拜朝真王畢還北向叩齒
九通閉眼思真王各隨四時形影在玉清七

映宫鳯生府上虚郷化仙里廻真下映入兆
九户伏源上關之中便㣲祝曰
九道映明紫霄分流三氣混沌合真冥樞玄
靈布元散化上虚無英𢹂老白元度符司命
檢生五神灌軀道合成真元皇同儕上參玄
圖飛昇太無畢仰嚥九氣止此皇上祕道藏
於瑶臺九曲玄房依太真科萬刼一傳自非
玄挺妙質名書九天不得參知見是篇目壽
同刼年修之九年昇飛上清輕泄靈文身死
失仙

髙上虚皇君元上皇之氣諱幽造字大法朗
形長七千萬丈以
冬三月頭建無上七曜寳冠衣明光飛錦珠
袍佩丹皇玉章常乗九色之雲坐九色師子
光明煥曜在玉清之上思之還長七寸二分
春三月髙上虚皇君則化形爲人頭龍身九
色斑斕戴日捧月坐十二華光光明煥曜在
玉清之上思之還反真形
夏三月髙上虚皇君則化形爲上皇仙形項
負圎光七十二色衣百變光明錦衣光明煥

照千億萬重思之還反真形
秋三月髙上虚皇君則化形玄黄緑三色之
光更相纒繞如太素之行雲此則髙上反上
皇之氣更受錬髙上之精思之還反真形
修行髙上虚皇之道當以九月九日三月三
日沐浴清齋入室北向平坐心拜九過止還
北向坐叩齒九通閉眼内思髙上虚皇隨四
時形影在上清元寳宫金上府離合郷明光
里廻真下映入兆上元血液之府便㣲祝曰
九元離合飛根結真洞景上靈黄雲内纒寳

明齊映落華生烟鎮固上元映照我身三宫
保錬六府光津䇿御八景玄老周旋乗空歩
虚出入無間上輔髙上虚皇帝臣八㑹慶納
請如所陳畢仰嚥九氣止此髙上祕道變化
混生知者與髙上齊真修之九年飛行玉清
輕泄七祖充責身役河源依九天之科不得
入仙
紫虚髙上元皇道君元明皇之氣諱明上基
字飛冥範形長五千萬丈以
春三月頭建紫元通天寳冠衣青黄緑三色

錦袍佩招真玉䇿帶流光鳯章常乗紫碧二
色之雲坐十二色蓮華之上光明暐曄在上
清之中紫虚之内思之還長五寸五分
夏三月髙上元皇道君則變形色如黄金項
負圓輪十二光衣七十二條九綵飛天之衣
坐九色師子之上思之還反真形
秋三月髙上元皇道君則變形爲鳯頭人軀
衣九色斑文虎衣坐五色雲上思之還反真
形
冬三月髙上元皇道君則變形爲碧皂黄三

色之光更相纒繞在紫虚之中此則反明皇
之氣更受錬紫虚之精思之還反真形
修行髙上元皇之道當以太𡻕之日沐浴入
室南向心拜三過朝元皇畢還北向叩齒十
二通閉眼内思髙上元皇道君隨四時形影
在上清金靈宫丹神府元洞郷通耀里廻真
下映入兆通神之戸便㣲祝曰
明皇元道髙上紫元三變九合結成洞門朱
精爛綺飛生黄雲五符固死保命長存廻真
混合使我成神三宫安鎮九孔結仙四時變

化與帝合真畢仰嚥九氣止此髙上祕宻之
道三變九錬自然成真得行其法九年飛行
與神合形輕泄漏慢九祖充責身没幽泉長
謝四極不得入仙
上皇玉虚君元紫皇之氣諱明世蘭字曲常
清形長三千萬丈以
夏三月頭建通精七寳華冠衣九色飛雲錦
䙱佩丹文紫章常立紫氣之雲七色蓮華光
明暐曄洞照上清思之還長三寸三分
秋三月上皇玉虚君則變形一靣四眼身爲

鳯軀九色斕斑在黄白紅三氣之中立五色
師子之上思之還反真形
冬三月上皇玉虚君則變形爲男子手執五
色之華衣五色之衣在紫雲芝之上思之還
反真形
春三月上皇玉虚君則變形爲黄赤青三色
之光混沌狀如浮雲在紫虚之内此則上皇
反玉虚之氣更受錬紫皇之精思之還反真
形
凡修行玉虚君之道當以八節之日清齋東

向三拜朝玉虚畢還北向叩齒三通閉眼内
思上虚皇玉君隨四時形影在上清朱精宫
生真府太丹郷三寳里廻真下映入兆泥丸
後門之中便㣲祝曰
玄明紫皇八氣飛空幽幽冥冥混化十方敷
靈演真煥曜金光紫㣲錬精結成仙容八景
騰飛乗雲駕空控轡太虚逍遥上宫畢仰嚥
七氣止此上皇金匱祕道有名書紫簡刻圖
丹臺當得此文修行九年飛行上清輕泄祕
要身没鬼官不得入仙

三元太明上皇君元虚皇之氣諱寂欣平字
靈刼化形長七千萬丈
秋三月頭建丹華紫曜飛天冠衣五色雲羅
之袍佩流金火鈴帶神虎玉章常立紫雲之
上光明暐曄七十二變照明上清思之還長
七寸二分
太明上皇君以冬三月則化形人頭龍身五色
玄黄在紫虚之上立九色雲光絶空之中思
之還反真形
太明上皇君以春三月則化形爲三月之暉

流光爓照上清之中紫虚之内思之還反真
形
太明上皇君以夏三月則化形爲赤白二色
之光如太素之雲在紫虚之中此則太明上
皇君反三元之氣更受錬虚皇之精思之還
反真形
修行上皇君之道常以本命太𡻕之日沐浴
入室南向心拜太明上皇君畢還北向叩齒
三通閉眼思太明上皇君隨四時形影在上
清紫融宫生真府七相郷六元里中廻真下

映入兆左方融生宫中便微祝曰
三元太明洞景朱靈玄氣散真混合元精帝
一變化保命黄寧八氣飛騰六宫常生玄老
同符我道已明三光翼景羽服欝青䇿轡丹
輿飛入月庭畢仰嚥十二氣止得修此道則
名書九天上真降席飛行玉清輕慢泄漏身
没鬼官不得入仙
皇上萬始先生元上皇之氣諱幽朗蘭字通
大範形長九千萬丈
冬三月頭建丹陽日精之冠衣赤雲明光錦

袍佩金虎鳯丈帶丹皇紫章常乗白素之雲
坐五色師子光明流煥照映上清思之還長
二寸一分
春三月萬始先生則變形爲人軀三頭鳯凰
衣九色斑文虎衣常立十二華光思之還反
真形
夏三月萬始先生則變形爲三日之暉紫光
八芒爛映煥明在上清之上十二色蓮華之
中思之還反真形
秋三月萬始先生則化爲青赤紫三色之光

更相纒繞如日之輪此則反皇上之氣更受
錬上皇之精思之還反真形
修行萬始先生之道常以本命八節之日沐
浴入室北向心拜先生畢叩齒三通閉眼思
先生随四時形影在上清融華宫金魂府明
靈郷上張里中廻真下映入兆右方隂極宫
中微祝曰
萬始三精散氣九微上景登正明道四飛玄
母開願八間觧懐保録中元帝真徘徊變化
三形體無常衰混合光象日月齊暉飛登玄

宫昇入紫微畢仰嚥九氣止此髙玄妙祕黄
房寳文得見其篇書名九天修行飛仙白日
昇天
上皇先生紫晨君元髙元之氣諱欣平淵字
道元極身長九千萬丈
春三月建通天寳晨冠衣七色流明雲光珠
袍佩上相制靈之符帶混眞東䝉之䇿坐九
色蒼龍在青雲之上光明流曜洞照上清思
之還化九寸九分
夏三月化形龍頭人身五色斑斕文彩煥曜

在紫雲之中光明徹照映朗十方思之還反
眞形
秋三月化形人頭龍身九色斑斕文彩光明
洞照上清思之還反眞形
冬三月化形青黒二色之光更相混合光明
洞曜映照上清此則反上皇之氣更受錬元
髙元之精思之還反真形
修行紫晨君之道常以立春之日東向九拜
朝紫晨君畢還向叩齒九通思紫晨君隨四
時形影在玉清紫玄上宫朱映府金精郷化

靈里中廻眞下映入兆肝之上門微祝曰
上皇散靈紫晨納精三華洞發四度鮮明流
真交慶廻映我庭三元混合我道以成仙衣
羽服錦裳飛青九龍䇿轡飛行上靈仰嚥九
氣止
紫虚皇上太帝君元洞元之氣諱靈明谷字
大範宗長八千萬丈
夏三月建九氣流精紫曜之冠衣九色無縫
自然之䙱佩七元交光之章帶元皇命真之
䇿坐神鳯之上絳雲之内光明暐曄洞照上

清思之還長八寸八分
秋三月化形鳯頭人形九色斑斕文彩光明
蓮華之上在素雲之中思之還反真形
冬三月化形人頭鳯身口衘火鈴文彩煥爛
洞照上清思之還反真形
春三月化形爲青赤二色之光光明赫赫照
明上清此則反紫虚之氣更受錬元洞精之
精思之還反真形
修行太帝君之道常以立夏之日入室南向
八拜朝太帝君還北向叩齒九通思太帝君

隨四時形影在玉清變雲宫中丹曜府金華
郷日精里中廻真下映入兆心房上關微祝
曰紫虚吐精皇上納氣二元交慶混合齊契
流津濯灌澤灑九外是日上吉我享元㤗玉
華流溢洗塵掃穢六腑開清身無毫翳明道
八景輔成仙位仰嚥靈芝還童反艾肉輕骨
飛昇入無際仰嚥八氣止
紫虚皇老上帝君元洞精之氣諱虚盈字元
衡豁長六千萬丈
秋三月建金華七曜之冠衣雲文日精錦袍

佩皇天仗幡帶九光靈章綬立素雲之中坐
七色師子光明流煥洞映上清思之還長六
寸六分
冬三月化形虎頭人身黄白錦袍文彩明曜
立玄雲之中坐九色靈照十方思之還反眞
形春三月化形人頭虎身九色斑斕光彩煥
煥照明上清在紫虚上清之中思之還反真
形夏三月化形爲赤白二色之光光明奕奕
照明四方此則反紫虚之氣更受錬元洞之
精思之還反真形

修行上帝君之道常以立秋之日入室西向
六拜朝帝君畢還北向叩齒十二通思上帝
君隨四時形影在玉清金門宫治精府三錬
郷九變里中廻真下映入兆胇宫中節間微
祝曰
皇老開張四運改靈錬度三關變化飾形是
日慶合萬氣交并太上度符司命典生削㓕
死根勒録上清上享元吉靡不利貞夀同三
光與眞齊靈得乗飛景上造帝庭畢仰嚥十
二氣止

玄虚太眞洞景君元洞融之氣諱遊上飛字
玄開梁化五千萬丈
冬三月建無上七曜寳冠衣朱玉文明光飛
錦䙱佩丹皇玉章帶招仙之劒在玄虚之中
立五色師子之上光明煥曜映照上清思之
還長五寸五分
春三月化形爲仙人色如金剛項負寳圎衣
龜文大衣光照十方在青雲之中思之還反
真形
夏三月化形爲靈龜三百六十文章口衘七

星坐華盖之下玄雲之上光明奕奕照映上
清思之還反真形
秋三月化形爲白黒二色之光光色沌沌如
玉之精此則反玄虚之氣更受錬元洞融之
精思之還反真形
修行洞景君之道常以立冬之日入室北向
五拜朝洞景君叩齒三通思洞景君在玉清
瓊容宫太丹府朱雀郷崖中里中廻真下映
入兆腎府𩀱闕之内微祝曰
洞真髙清四運錬仙道合中元變化自然流

津玄灑慶布我身上享元吉利貞受恩太一
度符元君科山絶㓕死屍斬断胞根八景輔
翼緫録萬神降致雲輿運我昇晨畢仰嚥五
氣止行之八年刻得玄昇中真降見授兆真
經寳章
皇上玉帝元髙晨之氣諱大寧字大幽始長
三千萬丈
春三月建七寳珠冠衣九色虎衣佩金虎鳯
文帶神虎玉章乗七元之精立朱雀之上十
二華光煥明玉清洞虚之中思之還化三寸

三分
夏三月化形項負七色寳盖两手斗星立日
暉之中光明暐曄在上清之上思之還反真
形秋三月化形人頭爲朱雀口衘日象立紫
雲之上華盖之下光明奕奕映照上清思之
還反真形
冬三月化形爲玄黄蒼三色之光更相纒繞
在紫虚之中則玉帝反皇上之氣更受錬髙
晨之精思之還反真形
修行玉帝之道常以月一日十五日沐浴入

室東向心拜朝玉帝畢還北向叩齒十二通
閉眼思皇上玉帝隨四時形影在上清洞雲
宫霧仙府仙變郷定微里中廻真下映入兆
兩眉中間微祝曰
明上帝皇騰景髙微九變紫元四氣錬暉三
合中宫五化徘徊混合帝一萬氣緫歸安靈
元室鎮固九扉三部八景齊真相隨共乗雲
龍昇我髙飛長享帝籍億億不衰仰嚥九氣
止此皇上之道紫房中祕言授於金名玉字
合真之人得者飛仙與帝合形輕泄身死七

祖充責萬刼不得入仙
太素髙虚上極紫皇君元明晨之氣諱宗梵
憐字玄上門化五千萬丈
夏三月建天元七寳冠衣九色珠絳雲光錦
䙱佩六山火玉帶靈飛紫綬立五色師子蓮
華之上煥明上清七十四方思之還長五寸
二分
秋三月化形人頭虎軀玄黄斑文文彩煥爛
光照十方在紫氣之中立五芝之上思之還
反真形

冬三月化形通身金光項負華盖衣三十二
色有如天仙之象光明奕奕照朗上清思之
還反真形
春三月化形爲紫黄緑三色之光更相纏繞
三氣混沌在上清之中此則紫皇反太素之
氣更受錬明晨之精思之還反真形
修行紫皇君之道常以庚申之日清齋入室
南向心拜紫皇君畢還北向叩齒三通閉眼
思紫皇道君隨四時形影在上清金耀宫紫
曜府七元郷華盖里中廻真下映入兆紫房

宫中微祝曰
明晨散靈紫皇納暉太素九變四錬洞㣲太
一監命公子保衰帝君理命三元齊廻與真
并契福祚巍巍策龍飛昇上造雲扉畢仰嚥
九氣止此金房祕要傳上清真人得者飛仙
位齊髙真輕泄漏慢身役河源七祖謝責不
得入仙
虚明紫蘭中元髙嵉君元太晨之氣諱惠智
字通大業長三千萬丈
秋三月建三華寳冠衣神精七色之袍帶流

金紫章佩石精金光之劒立碧霞之上七色
虎輦光明煥煥三十二色思之還長三寸三
分冬三月化形虎身龍頭五色斑文光明奕
奕在碧雲之中五色蓮華之上思之還反真
形春三月變形三頭鳯皇九色文彩光明煥
爛照映上清思之還反真形
夏三月化形爲紫碧二色之光更相纏繞如
日之昇此則髙嵉君紫蘭之氣更受錬元明
太晨之精思之還反真形
修行中元髙嵉君之道常以立秋之日清齋

入室西向拜朝髙嵉君畢還北向叩齒十二
通閉眼思髙嵉君隨四時形影在上清靈映
宫神變府三輪郷成真里中廻真下映入兆
五藏五城之宫微祝曰
太晨廻景虚明分變合九錬三真輪津靈灌
漑五城門鎮神固氣塞死源上招髙虚致仙
群飛行羽歩昇金門世享帝席命長全七葉
同歡離五根畢仰嚥三氣止此紫蘭寳訣萬
刼一宣得者飛行上昇玉清
紫虚玉皇先生紫晨君元玉晨之氣諱靈㑹

淯字度衆光長七千萬丈
冬三月建七寳飛華冠衣九色紫錦華帬佩
龍景七變虎符立五色師子之上十二華光
明照十方思之還長七寸七分
春三月化形爲九色之鳯口衘素綬文身斑
斕光耀上清思之還反真形
夏三月化形人軀九頭之鳥九色文彩光明
暐曄映照上清思之還反真形
秋三月化形爲紫蒼赤三色之光混沌相繞
如雲之交此則紫晨君反紫虚玉皇之氣更

受錬玉晨之精思之還反真形
修行紫晨君之道常以太𡻕之日清齋入室
北向心拜朝紫晨君叩齒三通閉眼思紫晨
君隨四時形影在上清變光宫九合府自然
郷永康里中迴真下映人兆左腋下㣲祝曰
九玄生紫晨皇景發瓊華三錬洞神府七入
金離沙吐納餐童陽含漱引日葩四攺隨運
生妙景保朱霞有能明此訣𢹂手歩北阿畢
仰嚥七氣止此金房寳文得修真道飛行玉
清紫虚三元紫精元君紫晨之氣諱明上耀

字朋大光長九千萬丈
春三月建九元飛晨嬰冠衣丹錦飛帬佩九
天龍文虎書帶日精育延之劒立五色蓮華
之上項負七寳之光思之還長九寸九分
夏三月紫精君化形爲童子頽雲角髻衣五
色彩衣手執華幢光明煥爛照映上清思之
還反真形
秋三月化形龍頭蛇軀青黄煥爛光曜玉虚
思之還反真形
冬三月化形爲紫青白三色之光沌沌如日

月之暉此則反紫虚三元之氣更受錬紫晨
之精思之還反真形
修行紫精君之道常以春分之日清齋入室
東向心拜朝紫精君畢還北向叩齒十二通
閉眼思紫精君隨四時形影在上清玉寳宫
洞靈府金相郷昇樂里中廻真下映入兆心
房之中微祝曰
紫霄散朱靈丹霄煥玉清三元踊飛盖徘徊
紫階庭反我自然氣受錬瑩玉形飬味月中
水仰吸朱日精三華齊明景䇿氣迅八軿畢

仰嚥七氣止此九天祕祝玉房寳文得行其
道飛騰玉清輕泄漏慢身役河源不得入仙
真陽九老玄一君元洞晨之氣諱明流爓字
宣通勃長五千萬丈
夏三月建寳晨通精冠衣九色雲文錦袍佩
太上命神之章龍景丹文立紫雲之上坐七
色蓮華光明煥煥思之還長五寸五分
秋三月化形爲嬰兒坐紫虚之中戴五色華
盖把五芝華幡思之還反真形
冬三月化形爲月光青色欎欎在紫雲之中

青華之上光明流照洞映上清思之還反真
形春三月化形爲青緑玄三色之光混沌相
纏如雲之交欎勃上清之中此則反真陽元
老之氣更受錬元洞晨之精思之還反真形
修元老玄一之道常以立夏之日清齋入室
西向三拜朝元老畢還北向平坐叩齒十二
通思元老玄一君隨四時形影在上清飛玄
宫洞太府九元郷三開里中廻真下映入兆
命門之外微祝曰
洞晨錬真陽玄老乗虚發四化變妙根雲景

曜朗月迅虚亭丹衢䇿轡之朱律曲引冥郷
交同集九靈闕微哉保刼功誰測浮與没畢
仰嚥九過止有知玄一四時變化修之九年
則見真形下降寢房能變形太虚飛行上清
太微大帝君元洞元之氣諱大崇屬字元洞
度長三千萬丈
秋三月建九元飛嬰冠衣七色鳯雲之袍帶
夜光寳章交靈素綬立五色師子之上身生
三十二色寳光在上清之上思之還長三寸
二分

冬三月化形爲無量真人身負金光照明十
方立九色之華手執金鈴思之還反真形
春三月化形爲日光紫芒煥映玉虚之上照
明十方思之還反真形
夏三月化形爲白蒼緑三色光更相纏繞如
雲之沓此則帝君反太㣲之氣更受錬洞元
之精思之還反真形
修天帝君之道常以春分之日沐浴入室東
向再拜朝帝君畢還北向平坐叩齒三通思
帝君隨四時形影在上清雲霞宫八朗府三

真郷五晨里中迴真下映入兆右腋下㣲祝
曰洞源變靈九色明鮮迴合太㣲四化成真
玉虚欎勃景曜朱煙含華漱泉飛芳八纒仰
餐流暉錬灌我身我身變化昇入九天上書
仙籍與帝結縁畢仰嚥九過止有知帝君四
時之變夀同三光修行其道飛行上清輕泄
漏慢七祖充責
青靈陽安君元洞浩之氣諱度衆法字大開
明長五千萬丈
冬三月建三精芙蓉晨冠衣雲文丹錦飛裘

履九色師子佩流金火鈴交帶七元身生七
變之光暐曄玉清之上細㣲之内思之還長
三寸三分
春三月化形爲老公頭戴飛龍口衘月身衣
羽衣手持紫綬在丹霞之上照明玉清思之
還反真形
夏三月化形爲虎頭人身五色斑斕光照十
方思之還反真形
秋三月化形爲黄緑紫三色之光混沌上清
如日之暉此則反青靈之氣更受錬洞浩之

精思之還反真形
修行陽安君之道常以立春之日沐浴入室
東向再拜朝陽安君畢還北向叩齒九通思
陽安君隨四時形影在上清招揺宫六合府
廣靈郷洞泉里中迴真下映入兆兩丸之間
車軸下戸㣲祝曰
洞浩峙五華神暉灌青靈混合帝一氣變化
隨運生通朗始神堂發幽錬丹形玄玄九元
内寥寥中有精真景䊮雲宫奕奕照三清迴
映細㣲中表爾形與名氣入神寂房迴宴紫

霄軿畢嚥氣三過止有知陽安四化之形夀
同天地修之九年白日飛行
上元太素三元君元晨華之氣諱雲育瑛字
勃芝長三千萬丈
春三月建寳玄扶晨羽冠服紫氣浮雲錦帔
九色龍錦羽裙腰帶流金火鈴虎符龍書坐
於太空之中膝下常有丹緑青三素之雲光
明暐曄映照十方在九天之上細㣲之内思
之還長七寸
夏三月化形一身三頭戴七稱寳冠服三素

飛雲錦衣立九色鳯凰上照十方思之還反
真形
秋三月化形為七曜華精玉光暐曄紫雲之
上光色欎欎如日之暉思之還反真形
冬三月化形為紫白黄色之光蓊蓊勃勃如
金之精此則反上元太素之氣更受錬晨華
之精思之還反真形
修行三元之道常以本命太𡻕之日沐浴入
室西向三拜朝三元君畢還北向平坐叩齒
九通思三元君隨四時形影在上清寳素宫

九玄府晨華鄉玉皇里中廻眞下映入兆九
孔之户㣲祝曰
三素迴天元流霄翼玉靈靡靡乗玄散飄飄
虚上清把我自然運攺化豈常名妙覺始玄
旦欣我萬劫齡太霞雖云遼洞映監有情相
與携玉契同期九天軿畢嚥三氣止此紫元
六合宫中祕道有知三元四時之化不死修
行其道飛行上清
髙上太素君元洞觀之氣諱寳洞通字明世
宗化三千萬丈

夏三月頭建紫元寳冠衣丹錦七色之䙱佩
豁落七曜元章帶三寳招仙之䇿立五色蓮
華之上光明煥照思之還長七寸
秋三月太素君則變形龍頭人身五色斑斕
光明流曜映照十方思之還反真形
冬三月太素君則變形三目之象光映混沌
照明上清思之還反真形
春三月太素君則變形蒼白二色之光奕奕
在元氣之中紫霄之上此則反髙上太素之
氣更受錬元洞觀之精思之還反真形

修行太素君之道常以甲子日沐浴入室西
北向再拜朝太素君畢還北向平坐叩齒三
通思太素君隨四時形影在上清無量宫映
天府七相郷九轉里中廻真下映入兆背中
骨節之府微祝曰
太素䇿運四景虚飛通精散氣錬變紫暉三
寳華盖緑軿徘徊流映霞庭光曜髙㣲來變
我神生我羽衣輕翔毛服八氣齊飛畢嚥氣
八過止知太素隨四時之變則夀萬年修行
其道飛行上清輕泄靈文身死失仙

上清紫精三素君洞元陽之氣諱霄華字法
靈曜長七千萬丈
秋三月頭建通精晨冠衣五色斑文虎衣佩
交靈素綬帶招仙之劒立九色師子之上項
生圎光照明上清思之還長七寸
冬三月紫精三素元君則變形為鳯頭人身
衣蒼碧紫三色羽衣光明流煥上清之中思
之還反真形
春三月紫精三素元君則變形人頭龍身文
彩煥曜照明上清思之還反真形

夏三月紫精三素元君則變形為黄黒二色
之光混沌相纒如雲之昇此則反紫精之氣
更受錬洞陽之精思之還反真形
修行三元君之道常以庚申之日沐浴入室
西向再拜朝元君畢還北向平坐叩齒三通
思元君隨四時形影在上清玉皇宫寳雲府
三氣郷交靈里中廻真下映入兆大搥骨首
之户便㣲祝曰
紫精散景暉變錬九氣庭方圎三便府離合
攺運生吐津灌日根皇華曜紫清尋我髙上

道㣲中有至靈誰能廻我輿與爾結玄名畢
嚥氣三過止有知此道三素降真形修行九
年飛行上清
皇清洞真君元明皓靈之氣諱元寳琮字理
玄𧷤長五千萬丈
冬三月冠三梁玉晨之冠衣七色虎文之裘
帶流金火鈐七色仗幡立三素飛雲之上光
明暐曄玉虚之内思之還長五寸五分
春三月洞真君變形頭巾黄巾衣四十二條
法衣手執華幡在紫雲之上思之還反真形

夏三月洞真君則變形冥目閉視頭戴華盖
足履蓮華思之還反真形
秋三月洞真君則變形為黄白二色之光光
明流煥在太空之中照明十天此則反皇清
之氣更受錬明皓靈之精思之還反眞形
修行洞真君之道以立冬之日沐浴入室北
向三拜朝洞真君畢還北向平坐叩齒十二
通思洞真君隨四時形影在上清洞玄宫清
㣲府玉相郷金嬰里中廻真下映入兆口之
四際中㣲祝曰

皇清摽晨暉靈氣翼虚遷飄飄九元上靡靡
入帝晨仰吸月中水俯引日華根洞錬廣靈
氣流芳灌我真乗運尋帝景意合致玉仙畢
嚥氣七過止有知洞真四變之道三年則與
神交言修行九年飛行玉清
皇上四老道中君元洞虚之氣諱鏡際字浩
元長七千萬丈
春三月頭建明真七寳玉冠衣鳯文斑袍佩
豁落流鈴帶招真之劒立于九色師子之上
十二華光在上清之上紫虚之中思之還長

七寸
夏三月道中君則變形為小兒衣五彩之衣
口衘七星立白雲之上思之還反真形
秋三月道中君則變形為人頭蛇身五色斑
斕在玉虚之上思之還反真形
冬三月道中君則變形為青赤白三色之雲
更相纒繞在玄空之中此則反皇上之氣更
受錬洞虚之精思之還反真形
修行道中君之道常以冬至日沐浴入室東
南向四拜朝道中君畢還北向平坐叩齒十

二通思道中君隨四時形影在上清流精宫
㑹明府太仙郷三清里中迴真下映入兆背
窮骨地户㣲祝曰
四老中真散華雲房迴景四陳變化八方吐
納三精流映我宫仙魂仙魄髓結玉容乗虚
䇿霄飛入太空畢嚥氣四過止有知道中君
四變之道夀享萬年修行致神降白日昇天
玉晨太上大道君元虚靈之氣諱嚚獻字波
苦淵長九千萬丈
秋三月頭建百變神光玉冠披飛森霜珠之

袍七色虎衣佩九色離羅之章帶晨光月明
之鈴坐七色之雲光明流曜上清之中思之
還長九寸
冬三月太上道君則變形頭戴七光圎輪身
著三十二色法衣立九色師子之上光明暐
曜在上清之上太㣲之中思之還反真形
春三月太上大道君變形為老子頭戴角巾
身著虎文之衣手執金符在五芝華上思之
還反真形
夏三月太上大道君變形為紫黄二色之光

光明奕奕更相纏繞在紫虚之中反玉晨之
氣更受錬虚靈之精思之還反真形
修行大道君之道常以八節本命之日沐浴
入室北向再拜朝玉晨君畢還北向平坐叩
齒九通思玉晨君隨四時形影在上清蘂珠
宫日闕府紫映郷金光里中迴真下映入兆
頸外十二間梁之中微祝曰
玉晨帶髙靈緫眞御八清玉華披丹房紫鳯
曜雲營𢹂致玄都眞同錬朱丹精隨化變五
神營暉明上靈元道無窮方㣲我妙有生命

仙度符籍表爾形與名畢仰嚥五氣止此髙
上玉篇知者夀萬年修之九年飛昇上清輕
泄至妙身死不仙
中央黄老君元五暉之氣諱無英生字雲九
夜長三千萬丈
夏三月頭建寳琅晨冠衣九色雲文裘帶交
靈紫綬十二色華光常立五色師子之上光
明流曜上清之中思之還長三寸三分
秋三月中央黄老君則變形為玉童頭戴七
精之華衣飛天羽衣手執華幡思之還反真

形冬三月中央黄老君則變形為大仙通身
黄金色衣七色衣項負圎光足履蓮華光明
流煥思之還反真形
春三月中央黄老君則變形爲紫緑青二色
之光更相纏繞在玉虚之上此則反中央之
氣更受錬元五暉之精思之還反眞形
修行黄老君之道常以庚申甲子之日沐浴
入室東北向三拜朝黄老君畢還北向平坐
叩齒十二通止思黄老君隨四時形影在上
清空映宫金珠府上精郷昌樂里中迴真下

映入兆胷中四極中微祝曰
太清連玉虚玄雲散朱宫四化分流逝化化
改常容妙景乗靈恍混合生空同得真在感
㑹髙下玄成𩀱靜念自形䘮心希冥嶺峯畢
嚥氣五過止得知黄老四變之容夀享萬年
修行其道飛行上清
太極大道元景君元上融之氣諱道大師字
度大明長三千萬丈
秋三月頭建晨嬰寳冠衣無縫九色單衣佩
神虎上符帶寳仙之劒項負流金之光照明

七十四方立玄龜上思之還長三寸三分
冬三月大道元景君則變形為虎頭龍身五
色文彩照明上清思之還反真形
春三月大道元景君則變形為老子散髮至
腰衣飛青羽衣立紫雲上思之還反真形
夏三月大道元景君則變形為青赤二色之
光混混沌沌更相纏繞在紫虚之上此則反
太極之氣更受錬元上融之精思之還反真
形修行元景君之道常以立秋之日沐浴入
室西向再拜朝元景君畢還北向平坐叩齒

三通思元景君隨四時形影在上清長命宫
八縹府上元郷㑹靈里中迴眞下映入兆胃
管之户髙膜之中㣲祝曰
元景洞玄九微錬形四運變化隨氣攺生生
眞混合流映八冥我乗日吉上告帝靈求仙
昇飛八景齊并萬願㑹集得御流軿升入九
虚朝謁三清畢仰嚥十二氣止有知元景四
變之道夀三千𡻕修之九年與眞同景飛行
上清
太清大道君元景玉融之氣諱負上合字靈

幽㑹化七千萬丈
冬三月頭建九元通天之冠衣九色龍衣佩
三氣中章帶交靈素綬足立三素之雲光明
煥曜在上清之上思之還長三寸二分
春三月太清大道君則變形為三頭之鳯口
衘素綬一身有九色之羽文彩煥爛洞映上
清思之還反眞形
夏三月太清大道君則變形為三月之圎光
色赤沌沌如車之輪光明洞曜在太清之上
思之還反眞形

秋三月太清大道君則變形為紫白黄三色
之光光明煥煥洞照上清此則反太清之氣
更受錬元景玉融之精思之還反眞形
修行太清大道君之道常以立春之日沐浴
入室北向三拜朝道君畢還北向平坐叩齒
三通思大道君隨四時形影在上清上𥘉宫
始生府六合郷風生里中廻眞下降入兆喉
内極根之户㣲祝曰
太清散靈九暉吐津金光玉符五色流煙上
化下合變景九天萬神混錬内照成仙入室

輔真飛晨帝庭畢仰嚥三氣止有知此道則
不死修之九年神仙
皇𥘉紫元君元融生之氣諱興劫行字一氣
眞長九千萬丈
春三月頭建紫元寳琅神冠衣三色虎文之
裘佩素靈之綬立三素之雲光明煥照洞觀
十方在上清之上八㣲之内思之還長九寸
九分
夏三月皇𥘉紫元君則變形為大仙通身金
色項負圎明文彩煥爛光明奕奕照映十方

思之還反眞形
秋三月皇𥘉紫元君則變形為三色童子衣
五綵衣手把華幡奕奕煥煥照明上清思之
還反真形
冬三月皇𥘉紫元君則變形為蒼碧紫三色
之光光明煥曜照朗上清此則反皇𥘉之氣
更受錬元融生之精思之還反眞形
修行紫元君之道常以太𡻕甲子之日沐浴
入室南向一拜朝紫元君畢還北向平坐叩
齒三通止思紫元君隨四時形影在上清髙

虚宫重空府霄中郷神漢里中廻眞下降入
兆⬤丸鼻兩孔下源之中㣲祝曰
紫皇元𥘉道合玄虚三變九分混化太𥘉結
精未散道靈金華黄上觀眞輔明玉書天魂
撿氣神昇紫虚飛靈流軿蒼盖緑輿運致我
身朝謁方諸畢嚥氣九過止此上皇妙道祕
於朱臺得修其法飛昇上清輕泄靈文七祖
充責身負風刀
无英中眞上老君元玄旻之氣諱景中華字
明煒長七千萬丈

夏三月頭建通天寳冠衣七色斑文之衣佩
靈飛紫綬帶通眞之劒立九色師子之上光
明洞照煥赫上清思之還長七寸七分
秋三月中眞上老君則化形為老公建黄巾
衣黄錦袍手把金杖立蓮華之上光明照映
十方思之還反眞形
冬三月中真上老君則化形為三日之光光
明奕奕照映十天三氣混合雞子之黄思之
還反眞形
春三月中眞上老君則化形為紫蒼白三色

之光光明煥照映徹於九天此則反无英中
真之氣更受錬元玄旻之精思之還反眞形
修中眞上老君之道常以立春本命太𡻕之
日沐浴入室西向三禮朝老君畢還北向平
坐叩齒九通止思上老君隨四時形影在上
清飛玄宫紫童府金耀郷蒼元里中廻眞下
降入兆太倉五腹之口㣲祝曰
玄旻散玉靈中眞乗空欎三素啓圎𡍼黄華
耀朱月森森萬眞庭眇眇玄上闕手把景秋
日足躡飛虬律散精廻金郷流黄煥爛發變

化應運生長靈天地堀研思玄㣲感仰餐飛
皇術齊眞九元上一招萬仙謁畢仰嚥九氣
止有知無英中眞變化形名與天地同根行
其道九年乗空飛行上昇玉清輕泄祕文七
祖獲罪身䘮失仙




上清元始變化寳眞上經九靈太妙龜山玄籙卷上

上清元始變化寳眞上經九靈太妙龜山玄
籙卷中墳二
上清九天玄都八聖逰於空虚靈足超於玉
堂景浮紫澄太玄玉帝戯叅九鳯龍車玉輿
乗五色飛雲從十二龍駕仙官玉女各二十
四人又八鸞白鵠九鳯飛鳴雲陣九色之節
十絶華幡三天寳盖九天乗騎飛逰太空逕
造五嶽名山遇與五嶽眞君俱說欲詣龜山
洞室八景穴中與太上玉帝眞人於洞室金
堂以緑環誓天得冩洞文刻名天書玉字刻

以金簡之上以誓玄言上清太霄琅書日月
飛華結璘欎儀服芝玄九母五帝眞君夫人
悉來降之便一日一夕於龜山之䑓天地日
月十方大聖眞官同來造此而敷金牀碧席
㑹諸天大聖復戯陳雲韶百伎讃歎虚空自
然百音相和長歌誓曲唱入九霄上答天王
玉亰帝君靈章一通便得神仙龜山吏兵千
乗萬騎眞人功曹飛行將軍直符吏玉童神
女使者諸官九億萬衆得九天眞符天書玉
字十二鳯玄歌之曲分爲上下二卷藏以金

䑓之上九天紫室之中錦藴金函鑰以銀闗
玉房以命紫微夫人出以授之當開此之日
清風披林三素之雲十方耀明神光玄映金
䑓之室於是紫㣲夫人跪而受焉九天真魔
上王而歡躍作禮焉
太清玄老九天正文自然虚无洞眞玉帝君
於玄霞翠羽玉亰華山洞室之中敷說正文
爾時有四千萬億金童九千萬億玉女侍衞
左右其洞室並黄金薦地白銀爲牀天尊來
下黄玄雲錦爲席諸仙神王祈請長跪啓問

九天玄帝伏聞太上諸聖太帝玄歌玉章耀
景丹華翠鳯翶翔騎龍駕乗遐造京華上帝
同唱九韶太和靈章洞玄刻石眞文以喻龜
山上元太妙之録以和九天洞房諸仙玉虚
眞王命魔靈幡校三十二天典日月之籍雲
行雨施天下潤澤百華同萌碧𣗳瓊枝緑華
丹葩香園菓林七寳三景上聖天尊上清玉
童眞華玉女郍林瓊室敷化衆生羣臣帝王
國主四天玉郎韓司主録十方衆官仙王八
景百羅魔王騰飛虚空覆化衆生覆天盖地

飛瓊雲車千二百玄龍之輿雷電霹靂光耀
十方來降我室拜跪讃唱諸天香華百籟同
鳴琳琅瓓玕自然鐘磬諸天伎樂七寳三光
百和之音以相娯樂以爲歡焉召九天魔鬼
邪精天帝俱侍座側飛雲羽盖十二繒幡麾
節幢鼓羅列帝前諸天和唱同讃誦焉
十二天尊衆仙正官各誦讃洞靈瓊寳三元
章句
迴風迅䡖盖十聖從尊逰靈章和神麾紫輿
景氣浮太清諸天尊傾駕玉京隅羣仙戯天

樂百和自然周同歡儛雲華衆眞欣誰喻玉
龜七寳林唱讃願同舟丹景耀日精令我心
踟蹰仙人誦帝章此歡莫與謀諸天詠梵音
眇眇飛雲端羣聖歌雲曲玉女唱玄歡同逰
王母室徘徊瓊䑓觀衆仙玉華質粲耀英▲
蘭玉池漱清泉崐山寳林煥飄飄羣龍飛皎
皎紫鳯壇夕逰蓬莱島朝對華景宴神仙戯
東序流暉寄文翰

































































































































上清九老自然洞虚靈眞功曹飛丹華之暉
九老上聖之君靈應之兆以皇景帝元空景
玉山之典丈人皇元年上甲之𡻕正月七日
於混沌之䑓七寳瓊林之堂三元玉帝命九
天之文以授丹老九帝眞君不得招集亂人

混同一觀以為上真一依科法奉命
上清虚洞自然靈飛上部功曹聖寳眞人各
十萬人
上清虚洞自然靈飛中部功曹聖寳眞人各
十萬人
上清虚洞自然靈飛下部功曹聖寳眞人各
十萬人
上清虚洞自然靈飛前部功曹聖寳眞人各
十萬人
上淸虚洞自然靈飛後部功曹聖寳眞人各

一萬人
上清虚洞自然靈飛左部功曹聖寳眞人各
十萬人
上清虚洞自然靈飛右部功曹聖寳眞人各
十萬人
上清虚洞自然靈飛都部功曹聖寳眞人各
十萬人
上元自然洞眞玉帝虚靈上部直符吏各九
千萬億人
上元自然洞眞玉帝虚靈中部直符吏各九

千萬億人
上元自然洞眞玉帝虚靈下部直符吏各九
千萬億人
上元自然洞眞玉帝虚靈前部直符吏各九
千萬億人
上元自然洞眞玉帝虚靈後部直符吏各九
千萬億人
上元自然洞眞玉帝虚靈左部直符吏各九
千萬億人
上元自然洞眞玉帝虚靈右部直符吏各九

千萬億人
上元自然洞眞玉帝虚靈都部直符吏各九
千萬億人
洞清皇虚眞景上部靈飛使者各八千九億
萬人
洞淸皇虚眞景中部靈飛使者各八千九億
萬人
洞清皇虚眞景下部靈飛使者各八千九億
萬人
洞清皇虚眞景前部靈飛使者各八千九億

萬人
洞淸皇虚眞景後部靈飛使者各八千九億
萬人
洞清皇虚眞景左部靈飛使者各八千九億
萬人
洞清皇虚眞景右部靈飛使者各八千九億
萬人
洞清皇虚眞景都部靈飛使者各八千九億
萬人
上眞九老上清皇眞玉帝上靈飛瓊自然羽

盖各九億萬重
上眞九老上清皇眞玉帝中靈飛瓊自然玉
輿各九億萬重
上眞九老上清皇眞玉帝下靈飛瓊自然雲
軿各九億萬重
上眞九老上清皇眞玉帝前靈飛瓊自然雲
輪各九億萬重
上眞九老上清皇眞玉帝後靈自然飛瓊緑
軿各九億萬重
上眞九老上清皇眞玉帝左靈飛瓊自然鳳

翼各九億萬重
上眞九老上清皇眞玉帝右靈飛瓊自然飛
虬各九億萬重
上眞九老上清皇眞玉帝都靈飛瓊自然龍
軒各九億萬重
清虚玉京上靈丹檢赤符龜山上部將軍各
九千萬騎
清虚玉京上靈丹檢赤符龜山中部將軍各
九千萬騎
清虚玉京上靈丹檢赤符龜山下部將軍各

九千萬騎
清虚玉京上靈丹檢赤符龜山前部將軍各
九千萬騎
淸虚玉京上靈丹檢赤符龜山後部將軍各
九千萬騎
清虚玉京上靈丹檢赤符龜山左部將軍各
九千萬騎
清虚玉京上靈丹檢赤符龜山右部將軍各
九千萬騎
清虚玉京上靈丹檢赤符龜山都部將軍各

九千萬騎
玉清上元飛行混沌紫虚華景上眞玉童龜
山洞眞人各七千萬乗
玉清上元飛行混沌紫虚華景中眞玉童龜
山洞眞人各七千萬乗
玉清上元飛行混沌紫虚華景下眞玉童龜
山洞眞人各七千萬乗
玉清上元飛行混沌紫虚華景前眞玉童龜
山洞眞人各七千萬乗
玉清上元飛行混沌紫虚華景後眞玉童龜

山洞眞人各七千萬乗
玉清上元飛行混沌紫虚華景左眞玉童龜
山洞眞人各七千萬乗
玉清上元飛行混沌紫虚華景右眞玉童龜
山洞眞人各七千萬乗
玉淸上元飛行混沌紫虚華景都眞玉童龜
山洞眞人各七千萬乗
紫皇玉京虚无自然九色上仙丹景九華玉
女各七千萬重
紫皇玉京虚无自然九色中仙丹景九華玉

女各七千萬重
紫皇玉京虚无自然九色下仙丹景九華玉
女各七千萬重
紫皇玉京虚无自然九色前仙丹景九華玉
女各七千萬重
紫皇玉京虚无自然九色後仙丹景九華玉
女各七千萬重
紫皇玉京虚无自然九色左仙丹景九華玉
女各七千萬重
紫皇玉京虚无自然九色右仙丹景九華玉

女各七千萬重
紫皇玉京虚无自然九色都仙丹景九華玉
女各七千萬重
玉虚洞靈上元紫章九眞上聖金華玉童各
七千萬重
玉虚洞靈上元紫章九眞中聖金華玉童各
七千萬重
玉虚洞靈上元紫章九眞下聖金華玉童各
七千萬重
玉虚洞靈上元紫章九眞前聖金華玉童各

七千萬重
玉虚洞靈上元紫章九眞後聖金華玉童各
七千萬重
玉虚洞靈上元紫章九眞左聖金華玉童各
七千萬重
玉虚洞靈上元紫章九眞右聖金華玉童各
七千萬重
玉虚洞靈上元紫章九真都聖金華玉童各
七千萬重
九玄上眞飛華七景龜山領眞上丹青腰玉

女各三千萬衆
九玄上眞飛華七景龜山領仙中丹青腰玉
女各三千萬衆
九玄上眞飛華七景龜山領神下丹青腰玉
女各三千萬衆
九玄上眞飛華七景龜山領聖前丹青腰玉
女各三千萬衆
九玄上眞飛華七景龜山領丹後丹青腰玉
女各三千萬衆
九玄上真飛華七景龜山領靈左丹青腰玉

女各三千萬衆
九玄上眞飛華七景龜山領玄右丹青腰玉
女各三千萬衆
九玄上眞飛華七景龜山領眞都丹青腰玉
女各三千萬衆
上元雲瓊太空飛霄自然領𨗳上神丹眞玉
仙各九千萬衆
上元雲瓊太空飛霄自然領仁中神丹眞玉
仙各九千萬衆
上元雲瓊太空飛霄自然領引下神丹眞玉

仙各九千萬衆
上元雲瓊太空飛霄自然領玄前神丹眞玉
仙各九千萬衆
上元雲瓊太空飛霄自然領靈後神丹眞玉
仙各九千萬衆
上元雲瓊太空飛霄自然領丹左神丹眞玉
仙各九千萬衆
上元雲瓊太空飛霄自然領仙右神丹眞玉
仙各九千萬衆
上元雲瓊太空飛霄自然領眞都神丹眞玉

仙各九千萬衆
七曜上清洞眞玄景玉皇青華上丹玉光赤
仙各九千萬重
七曜上淸洞眞玄景玉皇青華中丹玉光赤
仙各九千萬重
七曜上清洞眞玄景玉皇青華下丹玉光赤
仙各九千萬重
七曜上淸洞眞玄景玉皇青華前丹玉光赤
仙各九千萬重
七曜上清洞眞玄景玉皇青華後丹玉光赤

仙各九千萬重
七曜上清洞眞玄景玉皇青華左丹玉光赤
仙各九千萬重
七曜上清洞眞玄景玉皇青華右丹玉光赤
仙各九千萬重
七曜上清洞眞玄景玉皇青華都丹玉光赤
仙各九千萬重
右洞靈三清龜山元空紫堂金室石間華
玉刻石眞文吏兵聖録上官正位中元使
者仙童玉女天眞玉神大聖八景三部將

軍功曹直符吏官使者飛龍乗騎三元眞
官元皇玉仙一如玄科之律子勤慎之慎之
爾時太眞帝君國主帝王上聖領眞九天上
帝自然神仙丹暉日月龍章仙人八術玄飛
七景玉籙𨼆地玄丹赤書玉訣地眞鳳書可
得爾不自從天地分判百毒流行蠢飛蠕動
之𩔖仙人乗騎衆眞雲駕来造皇庭百千聖
眞侍衛靈文神童玉女對立眞文於金堂瓊
室七寳華林之中渌水池上與諸仙玉眞衆
龍王天寳地神八威九域百萬仙官手把香

華麾幢之屬九色八節立燿太空日月同光
百籟緑流天妓仙樂珎禽異獸百億師子巨
虬千㝷無幽無明照洞燭逺徹朗十方飛眞
𡵯空遊宴玉房金䑓寳光八肴之饌登仙洞
龜山之中朝茹瓊芝夕漱玉泉俱来造焉十
二玄龍紫鳳雲虬神禽聖靈之鸞丹輿羽盖
眞騎諸神麗景九色五眞玉京五嶽四瀆崑
崙名山河海龍神眞仙聖衆萬億九千八百
重靈雲紫虚上丹諸君從靈官来降我第一
祝九天太眞紫虚九老仙都百千萬億丈人

聖眞八景皇靈自然及虚无映曜日月玄微
爾時天官而說讃曰
雲紫上靈宫自然百仙童文景映日月九老
粲華終月葩耀三陽表此合四蒙煌煌群仙
逰眇眇造上宫頓駕蓬莱嶺携侣𡵯髙峯日
月光仙都與戯王母墉一生超塵俗誰能知
此中朝翔太陽觀夕栖𨼆閬風衆仙携儔侣
明昧自然冲玉女騎聖鳯神仙乗眞龍飄飄
相從之羽蓋肅且恭命我王喬友㩗手翔雲
中紫雲我所遊混俗誰與同衆仙戯雲景丹

葩敷春陽莫不同此唱仙眞福道場皇駕停
雲侣飄飄自翶翔瞻此八極外誰力運長存
日月同仁賢虚谷謝朝光迴此衆仙童誰知
百𡻕方十聖迎兆身善㢤勿相忘顧語流俗
士此仙子未當千載昌朝卉百年榮夕張衆
眞逰太華仙人自翶翔廻景戯九嶷上與太
眞逰眇眇群仙士紫蓋傾光柔停景頓曦和
神鳳未陽謀太和翔閬風㑹嶺耀華舟九廻
同一觀頋盻莫同州眇眇太一宫飄飄九嶺
儔日月粲華暉廻光照眞浮翔鸞整晨旭勗

㢤上眞求億兆不同劫千載莫之尤明㑹合
神童九廻任性周
右一玄龍乗紫雲造空唱讃記及此八坦
八門乃呪曰
雪飛上聖人乃携太眞君乗龍駕紫鳳乃造
王母宫朝餌瓊芝寳夕漱玉池醲群逰太陽
觀衆憇𨼆閬風俯戢九嶷嶺仰謝皇極中安
𡵯登五嶺控轡任性終服食養性長千載永
無窮爾有養性術藴心保虚冲
爾時復有一人来詣上宫降造靈玄拜九老

九天上眞官屬乃問曰上三天君眞官使官
仙都僕射帛錦玄黃乃命仙都侍郎領玉童
化仙玉女来詣上坐而復造玄若九宫命太
玄都宫仍命明仙太眞老聖之官命出龜仙
洞室刻石眞文三元眞錄吏兵玉童眞仙使
者命出眞天聖神仙官九老上聖白日造空
同逰紫虚焉伏見上眞仙官刻石靈文玉字
自然洞章五華讃誦二篇其詞曰
上逰五嶺峯羣翔太華觀三老誦玉章三景
洞文粲夕詠玉仙篇朝逰到晨晏千載謝群

仙萬代誰知筭眇眇五華土湛淡九陽漢嶺
髙衆仙戯景媚春卉爛㩗我逰雲峯餘心俟
神旦文髙百卉雲誰知雲景清氣暄丹木敷
緑葉映紫榮上我五峯峻下遊四瀆靈玉皇
龜洞中乃見大清経九老仙都籙優㢤玉眞
文願子保兹夀千載不邁零晃朗九華道俯
仰希陽城祝曰
靈飛上聖神衆眞官自然九老太華眞丹服
食五芝骨聖神安歩登五嶽韶儛同歡俯揖
靈仙仰謝雲鸞五十餘載飛戯雲端乗羽駕

虬逰王母間萬劫一周謝谷盤桓歩躡紫雲
飄携雲官
太上洞文龜山眞符此符服之九年閉目存
思一旦夕當見九天仙屬乗龍駕虬飛逰紫
虚上造玉庭永與仙眞不得與世同遊永得
長安酉廻卯轉身離五苦地獄之痛必當揚
之於後世必願慎之慎之符以青書紫地






































































鬼宿使者符倪章(一名方剛)




本將頭戴天丁冠身穿紅服秉金鉞
風火元明君符







本將頭戴天王冠身穿皂服左手握訣乗
龍
歘火律令神符鄧伯温







銀牙耀目神符辛漢臣




威猛丁辛神符羲清





本將三頭六臂披全身金甲手執火輪火
鈴雷鼓風輪火印長金㦸
滴昔喝伽神符




本將如大將軍相身穿青袍三牙鬚手執

長斧緑風帶四圍皆火
太乙元皇神符



本將頭戴小天丁冠身穿紅袍鐵甲面容
紫色𩀱手雷匣
水輪冰鉢神符

















































































































皇元上甲正一之道九天大道之帝王自然
固景太華刻石之文龜山洞室二十四仙官
上元君號龜山使者玉女仙童二十四神人
太玄都玉京真仙出於上聖紫鳳赤書丹景
玉文之書扵洞景閬風空洞虚元之君扵龜
山洞得此之文閉以五嶽中天黃帝玉華之
室瓊䑓之内以太𡻕甲戍七月七日扵崐䑓
鳯山岀扵金闕玉户之中出扵授上皇紫微
夫人令授後世應仙之人若能受持者必白
日昇雲與衆仙爲儔得見上聖巳為上真之

君急依玄科正律之令
皇靈玉帝自然靈章紫景上聖領真功曹各
九千萬人
皇靈玉帝自然靈章紫景中聖領神功曹各
九千萬人
皇靈玉帝自然靈章紫景下聖領仙功曹各
九千萬人
皇靈玉帝自然靈章紫景前聖度景功曹各
九千萬人
皇靈玉帝自然靈章紫景後聖結明功曹各

九千萬人
皇靈玉帝自然靈章紫景左聖攝真功曹各
九千萬人
皇靈玉帝自然靈章紫景右聖過仁功曹各
九千萬人
皇靈玉帝自然靈章紫景都聖真官功曹各
九千萬人
上景玉仙飛行歩虚上部領仙直符吏各二
十四億萬人
上景玉仙飛行歩虚中部領仙直符吏各二

十四億萬人
上景玉仙飛行歩虚下部度真直符吏各二
十四億萬人
上景玉仙飛行歩虚前都過明直符吏各二
十四億萬人
上景玉仙飛行歩虚後部結聖直符吏各二
十四億萬人
上景玉仙飛行歩虚左部度仙直符吏各二
十四億萬人
上景玉仙飛行歩虚右部攝眞直符吏各二

十四億萬人
上景玉仙飛行歩虚都部延生直符吏各二
十四億萬人
清虚上眞靈仙玉官上靈領聖使者各九千
萬騎
清虚上眞靈仙玉官中靈領仙使者各九千
萬騎
淸虚上真靈仙玉官下靈度眞使者各九千
萬騎
清虚上真靈仙玉官前靈過神使者各九千

萬騎
清虚上真靈仙玉官後靈結仙使者各九千
萬騎
清虚上眞靈仙玉官左靈攝景使者各九千
萬騎
清靈上眞靈仙玉官右靈領真使者各九千
萬騎
清靈上眞靈仙玉官都靈自然使者各九千
萬騎
虚玄上清翠羽上真上部紫晨玉童各九千

萬重
虚玄上清翠羽上真中部紫晨玉童各九千
萬重
虚玄上清翠羽上真下部紫晨玉童各九千
萬重
虚玄上清翠羽上眞前部紫晨玉童各九千
萬重
虚玄上清翠羽上真後部紫晨玉童各九千
萬重
虚玄上清翠羽上真左部紫晨玉童各九千

萬重
虚玄上清翠羽上真右部紫晨玉童各九千
萬重
虚玄上清翠羽上真都部紫晨玉童各九千
萬重
紫玄中清三元上靈太丹上景玉女各九千
萬乗
紫玄中清三元上靈太丹中景玉女各九千
萬乗
紫玄中清三元上靈太丹下景玉女各九千

萬乗
紫玄中清三元上靈太丹前景玉女各九千
萬乗
紫玄中淸三元上靈太丹後景玉女各九千
萬乗
紫玄中清三元上靈太丹左景玉女各九千
萬乗
紫玄中清三元上靈太丹右景玉女各九千
萬乗
紫玄中清三元上靈太丹都景玉女各九千

萬乗
靈光上元靈神官屬上眞三光通靈八騎司
馬龜山眞人各三千萬衆
靈光上元靈神官屬中眞三光通靈八騎司
馬龜山眞人各三千萬衆
靈光上元靈神官屬下眞三光通靈八騎司
馬龜山眞人各三千萬衆
靈光上元靈神官屬前眞三光通靈八騎司
馬龜山真人各三千萬衆
靈光上元靈神官屬後真三光通靈八騎司

馬龜山眞人各三千萬衆
靈光上元靈神官屬左眞三光通靈八騎司
馬龜山真人各三千萬衆
靈光上元靈神官屬右真三光通靈八騎司
馬龜山真人各三千萬衆
靈光上元靈神官屬都真三光通靈八騎司
焉龜山眞人各三千萬衆
靈景真仙都官候仙上神通靈將軍各三千
萬人
靈景眞仙都官候仙中神通靈將軍各三千

萬人
靈景眞仙都官候仙下神通靈將軍各三千
萬人
靈景眞仙都官候仙前神通靈將軍各三千
萬人
靈景眞仙都官候仙後神通靈將軍各三千
萬人
靈景眞仙都官候仙左神通靈將軍各三千
萬人
靈景眞仙都官候仙右神通靈將軍各三千

萬人
靈景眞仙都官候仙都神通靈將軍各三千
萬人
皇繒八景三洞上清玉帝七耀五星上聖眞
人龜山飛靈將軍各九千萬重
皇繒八景三洞上清玉帝七耀五星中聖眞
人龜山飛靈將軍各九千萬重
皇繒八景三洞上清玉帝七耀五星下聖眞
人龜山飛靈將軍各九千萬重
皇繒八景三洞上清玉帝七耀五星前聖眞

人龜山飛靈將軍各九千萬重
皇繒八景三洞上清玉帝七耀五星後聖眞
人龜山飛靈將軍各九千萬重
皇繒八景三洞上清玉帝七耀五星左聖眞
人龜山飛靈將軍各九千萬重
皇繒八景三洞上清玉帝七耀五星右聖眞
人龜山飛靈將軍各九千萬重
皇繒八景三洞上清玉帝七耀五星都聖眞
人龜山飛靈將軍各九千萬重
紫天靈眞皇帝金丹上部五芝玉童各二千

萬人
紫天靈眞皇帝金丹中部五芝玉童各三千
萬人
紫天靈眞皇帝金丹下部五芝玉童各三千
萬人
紫天靈眞皇帝金丹前部五芝玉童各三千
萬人
紫天靈眞皇帝金丹後部五芝玉童各三千
萬人
紫天靈眞皇帝金丹左部五芝玉童各三千

萬人
紫天靈眞皇帝金丹右部五芝玉童各三千
萬人
紫天靈眞皇帝金丹都部五芝玉童各三千
萬人
皇眞下清玉王仙都上景玄芝玉女各三千
萬人
皇眞下清玉王仙都中景玄芝玉女各三千
萬人
皇眞下清玉王仙都下景丹芝玉女各三千

萬人
皇眞下清玉王仙都前景靈芝玉女各三千
萬人
皇眞下清玉王仙都後景仙芝玉女各三千
萬人
皇眞下清玉王仙都左景緑芝玉女各三千
萬人
皇眞下清玉王仙都右景眞芝玉女各三千
萬人
皇眞下清玉王仙都都景聖芝玉女各三千

萬人
靈清廻光七曜玉華靈丹日月八術自然龜
山玉輿各七千萬乗
靈清廻光七曜玉華靈丹日月八術自然龜
山龍軒各七千萬乗
靈清迴光七曜玉華靈丹日月八術自然龜
山雲軿各七千萬乗
靈清迴光七曜玉華靈丹日月八術自然龜
山瓊輪各七千萬乗
靈清廻光七曜玉華靈丹日月八術自然龜

山羽蓋各七千萬乗
靈清迴光七曜玉華靈丹日月八術自然龜
山龍車各七千萬乗
靈清廻光七曜玉華靈丹日月八術自然龜
山鳳翼各七千萬乗
靈清廻光七曜玉華靈丹日月八術自然龜
山飛虬各七千萬乗
九玄緑暉丹曜洞靈自然龜山上暉玉華眞
人各九億萬重
九玄緑暉丹曜洞靈自然龜山中暉玉華眞

人各九億萬重
九玄緑暉丹曜洞靈自然龜山下暉玉華眞
人各九億萬重
九玄緑暉丹曜洞靈自然龜山前暉玉華真
人各九億萬重
九玄緑暉丹曜洞靈自然龜山後暉玉華真
人各九億萬重
九玄緑暉丹曜洞靈自然龜山左暉玉華真
人各九億萬重
九玄緑暉丹曜洞靈自然龜山右暉玉華眞

人各九億萬重
九玄緑暉丹曜洞靈自然龜山都暉玉華眞
人各九億萬重
九皇丹靈之丹䊮推之章刻望眞人之文以
傳紫㣲夫人者






右紫㣲夫人服之十年自然昇雲金䑓之
座對西王毋與衆仙爲侣服者可朱書紫
繒上龜山洞室中自然天書眞文




右清虚眞人服之九年自然登空洞之䑓
與衆聖上眞為侣服者可朱書紫素上龜
山左洞中金眞黄景自然天文




右眞華玉童服之三十年乃得昇天以黄
書碧繒上右洞之中青書緑石刻作自然
眞文傳後仙人愼之愼之







右此符服時可青書黄素



















右四符青書白素繒上懸之四方伏制魔
王惡鬼之徒皆令攝伏衆仙上聖悉得遊
行上清之上升紫虚之中與上神帝王神
仙同時上造紫䑓玉京名山之上與群仙
衆眞共說妙經巳竟便造龜山元洞得此
眞文以太上丈人老君諸聖云爾



上清元始變化寳眞上經九靈太妙龜山玄籙卷中












上清元始變化寳眞上經九靈太妙龜山玄
籙卷下墳三
東明通真變景陽霞符
南光八錬丹景四朗符
西精皓靈化景扶希符
北玄欝眞錬景蕭風符
黄上八維生景玉門符
北玄髙上虚皇君元玉皇之氣形長五千萬
丈
冬三月頭建紫晨飛華玉冠衣七變雲光文

裘佩七元丹章帶交靈紫綬坐玄虚之上五
色蓮華光明煥曜洞照上清思之還長五寸
五分
春三月虚皇君則變形一身五頭衣五色法
衣項悉負圎光直五色師子紫雲之上執五
色華幡光明暐曄洞曜北方思之還反真形
夏三月虛皇君則變形人頭鳥軀九色鳳文
口衘火鈴文彩煥爛光明照天在玄雲之中
紫虚之上思之還反真形
秋三月虚皇君則變形為黄黒二色之光光

色奕奕洞照上清此則反北玄之氣更受錬
元玉皇之精思之還反眞形
修行北玄之道當以立冬之日入室北向五
拜朝虚皇君畢還北向叩齒三通思虚皇君
隨四時形影在玉清紫瑶宫丹瓊府金相郷
三皇里中迴真下映入兆兩賢玉户之口便
㣲祝曰
北玄虚皇虛皇納眞練化四道五氣交纏導
飬光明胎息紫煙混合生光靈感自然日吉
時開曲降我身太一保命帝君迴神三元結

符以成我仙餐精嚥氣光華明鮮毛羽飛裙
金冠華巾五色雲軿飛升北辰畢仰嚥五氣
止行此道九年致髙上曲映眞靈下降與兆
交顔通幽徹微坐覩自然夀齊天地尅成上
仙閉則靈感洩則禍嬰南朱髙上虚皇君元
髙皇之氣形長八千萬丈
夏三月頭建平元逺逰玉冠衣九色班文虎
裙佩流金火鈴帶靈飛之綬坐七色蓮花在
紫虚之中光明煥照洞映上清思之還長八
寸八分

秋三月南朱虚皇君則變形為鳥頭人形衣
九色鳯文之衣立絳雲之上紫虚之中光明
煥赫洞照玉清思之還反眞形
冬三月南朱虚皇君則變形為鳯皇九色斑
斕口御火鈴光明煥曜在玉清之中細㣲之
内思之還反眞形
春三月南朱虚皇君則變形為青赤二色之
光光色赫赫照明南方暐曄玉清之上紫虚
之中此反南朱之氣受錬髙皇之精思之還
反真形

修行南朱虚皇君之道當以立夏之日入室
南向八拜朝虚皇君畢叩齒三通思虚皇君
隨四時形影在玉清納靈宫化生府髙上郷
洞㣲里中迴眞下映入兆心孔之户便㣲咒
曰南朱布眞絳雲徘徊髙上開張四節虚飛
練變五道瑩飾光暉流眞散靈神灌八圍赤
子攜景萬神緫歸心孔納精五府明開道合
成仙四體輕飛五帝俠景升入紫㣲畢仰嚥
八氣止西華髙上虚皇君元上皇之氣形長
六千萬丈

秋三月頭䢖三光玉華珠冠衣自然靈文之
表執九天制魔靈幡帶交金日精之劔坐素
雲之上手執金符光明煥煥照映上清在素
雲之中八冥之裏思之還長六寸六分
冬三月西華虚皇君則變形虎頭人身衣七
色虎衣文彩斑斕在上清之上白雲之中思
之還反眞形
春三月西華虚皇君則變形為仙人色如黄
金項負圓光衣三十二條九色之衣光明洞
徹照映十方在玉清之上紫雲之中思之還

反眞形
夏三月西華虚皇君則變形為赤白之光光
色沌沌如玉之精照明上清此則反西華之
氣更受錬上皇之精思之還反眞形
修行西華之道當以立秋之日入室西向六
拜朝虚皇君還北向叩齒九通思虛皇君隨
四時形影在玉清音光宫八坦府四明郷極
㣲里中迴眞下映入兆肺之後門微咒曰
西華舒靈金門煥精練化四度是曰開清神
真交合慶流福生氣布魂安神鎮魄寧太一

保録司命記名胞根絶滅胃管華榮長享元
吉三光齊靈畢仰嚥六氣止行此道九年西
華曲映神眞降形洞虚逹㣲變化立成坐在
立亡飛行玉清
東明髙上虚皇君元明皇之氣形長九千萬
丈春三月頭䢖通天飛精紫冠衣九色斑文
虎裙佩金光寳神之章帶交靈紫綬坐青雲
之中立九色獅子之上光明暐曄洞映上清
思之還長九寸九分
夏三月東明虚皇君則變形人頭龍身九色

斑斕口衘流鈴光色煥曜照明上清思之還
反眞形
秋三月東明虚皇君則變形為老公頭戴青
龍足躡七星九色斑文之衣光明煥煥洞照
上清思之還反眞形
冬三月東明虚皇君則變形為黒青二色之
光光色欝欝洞照上清此則反東明之氣更
受練明皇之精思之還反眞形
修行東明之道當以立春之日入室東向九
拜朝虚皇君畢還北向叩齒九通思虚皇隨

四時形影在玉清紫㣲宫朱雀府南陽郷洞
生里中迴眞下映入兆肝内九重之户便祝
曰東明敷散九精發暉髙上玄映青真洞迴
四氣交灌練仙人飛流精曲降朗明重暉内
府鎮神外關固衰變化八景洞盻幽㣲長享
天靈福祚巍巍畢仰嚥九氣止行此九年則
上眞曲映授兆青精玉芝雲瓊坐觀九天剋
成上仙
中元中舍虚皇君元泰皇之氣形長三千萬
丈

四季之月頭䢖天元七寳冠衣五色流黄之
䙱佩六山火玉帶神精交蛇之綬坐黄雲之
上五色獅子光明煥爛照明五方思之還長
三寸三分
冬水王之時中舍虚皇君則變形一身五頭
頭戴五星身衣五色羽衣手執五色華幡在
五色雲氣之上洞照上清思之還反真形春
木王之時中舍虚皇君則變形為童子衣五
色之衣手御黄龍在黄雲之中立七星之上
光明清曜洞照五方思之還反真形

夏火王之時中舍虛皇君則變形為五色之
光更相混沓照明五方此則反中舍中元之
氣更受錬元泰皇之精思之還反眞形
修行中舍虛皇君之道當以太嵗本命之日
入室隨王十二拜朝之虛皇君畢還北向叩
齒十二通思虛皇君隨四時形影在玉清金
靈宫鳯嘯府幽神郷舍清里中迴真下映入
兆脾府幽關之口便咒曰
中元總靈洞眞髙清之氣流煥五道發明四
度交慶練氣變形混合太空迴監我情保録

玄圖記簡勒生南昌刻筭九天書名八景神
宫輔衛三清千乗萬騎立降我庭招真致仙
飛升太靈畢仰嚥十二氣止行之十二年則
中元虚皇君降真兆房授兆升中玄圖司命
玄録通真徹微尅獲上仙祕則靈降泄則考
嬰
五靈七明混生髙上君元紫皇之氣形長八
千萬丈
夏三月頭䢖三華寳天冠衣鳯文紫錦之袍
佩流金火鈴帶九天丹皇之䇿坐絳雲之上

手執金符光明流煥洞照上清思之還長八
寸八分
秋三月髙上君則變形為九頭鳯凰口御九
星九色斑斕在絳雲之中光明洞曜映照上
清思之還反眞形
冬三月髙上君則變形一人九頭身著鳯文
羽衣手執玉節立七色蓮花之上玄雲之中
光明流煥洞照上清思之還反眞形
春三月髙上君則變形為青赤二色之光光
明欝欝洞曜南方此則反五靈之氣更受鍊

元紫皇之精思之還反眞形
修行髙上君之道常以夏至之日入室南向
八拜朝髙上君畢還北向叩齒三通思髙上
君隨四時形影在玉清鳯生宫洞光府七變
郷九㑹里中迴真下映入兆心孔上際便咒
曰五靈敷真髙上散暉變景混合練仙四飛
流真散漫澤布九圍元節合慶福祚巍巍我
享正真身生光輝夀齊日月萬劫不衰體生
羽服昇入太㣲畢仰嚥八氣止
三元无上玄老虚皇元辰君元精皇之氣形

長六千萬丈
秋三月頭䢖三氣玄晨飛冠衣九色百變夀
命章衣佩玉皇招仙之䇿帶金玄紫綬立七
色獅子之上素雲之中光明洞曜映照上清
思之還長六寸六分
冬三月元辰君則變形七頭童子一身衣虎
文之袍足踐白雲光明流曜洞映上清思之
還反眞形
春三月元辰君則變形虎頭龍身著青黄斑
斕文彩光明在紫雲之上照明十方思之還

反眞形
夏三月元辰君則變形為赤白二色之光光
煥赫赫照明上清此則反三元之氣更受錬
元精皇之精思之還反真形
修行虛皇元辰君之道當以秋分之日入室
西向六拜朝元辰君畢還北向叩齒十二通
思元辰君隨四時形影在玉清明範宫耀華
府天徳郷值正里中迴眞下映入兆肺府上
關之下便呪曰三元散華元辰應符練化九
道變形四周混合成眞氣象反𥘉廻靈曲映

精灌我軀太一保命勒仙靈符五老降席上
眞遨逰逍遙玄和形同太虚餐霞嚥氣神明
結儔畢仰嚥十二氣止此虚皇上道祕於三
元玄臺萬劫一出得者神仙祕則真降泄則
禍嬰
玄寂九元上虚皇君元飛皇之氣形長五千
萬丈
冬三月頭䢖飛天紫冠衣五色斑文虎裘佩
流金之鈴帶交靈素綬立玄龜之上在玄雲
之中光明流煥朗照上清思之還長五寸五

分
春三月九元上虚皇君則變形為老人頭䢖
黄巾身衣玄羽之衣手執金㦸足立紫雲之
上思之還反眞形
夏三月九元上虚皇君則變形為九日更相
累連光明流曜映照上清思之還反眞形
秋三月九元上虚皇君則變形為白黒二色
之光光明奕奕照明北方此則反玄寂之氣
更受練元飛皇之精思之還反真形
修行上虚皇君之道常以冬至之日入室此

向五拜朝虛皇君畢叩齒三通思虚皇君隨
四時形影在玉清七瑶宫北元府恬水郷上
善里中迴眞下映入兆兩腎幽闕之中便咒
曰玄寂通微散精虛皇三元混合飛玄流光
神童漑灌玉女散芳元父交慶福祚我當八
景輔翼五老降房得覩上靈椄顔仙王永享
罔極仰飛太空輕羽飛行升入上宫畢仰嚥
十氣止此玄寂上道祕於太上六合紫房依
科萬劫一出玄授上仙之人得者神仙飛行
上清也

太明靈輝中眞无上君元玄虛之氣形長九
千萬丈
春三月頭建七寳飛華之冠衣五黄五色章
衣佩日精三華之印帶金巾流精之劔立青
龍之上碧雲之中光明暐曄洞映玉清思之
還長九寸九分
夏三月无上君則變形為人頭龍身口御日
精九色文彩光照東方在碧霞之中思之還
反眞形
秋三月无上君則變形為一龍九頭九色斑

斕光明洞曜映照上清在紫虚之内思之還
反眞形
冬三月无上君則變形為青黒二色之光光
明欝欝洞照東方此則反太明之氣更受錬
元玄虛之精思之還反真形
修行无上君之道當以立春之日入室東向
九拜朝无上君畢還北向叩齒九通思无上
君隨四時形影在玉清欝森宫八冥府金羅
郷雲羅里中迴具下映入兆肝府中關之户
便咒曰大明重曜敷靈散金玄暉八發流精

洞隂无上灑津澤溢九矜内充外盈福布七
祖沉朽享潤上升太真我身受仙飛入月林
體生毛羽變化隨心畢仰嚥九氣止行之九
年七祖皆仙神真下降得覩靈顔輕泄漏慢
身没河源三元四極玄上虛皇元靈君元鳯
虛之氣形長八千萬丈
夏三月頭建三氣寳晨玉冠衣五色斑文虎
裘佩豁落七元帶交靈之綬立朱鳯之上在
絳雲之中光明煥爛洞耀玉清思之還長八
寸八分

秋三月元靈君則變形為三頭朱鳥絳色羽
服文彩斑斕光明煥曜映照上清立紫雲之
上思之還反真形
冬三月元靈君則變形為三朱鳥各衘一火
鈴立日精之上在絳雲之中光明煥煥爛明
南方思之還反真形
春三月元靈君則變形為青赤二色之光光
明赫赫照明南方此則反三元四極之氣更
練元鳯虚之精思之還反真形
修行元靈君之道當以夏至之日入室南向

八拜朝元靈君畢還北向叩齒十二通思元
靈君隨四時形影在玉清雲琳宫霄上府清
漢郷素靈里中迴眞下映入兆心上梁紫户
便咒曰元靈通眞玄上演暉三元混合四極
靈飛迴精曲灌萬道洞開三光瑩發玉帝徘
徊度我命籍保眞紫㣲長生天地憶劫不衰
日吉時慶享福巍巍畢仰嚥八氣止三元晨
中黄景虚皇元臺君元紫虚之氣形長六千
萬丈
秋三月頭䢖七元寳晨嬰冠衣飛錦文裘佩

六山火玉帶通眞之章立素雲之上坐七色
獅子光明煥耀洞照上清思之還長六寸六
分
冬三月元臺君則變形人頭鳥口頂生寳光
身衣素羽飛裙立蓮花之上在紫雲之中光
明流煥洞照上清思之還反眞形
春三月元臺君則變形為眞人青黄色如金
剛項負寳圓衣九色法衣立素雲之上光明
暐曄映照十方思之還反眞形
夏三月元臺君則變形為赤白二色之光光

明奕奕照明上清此則反三元晨中之氣更
受錬元紫虛之精思之還反眞形
修行元臺君之道當以立秋甲子之日入室
西向五拜朝元臺君畢還北向叩齒三通思
元臺君隨四時形影在玉清洞霄宫演眞府
九氣郷華耀里中迴眞下映入兆肺金門上
闕便咒曰
黄景中元三氣交眞虛皇四度錬化玉天飛
芝流溢陶灌我身保精固氣總録萬神右契
削死左宫授仙上禀太虛五老同軒變化无

方形造紫晨畢仰嚥七氣止
三元紫映暉神虚生注眞元胎君元融虚之
氣形長五千萬丈
冬三月頭䢖三寳晨冠衣龍文虎裘佩上皇
命仙之䇿帶龍淵之劔坐玄龜之上三素之
雲中流光朗明洞照上清思之還長五寸五
分
春三月元胎君則變形為童子頭戴七星身
衣五色非衣立五色靈龜之上在玄虚之中
光明清曜煥照十方也之還反眞形

夏三月元胎君則變形為一人五頭戴五星
衣五色錦衣足踐五色之雲手把金符在玄
虚之上光照十方思之還反眞形
秋三月元胎君則變形為白黒二色之光光
明奕奕照明北方此則反三元紫映之氣更
受錬元融虚之精思之還反其形
修行元胎君之道當以立冬本命之日入室
北向五拜朝元胎君畢叩齒十二通思元胎
君隨四時形影在王清反香宫風舞府清樂
郷長金里中迴眞下映入兆兩腎中間伏門

之上便咒曰
紫映同天虚生三元上有玄常斗中之君身
衣飛青錦綉華裙運練變化四度交分曲映
降形賜我丹文度符南陽保仙長存䇿御金
軿駕景乗雲與眞混合升到金門畢仰嚥十
氣止三元上道皆授上眞不行下世自无玄
名不得覩盻靈文見者尅成上仙
青精上眞内景君元始洞之氣形長九千萬
丈
秋三月頭䢖三華寳明之冠衣七色斑文之

裘帶交靈之綬坐黄白青三色之雲光明暐
曄洞照上清在紫虚之上細㣲之内思之還
長九寸
冬三月上眞内景君則變形一身七頭衣七
色法衣項負圓光立九色師子之上華光交
煥照明上清思之還反眞形
春三月上眞内景君則變形頭帶月口衘日
身衣虎文之裘光色煥明或立紫雲之上思
之還反眞形
夏三月上眞内景君則變形為青白黄三色

之光光明奕奕照明上清此則反青精上眞
之氣更受錬元始洞之精思之還反眞形
修行上眞内景君之道當以秋分之日及庚
申日入室西向九拜朝内景君畢還北向叩
齒三通思内景君隨四時形影在上清瓊宫
太丹府朱雀郷絶崖里中廻眞下映入兆左
耳伏晨之户便咒曰
始洞浩精青真散靈九户開塗三元明扉朱
靈玄映玉華四飛乗晨御氣蒼童紫微金光
内徹靣生丹輝與月齊景與日周迴上朝上

眞永享不衰慶延七祖死魂同飛畢仰嚥七
氣止行之九年致髙靈下映與眞通顔身生
水火飛升帝晨
太陽九氣玉賢元君元玉柱之氣形長七千
萬丈
冬三月頭䢖通天寳曜之冠衣九色无縫自
然之衣披虎文之裘帶通真之綬坐紫雲之
上光明暐曄紫雲之中八冥之内思之還長
七寸七分
春三月玉賢元君則變形頭戴黄龍手把七

星身衣黄羽飛裙立三色雲上思之還反真
形
夏三月玉賢元君則變形為三頭老子身如
黄金衣黄錦飛裙青羽之帔立蓮華之上紫
雲之中思之還反眞形
秋三月玉賢元君則變形為白玉之光光明
洞鮮明照上清此則反太陽九氣之氣更受
錬元玉柱之精思之還反眞形
修行玉賢元君之道當以立冬之日及甲子
日入室北向三拜朝玉賢元君畢叩齒十二

通思玉賢元君隨四時形影在玉清瓊宫通
靈府三眞郷上夀里中迴眞下映入兆右耳
伏晨之户便㣲祝曰
太陽煥精玉柱通明六氣流布煥落朱庭變
化元洞錬易我形五府開眞六胃華生飛裳
紫帔上錦下青三色流雲緑輿蒼軿徘徊玄
路運我升清太一度符元君鍳生九眞同命
我道尅成變化太无長享帝靈畢仰嚥三氣
止行之九年致上眞迃降與神交言通靈逹
眞與天長存祕則靈感泄則禍嬰

太𥘉九素金華景元君元皇靈之氣形長九
千萬丈
春三月頭䢖紫元晨嬰玉冠衣七色雲明之
袍帶素靈之綬佩滅魔靈幡坐三素之雲光
明照在上清之上細㣲之内思之還長九寸
九分
夏三月金華景元君則變形為三頭一身身
如鳯皇文彩煥爛照明上清思之還反眞形
秋三月金華景元君則變形為人頭龍身五
色煥爛光照紫虛在三色之上思之還反眞

形
冬三月金華景元君則變形紫赤黄三色之
光光明奕奕照映上清此則反太𥘉九素之
氣更受錬元皇靈之精思之還反眞形
修行金華景元君之道當以冬至之日及太
歳之日入室東北向九拜朝景元君畢還北
向叩齒三通思景元君隨四時形影在上清
明真宫靈暉府天權郷逰樂里迴眞下映入
兆頭靣之境㣲咒曰
太𥘉混黄三氣清分金華洞房號曰景元明

道九迴四變合雲上結玉符下保丹門攝魂
固魄保真存存錬形易骨髓腦化僊龍飛鳯
舞上升帝軒畢仰嚥九氣止行此道九年致
神眞降見身能變化飛行太靈
九皇上眞司命君元玉靈之氣形長五千萬
丈
夏三月頭䢖丹華紫曜飛天冠衣五色飛黄
雲羅之袍佩流金火鈴帶神虎之符立五色
雲氣之上光明照映煥爛太无思之還長五
寸五分

秋三月司命君則變形為鳯皇九色斑斕光
明煥煥照明上清思之還反眞形
冬三月司命君則變形為老公頭䢖紫巾衣
七色斑文虎衣手執金杖足躡三氣之雲光
明煥赫洞照上清思之還反眞形
春三月司命君則變形為青碧黒三色之光
光明奕奕照映上清此則反九皇之氣更受
錬玉靈之精思之還反眞形
修行上眞司命君之道當以立春之日及本
命日入室東向九拜朝司命君叩齒九通思

司命君隨四時形影在上清紫耀宫七寳府
北生郷華宫里迴真下映入兆胷腹之境便
㣲咒曰
九皇上眞理化總生司筭南陽監延朱庭太
一度符五老書名九迴八㣲仙魂乃明三變
五錬朽骨反嬰華顔朱童與帝常靈保符日
月後天而傾變化无方升入帝庭畢仰嚥三
氣止行之九年司命勒録眞人降房名書丹
臺永保長存
天皇上眞玉華三元君元洞靈之氣形長七

千萬丈
秋三月頭䢖晨纓飛華紫冠衣五色玄黄紫
䙱佩太上丹文紫章帶交靈紫綬立九色師
子之上光明煥爛照明上清思之還長七寸
七分
冬三月玉華三元君則變形為女子頭作飛
雲之髻衣紫黄飛羅之衣口衘月足躡黄紫
青三色之雲光明照映十方思之還反眞形
春三月玉華三元君則分形為三女子頭作
三角之髻著七稱之冠負月抱日在紫雲之

中立蓮花上思之還反眞形
夏三月玉華三元君則變形為紫白青三色
之光光明煥煥洞照玉清此則反天皇之氣
更受錬洞靈之精思之還反眞形
修行上眞玉華三元君之道當以春分之日
丁卯日入室東南向三拜朝三元君畢還北
向叩齒三通思三元君隨四時形影在玉清
通妙宫定㣲府雲路郷清源里迴眞下映入
兆下關少腹至脚便祝曰
玉華散靈三元錬精迴合玉眞變景雲庭流

雲徘徊煥落火鈴金符龍幡十絶旄旌上景
丹臺逰盻八冥髙上曲映監我道成三晨合
願克享長生變神通㣲日月齊并畢嚥三氣
止行之九年三元曲映降眞兆房自覩神顔
致道神仙
太一上元禁君元飛靈之氣形長九千萬
丈
冬三月頭䢖三寳晨纓飛華紫冠衣九色玄
黄飛雲之䙱佩六山火玉帶神精交靈紫綬
坐七色之雲光明煥煥照明上清在九天之

上思之還長九寸九分
春三月上元禁君則變形為長人通身如黄
金項負相輪衣四十二條九色法衣坐三氣
之中光明煥煥照映上清思之還反眞形
夏三月上元禁君則變形為三月之狀光色
相沓混混沌沌乍合乍離在紫雲之中思之
還反眞形
秋三月上元禁君則變形為蒼緑紫三色之
光更相纏繞在玉清之中此則反太一上元
之氣更受錬飛靈之精思之還反眞形

修行上元禁君之道當以立夏之日及庚申
日入室南向三拜朝上元禁君還北向叩齒
九通思上元禁君隨四時形影在上清天皇
宫玉虚府開元郷紫合里迴眞下映入兆左
手之户便咒曰
太一攝命桃康理魂无英公子及與白元三
眞齊暉保固死關錬氣通神合形帝君四變
八玄隨化成仙千乗萬騎翼我升雲飛行上
清形造紫晨畢仰嚥十二過止行此九年得
見上元禁君名書南極保仙長存

元虚黄房眞晨君元清靈之氣形長六千
萬丈
春三月頭戴七色朱精華冠衣雲文之袍佩
金虎鳯文帶神虎玉章坐紫雲之中五色蓮
花光明暐曄照明上清在八冥之外細㣲之
内思之還長六寸六分
夏三月黄房真晨君則變形一身三頭頭巾
紫巾形衣紫黄二色之衣手持金㦸在黄房
雲宫五色師子之上思之還反眞形
秋三月黄房眞晨君則變形爲人身龍頭九

色斑斕光明煥煥洞照上清黄雲之内思之
還反眞形
冬三月黄房眞晨君則變形為黄白赤三色
之光光明煥煥徹照九天此則反元虚黄房
之氣更受錬元清靈之精思之還反眞形
修行眞晨君之道當以夏至甲子之日入室
西南向九拜朝眞晨君畢還北向叩齒九通
思眞晨君隨四時形影在玉清金華宫紫生
府長命郷永康里迴眞下映入兆右手之戸
便咒曰

黄房中眞元虚洞明日中改號號曰方盈朱
臺煥赫濯暉金庭含胎錬息流紫觀青二氣
混合體化仙生飛津内唱色童顔嬰自然升
飛上入三清畢嚥十二氣止行之九年得見
神眞通靈飛空
太極主四眞人元君元四芒之氣形長七千
萬丈
夏三月頭帶逺逰寳冠衣青羽飛華錦袍五
色羽裙佩神嬰育延之劒帶流金火鈴執神
乕玉符坐四色雲中光明流煥洞照上清在

細㣲之内思之還長七寸七分
秋三月四眞人元君則變形為四頭鳯皇人
形衣九色班文虎衣足履五色師子或立蓮
花之上紫炁之中思之還反眞形
冬三月四眞人元君則變形為四童子青赤
白黒各衣一色錦裙各執一色之節一色之
幡在紫雲之上思之還反眞形
春三月四眞人元君則變形為青赤白黒四
色之光光色混沌如雲之煙煥煥照明此則
反太極之氣更受錬元四芒之精思之還反

眞形
修行四眞之道當以立秋之日及甲子日入
室西向四拜朝四眞畢還北向叩齒九通思
四真元君隨四時形影在玉清四明宫八朗
府金瓊郷極瑛里廻眞下映入兆左目中便
咒曰
太極四靈元君上京金精浩靈錬神入光日
華散暉朱月灌漿靈芝八散通我明梁太一
有命四司來迎身生竒毛飛羽羅裳騰空歩
虚骨肉俱翔仰嚥八氣止行之八年四眞曲

映目覩神顔名書太極得為眞人
四斗中眞七晨散華君元四沌之氣形長四
千萬丈
秋三月頭帶七晨飛精華冠衣黄錦飛裘青
羽之裙帶靈飛紫綬足躡七元手把景星光
明煥煥洞照上清在細㣲之内思之還長四
寸四分
冬三月七晨散華君則變形一身四頭頭角
一日身衣四色之衣手把斗剛足踐紫雲光
色煥煥照明上清思之還反眞形

春三月七晨散華君則變形爲四童子形長
四尺衣五色班文之衣手執華幡在黄雲之
中思之還反眞形
夏三月七晨散華君則變形為青赤白黒四
色之光光色混沌洞照上清此則反四斗中
眞之氣更受練元四沌之精思之還反眞形
修行散華君之道當以秋分之日入室北向
八拜朝眞畢叩齒三通思散華君隨四時形
影在玉清華晨宫魁元府七剛郷金蓋里廻
眞下映入兆右目之中咒曰

四斗總剛中眞散華三光混合吐噏玄霞甲
張理命七神制魔列圖五符年同上𥘉金輪
寳蓋玄精煥靈騰身太空上造神廬畢嚥炁
七過止行之七年則名書玄圖七元感徹眞
人下降目覩神顔授兆神經致雲輿羽蓋白
日升晨
晨中黄景元君黄暉之氣形長七千萬丈
冬三月頭帶金華寳冠衣五色班文之裘飛
羽錦裳帶七元寳章流金火鈴手執九色玉
節坐則黄雲光明煥煥流曜九天洞照上清

右八冥之内細㣲之中思之還長七寸七分
春三月黄景元君則變形一身三頭頭戴鳯
皇通身黄色手把金㦸足立五色師子之上
光明奕奕洞照上清思之還反眞形
夏三月黄景元君則變形為三人頭著日光
口衘七星身衣五色之䙱常立黄雲之上思
之還反眞形
秋三月黄景元君則變形為黄紫蒼三色之
光光炁相繞混黄太空此則反晨中之炁更
受錬元黄暉之精思之還反眞形

修行黄景元君之道當以立夏冬至之日入
室東向三拜朝黄景元君畢長跪叩齒三通
思景元君隨四時形影在玉清七靈宫機玄
府九晨郷天紐里廻眞下映入兆肺部華盖
之門便咒曰
晨中童子黄雲三纒霄臺煥秀恊映玉眞號
曰玄上列位皇賔總攝百神𢹂入紫煙畢嚥
炁三過止此晨中廻生祕法知者不死修之
飛仙輕泄靈音身負河源
金闕後聖太平李眞天帝上景君元通晨之

炁形長九千萬丈
春三月頭建七精寳華冠衣玄黄五色之裘
青錦飛裙手執虎符坐七色之雲光映暐曄
照明上清在細微之内八冥之外思之還長
九寸九分
夏三月天帝上景君則變形為老公頭帶飛
龍身衣黄文之裘黄羽之裙手執金板立紫
雲之上光明奕奕洞照上清思之還反眞形
秋三月天帝上景君則化形為小童子衣五
色之衣或乗師子或坐青雲思之還反眞形

冬三月天帝上景君則變形為蒼黒青三色
之光光明混沌更相纒繞此則反金闕之炁
更受練元通晨之精思之還反眞形
修行天帝上景君之道當以正月一日及甲
子立春之日入室東南向九拜朝上景君畢
還北向長跪叩齒十二通思上景君隨四時
形像在玉清金闕宫玉眞府東華郷九炁里
廻眞下映入兆五藏結喉之本便咒曰
金闕恊神生九炁映丹霞明光翼金靈五雲
混三華玄漱飛晨津含練自然牙鳴皷召百

神嘯咤來羣魔千乗萬騎官衞我登玉阿
畢九嚥炁止此金闕玉房祕要得者為後聖種
民修之九年飛升金闕輕泄靈文七祖充責
已身亡命長負刀山太虚後聖無景彭室眞
君元四演之炁形長四千萬丈
夏三月頭建通天紫冠衣白錦文裘素羽飛
裙腰帶飛靈之綬左佩流鈴手把七元之光
常立紫虚之上蓮花之中光明暐曄洞照上
清思之還長四寸四分
秋三月彭室眞君則變形為仙人色如金剛

項光圓明映照四天衣三十二色無量法衣
光明奕奕在上清之上細㣲之内思之還反
眞形
冬三月彭室眞君則變形為人身鳯頭五色
斑斕立紫虚之中光明煥煥照明上清思之
還反眞形
春三月彭室眞君則化形爲蒼赤白玄四色
之光更相累沓如日之暈雲此則反太虚之
炁更受練元四演之精思之還反眞形
修行彭室眞君之道當以春分之日及本命

之日入室南向四拜朝神畢還北向叩齒三
通思彭室眞君隨四時形像在上清無量宫
玄闕府四正郷合元里中廻眞下映入兆五
藏大胃上口便咒曰
太虚種福庭福福相因生受生九玄户眞炁
日中榮練骨結仙䈥治兆昇三清六合㑹萬
神虎符攝朱兵累祖保元籍世世禮仙經畢
仰嚥炁四過止此後聖練仙上法祕之太虚
无景宫萬刼一出得者為後聖種民修之九
年奉迎聖君於上清宫䡖泄身役鬼官

太玄都九炁丈人主仙君元變浩之炁形長
七千萬丈
秋三月頭建朱精九徳寳冠衣青羽六合之
裘百變文光之裙腰帶招仙制魔之劒坐九
色師子三炁之雲光明奕奕洞映十天思之
還長七寸七分
冬三月主仙君則變形爲九人身長九寸頭
戴月光各衣青黄五色仙衣常在紫雲之上
時乗鳯皇逰戯玄都思之還反眞形
春三月主仙君則變形一身九頭頭戴鳯皇

五色斑斕在上清之上紫虚之中思之還反
眞形
夏三月主仙君則變形為蒼白紫黄玄赤青
紅緑九色之光更相纒沓在上清之上此則
反太玄之氣更受錬元變浩之精思之還反
眞形
修行主仙君之道當以立夏之日及本命太
嵗之日入室西南向九拜朝主仙君畢還北
向叩齒九通思主仙君隨四時形像在上清
太玄宫王堂府玄都郷總眞里中廻眞下映

入兆九腸之口伏願之下便咒曰
太玄生神保鎮命門伏尸滅落寧神安魂廻
光帝室受仙玉女太一𢹂提同㑹帝賔長濟
金房年合月煙永享無期壽與天連畢仰嚥
九過止此太玄主仙上道祕之金房玉匱萬
劫一出得者不死行之神仙輕露身死負考
河源
上清八景老君元雲源之炁形長八千萬丈
冬三月頭建飛晨華冠衣自成雲文之䙱飛
仙羽裙腰帶虎書手把金鈴常立七色蓮華

之上紫雲之中光明煥煥照明十方思之還
長四寸四分
春三月八景老君則變形爲八光童子八人
齊長八寸衣黄錦之帔飛羅之裳生八色之
雲光明煥煥照明上清思之還反眞形
夏三月八景老君則變形為老公頭建黄巾
身著五虎衣手把金節佩攝殺之劒在黄氣
之中常口引日光思之還反眞形
秋三月八景老君則變化為黄白紫紅綠玄
赤蒼八色之光更相累沓在上清之上則變

上清之炁更受錬元雲源之精思之還反眞形
修行八景君之道當以秋分之日及本命甲
子之日入室西向八拜朝八景君畢還北向
叩齒九通思八景君隨四時形像在上清清
虚宫洞清府上元郷紫房里中廻眞下映入
兆少腹二孔之本便咒曰
上清玄玄氣八景生一紀黄元恊神宗精魂
對帝子五符保命籍度年同劫始飛雲八景
輿昇兆雲門裏身飛入太虚死魂翻然起畢
仰八嚥止此上清玄祕之道太上藏之金格

有得者不死修之飛仙輕泄靈文七祖充責
已身亡命負罪幽山
東華方諸宫髙晨師玉保王青童君元日精
之炁形長七千萬丈
春三月頭建青華寳晨冠衣青羽飛裘青錦
飛裙腰帶青精通明之劒手執九色魔幡帶
神虎之符坐青雲之上紫煙之中思之還長
七寸七分
夏三月青童君則變形為人身鳥頭通身青
羽之衣立五色師子之上手持召仙之䇿在

紫雲之中思之還反眞形
秋三月青童君則變形為青精童子頭戴飛
龍口衘火鈴坐玄虚之上常有青雲繞絡身
形思之還反眞形
冬三月青童君則變形為青赤緑三色之光
更相繞纒在上清之上青雲之中此則反東
華之炁更受錬元日精之精思之還反眞形
修行青童君之道當以立冬之日及本命庚
申丁卯之日入室東向九拜朝青童君畢還
北向叩齒十二通思青童君隨四時形像在

上清方諸宫青元府通霞郷東華里中廻眞
下映入兆百關絶節之下咒曰青華混廻五
道煥分金晨建節受持七門太一保命靈摽
理魂陵陽度籍元公召神奉兆登霄寢息玉
軒福臻億億慶流千千書名東華世享上仙
畢仰嚥九炁止此東華玉格上眞祕道大刧
周天地改易其文當見玉嶽之室得者不死
修之得過洪灾白日飛騰輕泄七祖充役已
身亡命負考河源
扶桑大帝九老仙皇君元源谷之炁形長九

千萬丈
夏三月頭建寳瑯晨冠衣亂色百變之袍腰
帶飛靈素綬佩豁落七元之劒手執青靈命
魔之幡立九色之雲光明煥煥照映上清思
之還長九寸九分
秋三月九老仙皇君則變形為仙色如金剛
項有圎光衣七十二條法衣立三炁蓮花之
上光明煥赫洞映上清思之還反眞形
冬三月九老仙皇君則變形為人頭龍身五
色斑爛在紫虚之上碧雲之中思之還反眞

形
春三月九老仙皇君則變形為碧蒼玄三色
之光更相累沓在上清之上此則反扶桑青
浩之炁更受錬元源谷之精思之還反眞形
修行九炁仙皇君之道當以春分之日及本
命四月八日入室東北向三拜朝仙皇君畢
還北向叩齒二十四通思仙皇君隨四時形
像在上清清元宫晹谷府溟涬郷扶桑里中
廻眞下映入兆本命之根胞胎大浩中便咒
曰太帝變景扶晨理元四氣練易百變千分

入兆胞胎斬斷死根太一守戸玉眞護門拔
度三界體寳金仙神津發溢合羽揚輪書札
玉位世保福原禍死絶沉更生仙魂七玄同
飛昇化帝門畢仰嚥二氣止此太帝玄祕之
文藏於玉房萬劫一行得者長存修之致仙
輕泄禍伐没命河源
小有玉眞萬華先生主圖玉君元納眞之炁
形長三千萬丈
秋三月頭建逺逰寳冠衣飛仙羽衣帶寳眞
洞章手執華幡在青雲之中五色師子之上

光明奕奕照明上清思之還長三寸三分
冬三月主圖玉君則變形為人身鳥口口衘
玉符身衣羽衣手執三炁之華光明落落照明
上清思之還反真形
春三月主圖玉君則變形為人身兩手為鳯
翅通身衣黄羽之衣足立七星在紫虚之上
思之還反眞形
夏三月主圖玉君則變形爲青黄二色之光
如雲之沓在上清之上此則反小有玉眞之
炁更受錬元納眞之精思之還反眞形

修行主圖玉眞君之道當以立秋及本命之
日入室西北向一拜朝玉眞君畢還北向叩
齒十二通思玉眞君隨四時形像在上清金
雲宫通炁府招揺郷玉眞里中廻眞下映入
兆鼻下人中便咒曰小有結眞合精練神大
廻變化六混七分帝一理命无英保魂七華
生朽沉景起煙奉籍帝尊慶㧞七玄形合日
月三光相連乗羽駕逰昇入髙晨畢仰嚥三
氣止此小有天中金格玉文得者壽同天地
修行上為眞人妄傳輊露罪及七玄身死負

考萬劫不原
玄州二十九眞伯上帝司禁君元仙演之氣
形長五千萬丈
冬三月頭建三玄通天寳冠衣九色虎衣班
文之裘飛青羽䙱腰帶虎書佩流金火鈴在
紫虚之上太清之中光明煥煥思之還長五
寸五分
春三月上帝司禁君則變形為人身獸頭狀
麒麟或通身麟形青黄文彩斑斕立三色雲
炁之中思之還反眞形

夏三月上帝司禁君則變形為童子頭戴飛
龍身衣紫黄羽䙱乗鳯皇在清虚之中或遊
宴五嶽手執青无之録思之還反眞形
秋三月上帝司禁君則變形為百變之光混
沌亂色更相纒繞在上清之中此則反玄州
二十九眞之炁更受錬元仙演之精思之還
反眞形
修行上帝司禁君之道當以立夏之日及秋
分甲子日入室東向九拜朝司禁君畢還北
向叩齒十二通思司禁君隨四時形像在上清

司空宫仙都府玄隂郷總正里中廻眞下映
入兆隂莖之端便咒曰玄眞輔仙上帝監籍
神王練炁五雲敷席符命四司檢簡精魄太
一授録保兆仙格還童觀容停年止白身飛
玄都與天同宅五帝𢹂提長享玄伯畢仰嚥
九氣止此玄洲練仙祕道藏之大有之房萬
年一出得者仙伯書名長生无極修之飛行
上昇仙庭輕泄者身死謝罪鬼官
太无晨中君元玉戸之炁形長七千萬丈
冬三月頭建金華七寳冠衣朱文羽衣九色

之綬腰帶金章手執虎符紫雲之上太清之
中光明煥煥照映十方思之還長七寸七分
春三月太无晨中君則變形為童子坐生蓮
花之中手執五色華幡在上清紫雲之上思
之還反眞形
夏三月太元晨中君則變形為三人悉建逺
逰冠衣飛青羽䙱腰帶素綬手執殺魔之律
或乗飛鳯在上清之上思之還反真形
秋三月太元晨中君則變形為白青黄三色
之光更相纒繞在上清之上此則反太元之

炁更相受錬元玉户之精思之還反眞形
修行晨中君之道當以立秋秋分庚申之日
入室西北向三拜朝晨中君畢還北向叩齒
十二通思晨中君隨四時形像在上清玄洞
宫六生府開仙郷玉戸里中廻眞下映入兆
丹田宫本命帝室便咒曰仙靈散暉浩晨四
布混合九玄三五流注結真成仙仙練昇度
元父觧形玄母養護五神輔翼飛昇霄路三
元保録帝真飴哺呼吸自然五華堅固長享
无窮天地同祚畢仰嚥三炁止此太素上道

得者延年億萬修之成真人九天書名不得
輕宣露泄靈音身死失仙
龜山九靈真仙母元混西金之炁形長七千
萬丈
春三月頭建寳琅扶晨羽冠服紫炁浮雲身
披九色龍錦羽裙腰帶流金火鈴虎符龍書
坐太空之中丹緑青三色雲之上光照煥曜
洞映紫清思之還長七寸七分
夏三月仙母則變形為九色之鳯一體九頭
文彩煥爛光明奕奕洞照太虚思之還反眞形

秋三月仙母則變形為人形鳯頭衣九色飛
雲錦䙱腰帶交靈紫綬立九色之雲光明煥
煥洞明上清思之還反真形
冬三月仙母則變形為紫青黄三色之光更
相累沓沌沌混混光明洞發此則反九靈之
炁更受錬元混西金之精思之還人真形
修行仙母之道當以九月九日及秋分之日
入室西向九拜朝仙母畢還北向叩齒九通
思仙母隨四時形像在上清寳素宫九玄府
玉皇郷西龍里中迴真下降入兆明堂中便

咒曰靈化通玄飛景九元凝精結神上為金
仙混合成一散形億分上造太晨䇿空躡雲
保命黄籙長靈劫年金簡素籍名刋帝軒永
享太華與天同存畢仰嚥九炁止此九靈上
道祕於九天之上大有之房萬劫一傳得者
不死修之飛仙
東方上始少陽青帝君元九霞之炁形長九
千萬丈
春三月頭建九元通天冠衣青錦飛裙佩大
上九炁命魔之章帶翠羽交靈之綬常立碧

雲之上思之還長九寸九分
夏三月青帝君則變形一身九頭通身衣朱
衣腰帶素綬足立蒼龍之上思之還反真形
秋三月青帝君則變形人身龍頭通身青免
立碧雲之上手執陽霞之符思之還反眞形
冬三月青帝君則變形為黒光光色奕奕照
明北方此則反上始之氣更受練元九霞之
精思之還反真形
修行東方青帝君之道常以立春春分之日
入室東向九拜朝青帝君畢還北向叩齒九

通思青帝君隨四時形像在上清常陽宫九
生府東濛郷青谷里中廻真下降入兆肝府
之中便咒曰上陽廻元元變入仙練青受化
合成我神神真入玄欻化萬分千乗萬騎輔
翼我身蒼龍碧霞錦帔飛裙運形上昇朝謁
帝晨列簡東華㓕跡河源長居仙籍與日同
軒畢仰嚥九炁止南方通陽納隂赤帝君元
入丹之炁形長八千萬丈
夏三月頭建三炁玄梁寳冠衣緋雲錦袍丹
文之裙佩南極制陽之符帶朱宫入光之劒

常立赤霞之上思之還長八寸八分
秋三月赤帝君則變形為朱鳥口街赤綬足
立赤雲之上光明煥赫洞照太虚思之還反
真形
冬三月赤帝君則變形為人頭烏軀頭戴日
精口衘火鈴在紫雲之中思之還反眞形
春三月赤帝君則變形爲青光光色欝欝照
明東方此則反通陽之炁更受練元八丹之
精思之還反眞形
修行赤帝君之道常以立夏夏至之日入室

南向八拜朝赤君畢還北向叩齒十二通思
赤帝君随四時形像在上清洞陽宫朱陵府
南極郷八炎里中廻眞下降入兆心府之中
便咒曰三炁廻靈八帝九清飛天洞微丹陽
映明混合中真練變自生四度改化反我真
形隨炁運行與天合靈飛空乗虚上入帝庭
長享元吉南極齊并仰嚥八炁止
西方少隂西金白帝君元六素之炁形長六
千萬丈
秋三月頭建七炁明光寳冠衣白錦雲光之

袍素錦飛裙佩素雲之綬龍淵漫延之劒常
立素霞之上思之還長六寸六分
冬三月白帝君則變形人頭虎身日光奕奕
照明太空思之還反眞形
春三月白帝君則變形虎頭人身頭戴月精
口衘素綬身衣虎文足立師子之上思之還
反真形
夏三月白帝君則變形為黄光光色洞徹照
明中央此則反少隂之炁更受練元六素之
精思之還反眞形

修行白帝君之道常以立秋秋分之日入室
西向六拜朝白帝君畢還北向叩齒三通思
曰帝君隨四時形像在上清金門宫通光府
素水郷金元里中廻真下降入兆肺府之中
便咒曰日月廻度三合七成西金混魄治練
化形虎變九道七炁飛精帝君開真萬物化
成玄虚與化炁入幽冥道合元契昇造玉庭
與天同符與帝同靈長存吉祚億億不傾畢
仰嚥六炁止
北方通隂太陽黒帝君元五靈之炁形長五

千萬丈
冬三月頭建五炁玄晨之冠衣玄錦之袍五
色飛裙佩七元流鈴帶文身通神之劒常立
玄雲之上思之還長五寸五分
春三月黒帝君則變形為人頭虵身五色斑
爛口衘金符頭帶七星光明煥曜洞映上清
思之還反眞形
夏三月黒帝君則變形一身五頭頭戴五星
身衣玄羽之衣足躡玄龜手執火鈴思之還
反真形

秋三月黒帝君則變形為白光光色奕奕照
明西方此則反通隂太陽之炁更受錬元五
靈之精思之還反真形
修行黒帝君之道常以立冬冬節之日入室
北向五拜朝黒帝君畢叩齒十二通思黒帝
君隨四時形像在上清廣靈宫北黄府玄隂
郷五靈里中廻真下映入兆腎府之中便咒
曰五行演真隂陽合符玄炁廻運四改交周
反形元虚乗空入無太一翼命帝君受符保
仙紫相録字丹書五道并真合我形軀駕景

䇿雲飛昇玉都畢仰嚥五炁止中央總靈髙
皇黄帝君元黄生之炁形長三千萬丈以季
月頭建黄晨通天玉冠衣黄錦之袍玄黄飛
雲錦裙佩黄神越元之䇿帶靈飛紫綬常立
五色師子黄雲之上思之還長三寸三分
秋三月白炁玉黄帝君則變形分為四童子
衣青白赤黒四色錦裳飛雲錦帔各頭戴日
精之華手執五色之幡立素雲之上思之還
反真形
冬三月黒炁玉黄帝君則變形一身四頭朱

鳥毛色斑爛照明北方思之還反眞形
春三月青炁玉黄帝君則變形為皇上老人
通身黄色頭戴圓光如之相輪手執金鈴足
立青雲之上思之還反真形
夏三月赤炁玉黄帝君則變形為赤光光色
憧憧照明南方此則反髙皇之炁更受練元
黄生之精思之還反真形
修行黄帝君之道常以太𡻕甲子之日入室
向太𡻕十二拜朝黄帝君畢還北向叩齒十
二通思黄帝君隨四時形像在上清黄元宫

髙皇府中戊郷四圎里中廻真下降入兆脾
府之中便咒曰四剛總真靈化无方道合成
一五行開張随運變號周圓四郷是日上吉
乗隂御陽六甲直符太一下迎結我録籍書
名上京得朝三元保仙神皇畢仰嚥十二炁
止上清元始變化元録髙上玉皇帝上聖君
九天玉真皆禀炁自然託形瓊胎𨼆秀紫元
靈和感㑹得有人焉胤皇流之胄生而成真
結空洞以爲字合三炁以為名受號帝位應
化上清總仙髙虚拊任玄玄四時改易推節

變通沐浴冠帶練飾長存運化形影應感而
生幽冥恍惚故道无常名深不可測㣲難可
窮天地規以得立太玄恊以致清日月持之
以朗耀五行禀之以致靈巍巍徳宗蕩蕩髙
尊其道髙妙非可勝焉元始記籙藏之太上
六合宫中紫房之内萬劫一傳九天禁書非
鬼神所聞得見其篇目將慶灑上葉福流玄
根魂昇南宫七祖同歡名書玉札死生獲仙
後聖學上真之道當練悉元始變化之形隨
節改易以通其真以反其炁以練其神假令元

始皇上丈人以立春之日納元玉虚之炁受
皇上丈人之號此皆真形衣服正色竟春三
月九十日中居真臨正至立夏之日皇上丈
人則變其正形更受節化沐浴神真謂變仙
易景通真納靈致炁長存周夏三月九十日
中仙魂沐浴神真感通至立秋之日皇上丈
人則隨節化形冠帶五常謂之仙化炁通玄
玄内充外溢光輝發明變真飬炁致炁无窮
周秋三月九十日中冠帶九天仙化成真至
立冬之日皇上丈人含真胎息反炁自然觧

脫身形變景入光還其元始受練反精育瑩
神真光色混沌如雲之煙周冬三月九十日
中結炁凝神還復正形四度廻周周而復生此
元始四改之化隨節易容天地之運皆有盛
衰否泰休息以應天關盛則臨正休則育養
冠帶練精不失其常故天地長存无窮此妙
化之道非可勝記學真之家當各隨其節修
行存思衆真皆如元始皇上丈人之法八年
之中不失常節尅致真人下降目覩神形能
隨炁變化飛昇太空也

凡修四變之道當隨節服四變之符假令春
三月行道存思當先服東明通真變景陽霞
之符夏三月行道當服南光八錬丹景四朗
之符秋三月行道當服西精浩靈化景扶希
之符冬三月行道當服北玄欝真練景蕭風
之符若行黄帝之道當以季月服黄上八維
生景玉門之符此元始變化結真上道行之
者則通天炁招神致仙迃降靈顔曲映寢房
中理兆形四梵之炁通明五宫開關受真使
神安玉府随節縳仙下和隂陽條理候門輪

轉天地總維八方其文髙妙神仙之宗有知
其法坐覩真靈能變能化随節練形萬神安
備飛行
上清宻則神降泄則禍嬰
東明通真變景陽霞符




春三月行道思神招靈當以黒書青𥿄上東

向服之百日通靈千日見神徹視萬里坐覩
自然役使青真玉女九人致青宫寳書神仙真
文又青書黄繒上安所坐卧席東靣以青錦
衣之百日則致青老降座青帝神官侍衛神
文營護行符者身九年自致青霞之雲載兆
飛行所謂精感神降坐致飛仙者也
其文乃東方青景陽霞開明通光之精其炁
乃九元之始暉其暉映朗東天欝勃九千九
萬九億萬重其精飈飈而翠澄碧雲欝乎太
虚華芒爛乎九玄流津澳於豪林之外玉泉

注於萬丈之淵林棲碧雞之羣淵治暘谷神
王上有始青之觀中有青華之宫觀有九炁
元老宫舎青真聖皇左侍青腰玉女右直翠
羽靈童常乗太山靈獸䇿御九光神龍以春
三月上導九天之炁下引肝府之源流二炁
交於感㑹變化在乎湏㬰故結炁以成號凝
精以成符得嚥其炁則能立覩神軀有餐其
精則能變入九天此妙哉之靈化巍巍乎太
虚鍾變萬竒難可且書
南光八練丹景四朗符





夏三月行道思神招靈當以青書赤𥿄上南
向服之百日通靈千日見神萬日飛仙役使
太丹玉女八人致流金火鈴登仙丹章又赤書
白繒上安所坐卧席南靣以赤錦衣之百日
則絳老降房赤帝神官侍衞神文營護行符
者身八年則致絳霞之雲載兆飛行上昇洞

陽之宫也
其文乃南方洞光八練四朗之精其炁乃八
天發封之始暉其暉明爓朗映八外煥煥流
耀迅電散漫八千八萬八億萬重其精炎炎
而丹舒光芒曄曄而𡹃𡼳似慶雲之欝勃煥
乎太陽之庭玉津滂沲澳於流火則有不死
之人上有南極之臺中有洞陽之宫臺有主
仙司命舎太和上真右侍太丹玉女左衛赤
圭靈童常集霍山之獸匡御九色鳯皇以夏
三月上導九天之炁下引絳府之明梁二炁

交於感變靈化發於㣲芒故凝精以成文結
炁以成星嚥其炁則致靈尊降房餐其精則
能飛行八空駈䇿六甲役召六丁妙化之道
位加髙清
西精浩靈化景扶希符




秋三月行道思神招靈當以黄書白𥿄上西

向服之百日通靈千日見神上真下降與神
接顔役使太素玉女六人致金精日華冶煉
芝英又白書青繒上安所坐卧席西靣以白
錦衣之百日白老降旁白帝神官侍衛神文
營護行符者身六年則致三素雲軿降載兆
身昇形太空飛行玉清
其文乃西方浩靈洞練扶帝金魄白門之精
其炁乃六演金映之始暉其暉明曜映朗西
戎浩浩流布六千六萬六億萬重其精落落
如玉瑩光光芒煥煥峩峩𡹃𡼳上无復色下

无復淵眇莽浩汗似素雲之沓煙煥乎洞虚
金門之上流津澳注冶練之庭冶練則有還
容之池練仙芝英金門則有青金丹臺上有
龍山神樓中有素靈之宫樓有十二玉仙宫
舎西華真人左侍素靈玉女右衞金華之童
常乗華山靈獸䇿御白虎之王以秋三月導
九天之炁下引肺府中真二炁應變而交㑹
變化生乎西關故凝精以成符結炁以成神
得嚥其炁則能立降神顔餐其精能飛昇金
門嘯命五嶽坐召十方興雲致龍適意所從

其文髙妙難可稱焉
北玄欝真錬景蕭風符



冬三月行道思神招靈當以黒書白𥿄上北
向服之百日通靈千日覩真徹視幽㣲與神
交顔役使太玄玉女五人致五星上妃夫人
靈真昇中玄圖神仙寳文又黒書絳繒上安
所坐卧席北面以玄錦衣之百日黒帝降席

黒帝神官侍衛神文營護行符者身五年則
致玄雲降覆兆身昇形太空飛北辰之中也
其文乃北方欝真玄玄蕭風華晨之精其炁
乃隂陽始開之始暉其暉混沌乍合乍離五
色玄朗洞映欝單分流散漫五千五萬五億
萬重其精玄玄而相附似錦雲之沓烟合金
花而不曜殖五行而立玄神變明乎朔隂之
野流真澳於寒水之郷朔隂則生練仙玉膏
寒水則有制魔之王上有七晨華盖中有廣
靈之堂華盖䕃於玄斗中真堂舎皇上玉晨

右侍太玄玉女左侍玉晨之童常乗常山神
獸策御飛龜紫輪以冬三月上導九天之炁
下引賢府流泉二炁交於神通變化生乎一
旬故凝精以成文結炁以成仙得嚥其炁則
致七晨降房盻接靈顔得食其精則能廽化
隂陽興雲召龍飛昇華堂覩靈文之妙化天
地之原宗也
黃上八維生景玉門符





四季之時行道招靈當以赤書黄𥿄上向季
王服之一百二十日通靈徹視逆知吉㓙千日
天真下䧏與神交顔役使黄素玉女十二人
致黄上八道交真玄録飛仙鳯衣九天靈章
又黄書黒繒之上安所坐卧席中央以黄錦
衣之一百日黄老詣房黄帝神官侍衛神文
營護行符者身十二年致黄雲降覆兆形玉
輿羽輪昇兆飛行上入太玄之宫也

其文乃中央黄上坤母玉門生景通明之精
其炁乃天地綱維十二辰化之始暉其暉映
朗八方其烟飈飈而四飛光明晃晃而通虚
欝勃衝於太玄之都維落十二億萬之重華
芒爛燿發乎九玄流精溢於四季之郷上有
玉京之府中有華盖之宫府有太上道主宫
舎玉晨之君左侍飛仙羽節青華玉女右直
領仙玉郎金靈神童常乗九號靈獸䇿御玄
上黄龍緫五炁以輔辰制命十二勾陳上導
九天之源流下引脾府之黄神二炁交扵泥

丸之上錬化混合於三丹之房故凝精以變
神結炁以鍊仙得嚥其炁黃老降形得餐其
精色發金剛身生水火項有圓光變化萬竒
飛昇太空此靈文之妙用髙化之難量也
此五老秘文蔵於九天之上五靈玉都金華
紫房侍文五帝靈童五帝玉華玉女各五十
人燒香散花侍衞神文依九天舊格萬刦一
傳皆授上仙以成真人凡有玄簡帝圖録字
三清應為後聖之人者得覩靈篇修行變化
存念思神服御玉文不出九年剋致五老降

房天真交顔洞徹幽虚坐在立无變化水火
白日昇晨輕泄漏慢殃逮七玄巳身亡命長
沒河源服符之時當各随節向王叩齒十二
通㣲祝曰
天輪地轉四時交真五行導鍊結成玉仙上
元凝精中元變神下元育飬逺形反眞三元
混合我禀自然靈符充鎮王炁如烟内明外
鮮赤子寧安降致飛霞昇入帝軒畢咽炁五
過止傳授大籙之法依四極明科七百年内
聴三傳百年内有其人聴再傳師弟子對齋

百日或七十日弟子賫上金九兩丹地絳錦
四十七尺青布二十二尺金龍玉魚各一枚登
盟北向告九天而傳弟子披心向天而承受
師不依年限而授則身受風刀之考弟子无
信而求眞謂輕天寳則身沒河源終不得仙
天科告慎明詳奉行



上淸元始變化寳眞上經九靈太妙龜山玄籙卷下











