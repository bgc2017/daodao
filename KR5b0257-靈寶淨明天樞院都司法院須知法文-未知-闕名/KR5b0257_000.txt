








靈寳淨明天樞都司法院須知法文
天樞都録行持法
　天樞都司者天門司院上天喉舌之官緫
　領七十三司七録事司謂之七十四司稽
　考三界隂陽善惡文字經法上下無不▲
　瞀如縁合係都録七録事之選者事至自
　知此不具說要在愼守不得輕泄天機如
　有清信弟子微發露以誘之則不爲漏如
　遇之而不勸問而不答則爲祕収鬼青律
　文律文曰泄曼受上賞祕受蒙顯戮是也

天樞都録養神法
　早起日出時望東披衣起坐存日照頂門
　有赤炁自頂門入懷中有月一輪白炁自
　懷出與赤炁合而爲丹其月内赤外黄如
　彈子大以左手執丹右手恰訣(訣不傳)取
　湧泉一㸃雪嚥之覺直下丹田中熱是也
又閉炁存西王母取銀漢之水
　以玉甌闊七寸深八寸洗耳洗日兩乎恰
　訣(訣不傳)
又閉炁存九州髙明大使在右日直元君在

　左靈寳孝道明王乗雲在上以柳枝呪水
　一玉盂飲之味若黄連者是也此雷炁也
　雷炁通心服之覺口中一吐即成雷電飛
騰兩乎有印(不傳)
如初覺見諸種龍神切宜定其志意待之如
　熟則天尊父母將吏如友契自然有得其
　或自生驚疑則魂飛蕩矣
天樞都録紏察法
　如遇陽界隂界官員掌法不正即時録奏
　仍先縛其神執其犯罪事訖放還合死者

　不得過一歳
　如遇人物妖鬼有爲十善王民之害者驅
　雷火以擊之其有後嗣斷絶乏祭須求托
　化得其實而王法不及者
如過仙官鬼神有申奏違忤天法即時申奏
　不得容隱
　　　雷符
　二

　二

　　　縛神符

　　　　　　　　　玉皇文

　　　追神符


　　　　　　　　　時辰

　　已上訣目心傳不泄非人若說禍及九

　　祖九孫

天樞都録心存黙呪呪曰
　天樞紏察喉舌官吾是神司第一郎存神
　服食日月光王母賜我銀漢漿明王飲吾
　玉孟水服之心志自安康記語諸司紏察
　王不違召請急忙忙輔佐天法英踈狂謹
　宻文字如星霜如有違戾及私語吾以汝
　名奏玉皇
天樞都録傳奏法
　都録職任如有功已滿即擬三清左右丞
　此急宜選擇忠孝有道之士於三十年内

　奏名自代奏之得人即有昇眞尸解之報
　則上受天爵正入仙宗矣


靈寳淨明天樞都司法院須知法文(終)

















