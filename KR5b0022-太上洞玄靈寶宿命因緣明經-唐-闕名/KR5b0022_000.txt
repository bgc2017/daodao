








太上洞玄靈寳宿命因縁明經字二
爾時太上道君宴景太霞之上喻諸侍眞曰
天地之大德曰元道天地之寳德曰始道天
地之係德曰人道三道合德寳化隱存虚无
之元皇化之先女媧蛇軀伏羲麟身隂陽混
沌造化未分三聖相禪五帝造端道成德就
吉凶部分光化敷流漸生因縁善惡之符變
動巳然太古淳朴風教易因中古漸偽害賊
滔天表信不行違道本源禹德治明監水之
勳爲舜所舉治勞山川開通四瀆濟度萬民

生受禪遜殁治鍾山太隂宫主明監水官天
授寳符過溺乃全三寳之法於斯昇化善哉
善哉道乃宣馬
道君曰吾道髙妙幽顯易通隨善而化降致
寳文後世轉惡篤無信言相與流滯深誤子
孫死遭三徒五苦痛忍難言每深念之善惡
當分善德不修橫罹罪怨子勤修齋永求得
脫身度諸災長保歡欣得順教化隆泰可言
道君曰吾憂念將來生死罪福宿命所𦆑積
善乃慶福報自然有道之精得之亦仙度也

尹生稽首曰善哉善哉今受戒文宣流無親
堯存有舜禹何等宿命何等因縁生而聖知
享祚永延治水之勞功見世間餘有何故屯
否悴然復何苦惱楚痛不歡復何厚德乃爲
天人有何隂德剋定飛仙不遭八難保度子
孫今以叩頭流涕請知因縁
遒君曰善哉善哉子之所問甚是來世之戒
子可具說吾戒宿命因縁生死罪福灼灼甚
明惟願後世明承教化天道無親唯與善人
愼之愼之說如吾言

道君曰三界無上大道神化一切勉度羣輩
普濟衆生得度五濁之世功可言乎今五毐
方至驅除天下逆惡分别賢善恐子堕落惡
中後生畜生中爲之哀痛痛當奈何
道君曰當爾之時君臣相伐無善無惡無大
無小無尊無卑無師無友悉受横禍身死名
滅萬無一遺生不修德遭此凶災内懷嫉妬
無有順慈更相誹謗相視亂迷如此之人墮
落地獄餓鬼之中生取一時之榮不勤修福
防後世生臭惡爲人所困辱屠剥痛酷當可

言乎尹生問曰後生有劫數之殃以何法訓
之實念羣生是可哀可憐皆得善報者由有
大功得生善縁死離三塗五苦之中長升福
堂衣食自然可謂善哉善哉矣尹生曰如
聖君之言請問人生有何因縁得生仙貴可
願可樂復何因縁得生凡常人中復何因縁
得生地獄之中苦痛難言復何因縁得生奴
婢之中爲人所憎苦惱不歡復何因縁得生
賢貞好人之中身口香潔爲人所宗復何因
縁生麁醜人中恒受憎辱觸行不善復何因

縁得生出優遊爲人所貴常得供養所願從
心如是之行唯願告悟解脫之源善得濟度
長受福珍如此隆泰苦痛不嬰
道君曰諦聽吾戒思吾苦言今爲汝曹具說
要妙其德之應事唯有六一者慈心不殺羣
生養活萬物一切濟度今得安全二者受念
賢良不行盗心唯欲布施濟䘏窮貧三者執
心貞潔專念精進棄遠聲色不犯法戒四者
誠信敦篤不妄欺人謹口肄過不爲貪濁五
者不妄醉酒干穢清賢六者執心畏敬躬信

有道行此六事得生天人之上優遊飛仙衣
食行厨爲人所尊得爲師友爾時之慶道常
頌曰
不殺得長壽　無痛常離苦　一切受天位
身安得所怙　不盗常清貴　自然錢財聚
七寳爲宫殿　歡樂當安人　不淫則不亂
身體常潔清　所生當端正　行德自聦明
不欺口氣香　言語常忠貞　所說出元道
談論使功成　滴酒不過口　無有謬誤亊
常願見華實　得使天人侍　壽終昇天堂

二十五神迎　萬福自來降　光影恒煌煌
遒君曰次復六事得生人中何謂六事一者
布施救困窮心念恒苦少二者持戒精進不
犯十惡三者忍辱舍容不妄宣言四者勸化
愚頑趣令敬愼五者一心奉法慈仁盡忠六
者好生惡殺不妄爲非行此六事得生人中
冨貴常遂所向如願施布廣大後世得生人
王萬國所宗德行如此道乃頌曰
布施得大福　錢財自然來　所生常尊貴
傳世受歡欣　持戒常敦敬　奉受於九尊

精敬不犯惡　保得身長存　忍辱謙下人
嗔怒不形口　罵詈忍不應　祿壽常自然
精進不怠懈　念道常得眞　所行合於道
壽終爲天人　念眞心不退　忠信不妄言
供養諸道德　所生無艱難　能行此六善
輙得生爲人　面色端且正　自然成貴身
道君曰復有惡縁七醜死入地獄被考億劫
無有極巳何謂七醜一者不忠不孝毀辱道
尊夭身傷殘死落地獄中被考數萬年二者
虚引鬼神罵詈善人身被災考嬰羅可言三

者毀壞神堂不敬三尊身被重責楚痛在身
四者多疑少信謂無鬼神顚倒無道祼穢三
光身嬰諸苦病□繫天牢間動與百惡㑹生
子輒跛殘夭墮地獄中萬年被惡患五者骨
血至不親孔懷相侵賊謗誣於鬼神濁慢不
清潔酷不信中眞以此被夭折終不得命年
死落地獄中苦惱嬰萬端六者反逆不順法
械囚於父君尊長不敬愛口誦惡爲先形骸
被屠剥夭折不塞愆後生被虎傷殃流逮子
孫七者疸癩乃嫉如逮戾好強梁咎惡不離

身遭逢被災殃死入地獄中萬劫落鑊湯惡
事如此道爲頌曰
慳貪不布施　私竊不養親　藏財貪妄貴
不救老窮人　妻子及下使　不衣視饑寒
端生守財物　沒爲餓鬼殘　身不見飽足
苦毒生瘡癡　東西乞不得　家族悉滅殫
造作弄口舌　生死被剥殘　洋銅灌其口
拔舌過身半　沃口強令咽　入腹膓胃爛
生時不念善　死沒被塗炭　疽惡輕凌人
被考數萬年　罪畢復身岀　便爲下賤人

无惡好殺害　盗竊反強梁　形殘入地獄
萬劫被災殃
道君曰又有五惡生出畜生中一者犯戒竊
盗負債拒捍不還二者婬愛内親不敬天地
三者枉橫無罪人輕誓不顧法四者見彼善
不好聞惡輒相從即身被酷考災殃流子孫
五者欺上罔下事君不忠處位乗勢枉罔忠
良酷好屠鱠生剥牛羊痛毒不可忍内懷如
豺狼凡此五事死落地獄中出生爲畜生中
生被五毒害賢愚一是同罪報如斯道乃頌

曰
常行盗竊心　負債不肯還　殺生好田獵
非法作俗縁　執行無誠信　小言輒恚嗔
罪惡不自覺　好邪不信眞　後生墮畜生
牛羊驢馬類　臭惡恒負重　如是考萬劫
内淫犯干逆　雷電所搥殺　死沒地獄中
倒懸被火焠　弄口謗眞道　後生極苦難
洋銅灌其口　常抱饑且寒
道君曰又有五善得爲尊貴衆人所敬奉行
天下人心所歸何謂五善一者布施無愛惜

恩恵普流通周濟救窮急功德揚八方二者
供奉上道敬事三寳三者端意思齎戒靜柔
和謙下於人受人曲辱不求申論道乃念已
上名升仙五者好錬道氣明信天文委心任
道道恒在身洞知九宫剋成地仙塵俗羣愚
謂之不然於是之驗道乃頌曰
布施常不惜　普濟令衆安　即身受清貴
世得見升仙　供養好道德　齋戒見眞靈
靜念心不懈　七祖昇天堂　忍辱無嗔怒
生輒得正端　學問好道德　得爲人中尊

行心能柔和　謙節下於人　救急度危厄
剋得延命長　敬奉靈寳戒　明練九宫道
委心信虚无　壽與天同老
道君曰又有五惡常生卑賤人爲人奴婢何
謂五惡一者驕慢不敬二親二者剛悖心不
恭恪三者放蕩不禮三尊四者自專盗竊在
身五者負債逃隱違捍不還是爲五事常生
下賤人爲人奴婢搥打困辱恒抱饑寒生不
充足道乃頌曰
正有癡愚者　驕慢於二親　無有恭恪心

後生卑賤人　見寳不恭禮　違突於長者
執行不慈孝　後生爲奴婢　衣食仰於人
驅打無晝夜　受生恒苦惱　死不得免度
放蕩好婬色　至不信鬼神　後生受饑凍
所作逢艱難　負債反呪詛　貧苦罵先祖
後生作牛羊　爲人所困苦
道君曰又有好德五事常見善縁得生人中
口氣香潔身心常安爲人所敬貴何謂五德
一者至心好信眞生不欺罔人二者誦經行
道專心無二三者勤心齋戒好樂仙道四者

教人行善不爲非惡五者敦篤慈仁周濟急
難多信不惑斯之五善並生貴人之中口氣
香潔不妄犯非心意常安爲人所宗奉終身
不貧積功之久漸見天仙善報如斯道以頌
日
篤信好生道　慈心常哀哀　素餐身清潔
化後登天機　恭奉於三寳　不驕於二親
至誠不欺詐　是行忠孝人　謹口不妄語
行心周一切　勸人遠罪目　念法不違戾
周窮救危急　功德甚重大　増筭益年壽

終身受欣泰　結友行義弘　相敬如父母
閉惡揚善德　孝悌感神靈
道君曰又有六不祥所行旣無道惡穢堕在
身形骸卑且悴出輒逢饑寒何謂六惡一者
欺弄無誠信二者至不信眞道聞法輒欲壤
素無好善心恒被誹謗言三者不念善戒調
弄眞人四者穢辱長老所行多端五者毒心
凶悖讒侫善人六者心恒念惡無端恚怒得
生賤人常抱飢寒給人驅使晝夜無寛身體
臭惡常不得欣道乃以頌曰

欺詐好妄語　常無至信誠　心口自相反
恒受穢辱形　悖惡好誹謗　死落地獄中
洋銅灌其口　苦毒長冥冥　湎酒好罵詈
不信有鬼神　鐡鈎著其舌　痛惱當可言
脫當生人中　口氣常腥臭　爲人所憎惡
衆災所尅注　惡念常遭逢　所向遇罪刑
無端橫嬰羅　痛毒靡不經　死復還地獄
後身作畜生　輾轉五毒中　愁惱憀辱生
道君曰又有五德所生得好處常在道法中
衆人所敬重所言無不從積善滿五百後身

見仙公次生得作道士好學多開通上願五
德者上與希微同一德樂仙眞奉敬事三寳
詠經行法輪周遊還劫老上香存虚无昇度
離苦惱二德仙賢遊功德爲身保三德願人
中明錬三元道四德頌上清不食自充飽五
德遊虚空罪滯一時倒善報如斯道以頌曰
奉敬歸三德　宣化勸善事　願得見仙賢
長得眞人至　願撫一切賢　與我等無異
吾我心平蠲　練練道百誠　晝夜勤修學
智慧爲天人　尹生西地化　普使知道眞

篤好思仙眞　積念無不同　先願昇虚遊
上與希微通　積善不厭多　布惠勿恡惜
功德感仙眞　自然降丹藥
道君曰隨世行是法復岀三界道法一爲上
清飛化契洞眞次爲無量劫分身號如來根
同化小異後教極邊夷十方法中國難化是
成西道吾爲老氏𢹂導尹生時口吐五千言
練胞一十年周天乃三帀會合全福基唯我
道行善見而深愼之
太上洞玄靈寳宿命因縁明經











