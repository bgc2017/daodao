








三天易髓光七
瑩蟾子李清𤲅撰混然子校正
儒曰太極
火符直指
乾坤鼎器
上柱天下柱地只這人是鼎器(咦)既知下
手工夫簡易
潜龍勿用
一陽生宜守靜常存誠心正定咦龍得潜
藏勿宜輕進

見龍在田
鼓巽風進火功刹那間滿爐紅(是麽)見龍
在田光遍虚空
終日乾乾
天地交陰陽均汞八兩鉛半斤(呵呵)姹女
斂伏嬰兒仰承
或躍在淵
水制火金剋木到斯時宜沐浴(□)或躍在
淵存中謹篤
飛龍在天

五炁朝三花聚木金交鉛汞住(吽)飛龍在
天雲行雨致
亢龍有悔
體純乾六陽備便住火莫擬議住若不持
盈亢龍有悔
履霜至冰
始生陰莫妄行牢執捉謹守城(子細)防微
杜漸履霜至冰
直方大
逢六二漸漸退陰正中陽伏位(聻)烟雨濛

濛不習自利
含章可貞
白雪凝黄芽生牢愛護莫馳情(收)陽爐固
濟含章可貞
括囊無咎
汞要飛鉛要走至斯時宜謹守(嗄)把没底
囊括結其口
黄裳元吉
羣陰盡丹道畢至精凝元炁息(咄)收拾歸
中黄裳元吉

龍戰于野
陰既藏陽再生到這裏再隄防(小心)若逢
野戰其血玄黄
温養靈胎
虚其心實其腹守安靜待陽復(咦)一刹那
間周天數足
玄珠成象
掀倒鼎踢翻爐功備也産玄珠歸根復命
抱本還虚
右十五頌准三五之數

道曰金丹金丹者如金之堅如丹之圓愈
鍊愈明故喻性爲金丹也丹爐鼎也藥物
也
頌曰
亘古此物無形無質無欠無餘無休無息
丹其利如金其紅如丹釋曰玄珠儒曰太極
道曰金丹名三體一只在目前世人不識
只這便是休更疑惑
金丹了然圖凡圖并絶句九首發明命本爲
丹之用注脚頌顯性爲丹之

一下手
下手立丹基休將子午推靜中纔一動便是癸生時
丹切忌錯會春花秋月桃紅李白九夏酷熱
三冬下雪夏間如何無法可說(咦)休更疑惑
臘月梅含玉霜天菊吐金風來聽浪吼月上看潮生
二安爐
外象爲爐鼎中間是藥材誠能收拾得即刻結靈胎
丹種麻得麻無爲立鼎罔象安爐鼎爐堅固
勿用工夫咄空不空中烹至寳無爲無處鍊眞如
白雪未開花黄芽先結子欲得嬰兒生先教姹女死

三採藥
汞向南山採鉛從北海尋調和藉坤土制伏仗乾金
丹採箇甚麽山頭求汞海底求鉛水中撈月
地下尋天(呵呵)不知眞種子徒爾費烹煎
入海捉蛟龍工夫擒日月送鼎中燒鍊作一團雪
四行功
火候無多事無非只慧剛木金常不間至寳愈增光
丹切忌眼生花殺人手段無非鐵漢提起疑團
一刀兩段(嗄)文以懷胎武以討叛
會舉燒山火能興刮地風迷雲全掃盡獨現一輪紅

五持盈
火大爐難穩鉛多鼎必危得中無過極丹作汞無虧
過猶不及能撰不如能使多入不如少出
丹常作賊心莫偷他物(知麽)慢藏誨盜治容誨淫
閉門屋裏坐自然少災禍家賊最難防也須休托大
六温養
性定金砂結心空赤子成更須常暖養拈出便光明
丹
牢把捉温養工夫如鷄覆子差之毫釐
丹失之千里仔細看牢着脚根放開心地

養育提携子須憑没口婆分毫失照顧鷂子過新羅

七調神
炁足嬰兒蜕提携全在娘養教全大體出入了無妨
休動動着三十棒出有入無縱横自在
放去收來廓然無碍細入微塵大周天界
赤子出天關縱横去復還須臾遊八極倏忽過三山
八脱胎
行滿功成日神通妙無量去來無所礙定裏謁虚皇
當脚住根在苗先子從花後花謝子成
丹雲天齊壽
石破方逢玉沙無始得金水清魚自現雲散月華明

九了當
踢倒燒天鼎掀翻煮海爐虚空擘拶碎獨露一眞如
家破人亡了得一箇萬事全畢徹底瑩然
虚空突兀(咄)獨角火龍飛上天驚起一聲春霹靂
了時眞了了無後實無無了了無無了身多混太虚
釋曰圓覺
心經直指
濟菴居士奉持般若心經一日訪余請益解
義余曰夫此一卷經未舉先知何須解說若
强添注脚是頭上安頭也濟菴曰然如是初

機之人未能深解義趣兼之諸家解多有異
同學者不能無疑望師慈憫開我迷雲余曰
當來世尊宣說此經誘化群品直指玄要自
起初一句至末後一句都不出一箇空字其
間語言三昧再四叮嚀反覆自解使學者易
爲曉會奈何後人着在文字上或泥形體或
著空見到底不通玄要前代宗師不獲已下
箇注脚設立種種方便隨機應物使世人隨
其所解而入只爲老婆心切反使上乗之人
疑上添疑正所謂中人以下不可以語上也

今公有疑求解義即是悟底根本余今不免
饒舌諦聽諦聽且如摩訶般若大智慧也波
羅蜜多到彼岸也心性本也經徑路也總而
言之大智慧而到彼岸也是爲見性法門衆
所通行之截徑也行斯道者向日用常行處
觀諸己常切照顧念兹在兹忽令間斷乆乆
純熟得大自在四通八達造化難拘故名菩
薩行深般若波羅蜜多時則是行斯道之時
也功深力到智慧圓通合和本來入於圓頓
超凡越聖是謂到彼岸也當此之時照見五

藴皆空五藴既空萬象何有所以能度一切
苦厄者也舍利子者舍中之利子子者猶屋
中之主人是謂清凈法身也色不異空空不
異色色即是空空即是色受想行識亦復如
是此經上文五藴皆空色舍中之利子是諸
法空相與虚空同體歷劫不壞所謂不生不
滅者無往來也不垢不淨者無染着也不增
不減者無餘欠也是故空中無色無受想行
識無眼耳鼻舌身意無色聲香味觸法此謂
空相元無五藴亦無六識豈有六塵識者由

眼界而所染有眼界便有五藴有五藴便有
六根有六根便有六識有六識便有六塵也
無眼界塵識何有故曰乃至無意識界意識
界者前十八界也無此意識則無無明亦無
無明盡所謂無無明盡者只是無明不起也
若盡無無則落頑空矣丹書云息念爲養火
此之謂也無明者生死之根本丹書云念頭
起處爲玄牝玄牝之門是謂天地根豈非生
死之根本乎所以無無明則乃至無老死亦
無老死盡無苦集滅道亦無智慧而無愚癡

亦無得以無所得以無所得亦無所失故是
以心法皆空也了得心法名曰菩提了得法
空名曰薩埵初機之人依般若波羅蜜多故
心無罣礙此謂自有入無從粗達妙發大智
慧而破愚癡常清凈而合和本來且於圓滿
極則心同太虚廓然無礙也既無罣礙故無
有恐怖遠離顛倒夢想夢想心者昬迷之爲
也既無昏亂則法身清淨所以能究竟涅槃
也三世諸佛歷代祖師皆依般若波羅蜜多
故得阿耨多羅三藐三菩提後正學佛者依

是而行發六慧智以清淨合和本來故證無
上至眞正等正覺也以此之故方知般若波
羅蜜多是四呪也摩訶是大神呪謂四大堅
固身神通莫測也般若是大明呪謂智慧圓
通精進明妙也波羅是無上呪謂合和本來
是最上一乗也蜜多是無等等呪謂圓滿極
則無上可上也了此四呪者然後能除一切
苦是眞實不虚妄也故世尊说此般若波羅
蜜多呪即是解說前四句呪之義也故曰揭
諦謂人空也又揭諦謂法空也波羅揭諦到

彼岸心法俱空也波羅僧揭諦到岸不須船
也此四揭諦神呪即身中四大也四大俱空
眞常獨露故曰菩提薩婆訶菩提爲始也薩
婆訶謂終也始終如一則抱本還虚超返佛
祖雖然如是傳濟菴者要在竪起脊梁急着
眼力莫教蹉過誠能於日用常行中築着磕
着認得自家底方信此經不從外得不惟此
卷心經至於釋老一大藏教典諸子百家只
消一喝徹頭徹尾都竟其或未然參○只此
便是休更疑惑

引儒釋之理證道使學者知三教本一不
生二見
陰符經(陰符經陰陽符合之機衆所通行之義)
觀天之道天垂象示吉凶聖人則之執天之
行盡矣天地變化聖人效之天有五賊五炁
生萬物五炁盜萬物見之者昌照見五藴皆
空度一切苦厄五賊在心盜機在内施行於
天天理弗違宇宙在乎手執天之行萬化生
乎身天地即我天性人也天付之與人者性
也人心機也人發其機者心也立天之道以

定人也立天垂統設教化人天發殺機天機
發泄本無心故殺中有生意者存龍蛇起陸
龍蛇之蟄至靜無欲故能應機順時而起人
發殺機人心發泄本由心故能隱而顯天地
反覆神機妙用故反覆莫測天人合發人機
合天機萬變定基以心立基萬變俱定性有
巧拙物之不齊可以伏藏巧拙不分九竅之
邪一竅不定九竅俱邪在乎三要身心意定
九竅俱通火生於木猶五賊在心禍發必剋
心爲五賊害奸生於國萬化生身時動必潰

身爲萬化機知之修鍊善禦冠者謹火防奸
謂之聖人富國安民是謂聖人天生天殺鼓
萬物不與聖人同憂道之理也生生化化道
之常理天地萬物之盜天生萬物亦殺萬物
萬物人之盜萬物養人亦能盜人人萬物之
盜人成萬物亦盜萬物三盜既宜人能轉物
三盜俱化三才既安人循天理三才俱安故
曰食其時百骸理飲食有節百骸俱理動其
機萬化安動靜應機萬化俱安人知其神而
神認賊爲子不知不神之所以神即非法相

是名法相日月有數日月虧盈因有定數大
小有定大小不齊自有定體聖功生焉大小
不分聖功生神明出焉日月合德神明著矣
其盜機也不離方寸天下莫不見物物全彰
莫能知對面不相識君子得之固躬君子時
中小人得之輕命小人無忌憚瞽者善聽聲
色專於耳聾者善視絳色專於目絶利一源
絳色潜於心用師十倍心專於一剋功十倍
三反晝夜反視反聽反身而誡用師萬倍旦
夕不忘剋功萬倍心生於物心生種種法生

死於物心滅種種法滅機在目無眼界乃至
無意識界天之無恩天發殺機而大恩生萬
物遂其生迅雷烈風洊雷震君子以恐懼修
省莫不蠢然恐致福也至樂性餘常樂我靜
至靜則廉極於靜儉於動天之至私有生有
殺用之至公無黨無偏禽之制在氣禽盜之
制在乎御氣生者死之根氣盛則神㝠死者
生之根氣泯則神活恩生於害停日長智害
生於恩擒盜獲功愚人以天地之文理聖愚
者不能循天理文理以爲聖我以時物文理

哲達者以天地備乎身故以時物文理以爲
哲○(觀天之道執天之行盡矣)
陰符經







