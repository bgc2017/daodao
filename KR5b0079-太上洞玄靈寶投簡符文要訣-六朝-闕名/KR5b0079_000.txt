








太上洞玄靈寳投簡符文要訣衣十














































































































































常以雞鳴陽光始分東向叩齒九通摩兩掌
令熱以手掌拭面目九過仰祝服青牙南方
南向亦如上法叩齒三通西方西向七通如
上法中央十二通叩齒拭面目北方五通一
如上法常以雞嗚安身定神以次行事先服
東方青牙氣次南方次中央次西方次北方
如上法五帝畢便叩齒三十六通咽氣二十
五過止又都呪曰
白石巖巖以次行源泉涌洞以玉漿飲之長
生壽命益長畢以舌料口上下中央令玉泉

滿口而三咽又引氣二十五過極氣而咽之
其道都畢服五雲牙之法別卷寫之
天眞皇人曰凡修飛仙之道及滅度之法尸
解隱化輪轉生死隨運逍遥無拘太隂當朱
書諸天玉字無量内音白素佩身隨文服御
心不受穢五内清和六府恬寂空碧無爲八
年洞達諸天坐見十方萬神交降體生玉光
馳騁龍駕白日登晨玉章上道四萬劫一傳
修行之法當依上朱書隨四時之節
春正月二月三月朱書文向王叩齒九通祝

曰
飛天大梵維羅八方九氣青天總爲神王五
合八會流煥太空上開龍漢神仙之宗下披
長夜九幽之房拔度苦䰟朽骸生光身變毛
羽五色衣裳蒼龍碧輦飛歩空行今日上告
青天始陽萬願皆合與氣齊同升入無形永
保無窮畢服文仰咽八氣止
夏四月五月六月朱書文向王叩齒八通祝
曰
天書敷羅梵行赤明上開八道五合通靈大

運啓期洞陽鍊精玉文煥朗三景自明下度
生死一切受形今日良吉大聖臨庭九夜開
牖幽房朗清三惡休息我道自成五帝保度
上登華京七寳林中長享劫齡畢服文仰咽
八氣止
秋七月八月九月朱書文向王叩齒七通祝
曰
飛玄八會結氣成眞六十四字緫靈天根開
度生死朽骨還人幽䰟披散受氣上玄今日
時慶萬願開陳衆靈交會我願我仙景與道

合我願我神得乗素雲上升帝晨七寳歡樂
交友眞人畢服文仰咽八氣止
冬十月十一月十二月朱書文向王叩齒五
通祝曰
玉字開㝠流煥上門八氣結眞梵行景雲神
王啓光三象洞分五色徘徊照我靈䰟今日
值合仰希帝君開宥出書授我眞文玉澤交
灌五府生薰毛羽變化駕景乗晨岀幽入無
仙度自然七祖同歸歡樂上元畢服文仰咽
八氣止

天眞皇人曰此祝說之辭皆四會之氣八和
之音自然之章行之者上天遥唱三界設禮
萬神束帶侍衞靈文也隨節服御祝說咽氣
百日諸天記録地官削簡八年神眞自降體
生玉光洞逹幽虚坐覩自然死尸更生反胎
還人轉輪不滅生死得仙道尊法妙萬劫一
行輕泄漏慢身負河源風刀萬劫終不得仙
明眞舊格冝柲之焉
東方青天出入遊行常當叩齒九通思九色
之龍導從前後青雲九重覆帀身形宻祝曰

赤明開圖八氣迴眞總統玄簡青帝大神流
化九外纒綿我身靈音八書六十四篇洞明
天地與我合仙運𦤺龍駕上升帝軒畢引氣
九咽止
南方赤天出入遊行常當叩齒三通思朱鳥
鳯凰翻翔其前絳雲三重覆帀身形宻呪曰
三氣徘徊雲鳯來飛玉音八字煥爛紫微日
吉大慶我道洞開朱丹哺飴仰噏靈暉身生
水火絳帔羽衣登空玄歩足踐鳳梯周旋八
天七世相隨畢引氣三咽止

西方素天出入遊行常當叩齒七通思白虎
獅子導引左右素雲七重覆帀身形宻呪曰
七氣會靈八天尊神白虎策輦獅子捧轅七
氣纒綿鍊我成仙身發金光肺映素雲內外
變化升入洞門七祖岀夜九幽放䰟三徒五
苦長斬惡根同歡福舍受慶自然億劫開度
隨運長存畢引氣七咽止
北方玄天出入遊行常當叩齒五通思飛龜
羽蓋蓊鬱左右玄雲五重覆帀身形神童玉
女羽衣飛裳侍衞前後宻祝曰

玄天徘徊流景上清大有啓運八字高明飛
玄澄虚洞音自生五氣纒綿灌我身形冠帶
北軍受鍊洞靈腎府化仙内外光精飛行三
界遨宴紫庭七祖同慶歡樂劫齡七寳林中
反胎更形長夜滅死南宫記名黄籙白簡世
世長生畢引氣五咽止
子審欲爲道神仙不死當先去三蟲心下伏
尸日三百六十息食氣三十通一咽九十通
一休息日四爲之常以夜半雞鳴祝曰
東方青牙服食青牙飲以朝華三咽止南方

朱丹服食朱丹飲以丹池三咽止中央之野
昻昻太山服食元氣飲以醴泉三咽止西方
眀石服食明石飲以靈汋三咽止北方玄滋
服食玄滋飲以玉飴三咽止如此三十日三
蟲皆死伏尸走去正神正氣自安伏尸不復
還心中兆自仙矣











右二十四字主召九天上帝神仙圖録學仙
道者常以本命甲子立春之日青書白銀木
剌記年月姓名投於絶巖之下九年仙官到
便得眞仙















右三十二字常以本令甲子立夏之日朱書
三十二字於白剌上記姓名年月投靈山之
嶽九年仙官到便得飛仙



















右四十字主神仙玉簡常以本命甲子春分
夏至秋分冬至之日黄書白剌上記姓名年
月日投剌靈山之岡九年仙官到玉女至便
仙矣























右四十八字常以本命甲子立秋之日白書
於剌上投名嶽之上如上法


















右四十字主諸眞人神仙之圖録學仙道士
常以本命甲子立冬之日黑書白剌上記姓
名年月於剌下投靈山之嶽五年仙官到使
太玄玉女五人名上仙籍

修養青牙導引東方九氣青天之法常以立
春日雞鳴入室東向九禮畢平坐叩齒九通
思東方安寳華林青靈始老君姓爓諱開明
字靈威仰形長九寸頭戴青精玉冠衣九氣
青羽飛衣駕乘蒼龍之興達鳵(布老切)旗從神
甲已胡老之官九十萬人從九氣青天中下
來降室内須臾化生青氣鬱鬱如雲之沓煙
貫覆已形從口中而入直下肝府又思木星
煥明東方光照我身皆令分明竟便開目仰
祝曰

九氣青天元始上精皇老尊神衣服羽骨投
御天官煥明歲星散暉流芳陶漑我形上餐
朝霞服引木精固飬青牙保鎭朽齡肝府充
溢玉芝自生迴年住劫色返童嬰五氣混合
天地長并畢引青氣九咽止便服東方赤書
玉文十二字







右十二字則九氣青天之名導引青帝九氣
服食青牙皆赤書白紙上存思訖而頓服之
常以雞嗚陽光始分東向叩齒九通摩兩掌
令熱以手掌拭面目九過仰祝曰
東方青牙服食青牙飲以朝華畢便以舌料
上齒之表舐唇三過令玉泉滿口而咽之三
過又引青氣九咽今鎭肝之中其道畢也
修養丹牙導引南方三氣丹天之法常以立

夏之日雞嗚入室南向三禮畢平坐叩齒三
通思南方梵寳昌陽丹靈其老君姓洞浮諱
極炎字赤飄弩形長三寸頭戴赤幘玉冠衣
三氣丹羽飛衣駕乗丹龍玉輿建朱旗從神
丙丁越老之官三十萬人從三氣丹天中下
來降室内須臾化生赤氣煥煥如火之明貫
覆巳形從口中而入直下心官又思火星煥
明南方光照我身皆令分明竟便開目仰祝
曰
三氣丹天朱宫靈童元始上老驂駕赤龍丹

羽飛衣錦帔明光驅䇿天官運導隂陽三氣
吐暉灌我絳宫赤子保鎭鍊牙飾容朝飡朱
景玉芝滿充回停劫年朽骸返童長齡天地
永享無窮身生水火變化百方畢引赤氣三
咽止便服南方赤書玉文十二字









右十二字則三氣丹天之名導引赤帝三氣
服食丹牙皆赤書白紙上存思訖而頓服之
常以雞鳴陽光始分南向叩齒三通摩兩掌
令熱以摩拭面三過仰祝曰
南方朱丹服食朱丹飲以丹池畢以舌料下
齒之表䑛唇漱口令玉泉滿口而三咽之又
引赤氣三咽令鎭心宫之中其道畢也
偹養黄牙導引戊己十二氣中黄之天常以

春分夏至秋分冬至四日雞嗚入室向王十
二禮畢平坐叩歯十二通思中央玉寳元靈
元老君姓通班諱元氏字含樞紐形長一尺
二寸頭戴黄精玉冠衣五色羽衣駕乗黃龍
玉輿建黄旗從神戊已傖老之官十二萬人
從十二氣黄天中下來降室内須臾化生黄
氣勃勃如景雲之吐暉貫覆已形從口中而
入直下脾府又思土星煥明中天光照我身
皆使分明便開目仰祝曰
中黄太山元氣徘徊上有元老總統四垂驂

駕黃龍五色羽衣運導九天轉輪璇璣煥明
土星流光散暉玉英芳芝充溢四飛陶灌我
身脾府鮮開養牙飡精萬神總歸檢䰟制𩲸
仙錬八威表裏同明常生不衰通眞達靈升
入太微畢引黄氣十二咽止便服中央赤書
玉文十六字









右十六字則中央黄天之名導引黄帝十二
氣服食黄牙皆赤書白紙存思訖頓而服之
常以雞嗚陽光始分向王叩齒十二通摩兩
掌令熱以摩拭面目十二過仰祝曰
中央戊已昻昻太山服食精氣飲以醴泉畢
以舌料舌下玄膺取玉泉以䑛唇三過咽之

又引黄氣十二咽今鎭脾府之中其道畢也
修養素牙導引七氣素天之法常以立秋之
日雞嗚入室西向七禮畢平坐叩齒七通思
西方七寳金門皓靈皇老君姓上金諱昌開
字曜𩲸寳形長七寸頭戴白精玉冠衣白羽
飛衣駕乗白龍建素旗從神庚辛氏老之官
七十萬人從七氣素天中下來降室内須臾
化生白氣皓皓如和雲之羅天貫覆已形從
口中而人直下肺府又思金星煥明西方光
照我身皆使分明便開目仰祝曰

金靈七門皓映西華中有素皇元始之家驂
駕白龍七氣峨峨徘徊玉門散精朱霞金星
吐暉芳芝滂沲玄澳我身養我素牙明石鮮
光萬劫不殂服以流泉飡以太和九天上帝
給以玉華保年駐顔白景敷羅長存天地三
光同遐畢引白氣七咽止便服西方赤書玉
文十二字









右十二字則西方七氣素天之名導引白帝
七氣服食素牙皆赤書白紙存思訖頓而服
之常以雞嗚陽光始分西向叩齒七通摩兩
掌令熱以摩拭面目七過仰祝曰
西方明石服食明石飲以靈液畢以舌料齒
上舐唇漱口令玉泉滿口便三咽之又引白

氣七咽令鎭肺府之中其道畢也
修養玄牙導引五氣玄天之法常以立冬之
日雞嗚入室北向五禮畢平坐叩齒五通思
北方洞隂朔單鬱絶五靈玄老君姓黑節諱
靈會字隱侯局形長五寸頭戴女精玉冠衣
玄羽飛衣乗黑龍玉輿建皁旗從神壬癸羗
老之官五十萬人從五氣玄天中下來降室
内須㬰化生黑氣暉暉相沓先若流星之煥
曜貫覆已形從口中而入直下腎府又思水
星煥明北方光照我身皆使分明便開目仰

祝曰
北方玄天五氣散靈上有大神始老元精駕
龍建旗遊宴上京是日元吉慶靈敷榮飛芝
流灑滂沲四盈玉女玄澳灌我身形腎宫充
鎭朽牙堅生五府納眞上通神明五老降接
仙逍早成變化水火衣服羽青飛行太空遊
造紫庭壽同三景萬劫長齡畢引黑氣五咽
止便服北方赤書玉文十二字







右十二字則北方五氣玄天之名導引黑帝
五氣服食玄牙皆赤書白紙存思訖頓而服
之常以雞嗚陽光始分北向叩齒五通摩兩
掌令熱以拭面目五過仰祝曰
比方玄滋服食玄滋飲以玉飴畢以舌料下
齒之表以舌䑛唇漱口令玉泉滿口三咽又

引黑氣五咽令鎭腎府之中其道畢也
凡修靈寳五篇眞文思神念仙諸所求欲使
時聞九天眞人詣房身得神仙當以立春後
甲寅乙卯日沐浴清齋平旦入室東向九禮
平坐叩齒九通關啓身神畢閉眼思東嶽太
山青帝君姓諱字形長九寸九分頭戴青玉
通天寳冠衣青羽飛衣駕乘青龍從神青腰
玉女十二人從東方來降兆室良乆青帝君
化爲嬰兒始生之狀在青氣之中隨氣從兆
口入徑至肝中思心生赤氣以貫繞肝府青

赤二氣混沌相著如慶雲之沓煙覺肝中薰
熱便九咽仰祝曰
青天九門中有始皇出入三清遨宴華房安
鎭靈嶽役運勾芒上統青霞九千萬重驂駕
羽輦十二飛龍左侍青腰右衞神童把執簡
籍青札玉文校定仙名列言上宫今日王吉
請陳所言身佩赤書名參帝堂願神願仙請
録簿中上迴雲駕來降我房三氣混合化形
嬰蒙安治肝府招𦤺華光靈暉流灌面生金
容坐𦤺自然神明交通身得長生天地無窮

畢引青氣九咽止行此道九年則𦤺青腰玉
女九人東嶽泰山靈官來降爲兆通𦤺求願
上聞九天生死父母罪書責役配屬東嶽則
神明更相係屬滅除罪名自得解脫升上福
堂此法妙重生死津梁也
常以立夏後丙午丁已之日沐浴清齋正中
入室南向三禮平坐叩齒三通關啓身神畢
閉眼思南嶽衡山赤帝君姓諱字形長三寸
三分頭戴赤玉通天寳冠衣丹羽飛衣駕乗
赤龍從神赤圭玉女十二人從南方來降兆

室良乆赤帝君化爲嬰兒始生之狀在赤氣
之中隨氣從兆口入徑至心中思脾生黄氣
以貫繞心宫黄赤二氣混沌相著如炎火之
爛光覺心中薫熱便三咽仰祝曰
丹天三氣南上玉門中有大神赤帝靈君衣
丹帶符飛文羽裙駕乗朱龍玉轝絳雲南衡
靈山萬神高尊出入三清上宴九玄赤圭侍
役玉童衞眞把執簡録絳簿玉文校定仙品
輕重上聞今日大王靈嶽開仙上迴高神降
我三門變化嬰兒鎭心安䰟混合二氣纒我

命根長與祝融駕乗景雲逍遥南阿天地長
存畢引赤氣三咽止行此道南嶽衡山靈官
來降𦤺赤圭玉女三人爲兆驅使通𦤺啓願
萬求皆從生死父母罪書刑責配屬南嶽皆
得解除刑名釋散升上天宫其法妙重生死
開通也
常以春分夏節秋分冬節後戊辰戊戌巳丑
巳未之日沐浴清齋日昳入室向王十二禮
平坐叩齒十二通關啓身神畢閉目思中嶽
嵩高山黄帝君姓諱字形長一尺二寸頭戴

黃玉通天寳冠衣黄羽飛衣駕乗黄龍從神
黄素玉女十二人從中嶽來降兆室良乆黄
帝君化爲嬰兒始生之狀在黄氣之中隨氣
從兆口入徑至脾府思肺生白氣以貫繞脾
宫黄白二氣混沌相著似黄雲之迴天覺脾
中薰熱便十二咽仰祝曰
中天黃元總統四靈戊已中山元始上精黃
帝大神驂駕飛軿十二黃龍上宴三清玉女
侍衞神童使令開山校圖録仙定名徘徊中
嶽白玉敷靈迴眞曲降流灌我形混合變化

老帝成嬰安鎭黄宫府藏華榮身生竒毛内
外光明眞人交接通達九清得驂黄軿飛升
玉庭畢引黄氣十二咽止行此道中嶽靈官
五帝降房𦤺黄素玉女十二人爲兆通靈關
啓上聞九天生死父母罪書刑名係於中嶽
皆得解散滅絶罪書上名仙録去離地官升
入福堂生死開泰度人無量
常以立秋後庚申辛酉之日晡時沐浴清齋
齋室向西七禮平坐叩齒七通關啓身神畢
閉目思西嶽華隂山白帝君姓諱字形長七

寸七分頭戴素玉通天寳冠衣素羽飛衣駕
乗白龍從神白素玉女十二人從西嶽來降
兆室内良乆白帝君化爲嬰兒始生之狀在
白氣之中隨氣入兆口中徑至肺府思腎生
黑氣以貫繞肺宫白黑二氣混沌相著似慶
雲之沓霄覺肺中薰熱便七咽仰祝曰
七氣之天素皇金堂白帝大神安鎭西方華
隂靈山號曰神王白羽飛裙建旗御龍上遊
玄青出入華宫總領仙籍列簡諸方日吉嘉
辰萬聖宴峰徘徊九霞流散暉光金精煥煥

白石洋洋開山觀靈神敷四鄕願道願仙願
生願長上願旣會靡不吉昌蓐收通眞改我
形容變化自成與氣同翔身飛骨輕上升紫
房畢引白氣七咽止行此道則西嶽靈官白
帝降眞𦤺白素玉女七人爲兆通靈關啓所
求皆聞九天生死父母罪書刑名係於西嶽
咸得解脫罪書自除名上仙籍去離五道永
升福堂生死開度福至自然
常以立冬後壬子癸亥之日子時沐浴清齋
入室北向五禮平坐叩齒五通關啓身神畢

閉目思北獄恒山黑帝君姓諱字形長五寸
五分頭戴玄玉通天寳冠衣玄羽飛衣駕乘
黑龍從神太玄玉女十二人從北嶽來降兆
窒良乆黑帝君化爲嬰兒始生之狀在黑氣
之中隨氣入兆口中徑至腎府思肝生青氣
以貫繞腎府青黑二氣混沌相著如碧雲之
沓煙覺腎中薰熱便五咽仰祝曰
五氣玄天上始精流結氣凝靈號曰仙廬安
鎭北恒黑帝所遊遨宴北單驂龍駕遊今日
王吉萬靈開圖五氣徘徊慶雲四敷仙童執

簡太玄度符記我仙籍金籙上書迴眞曲降
混合嬰孩二氣交絡洞灌我軀玄冥提攜神
仙爲儔求享天地萬劫無休畢引黒氣五咽
止行此道北嶽靈官黑帝降眞𦤺太玄玉女
五人給以使令通𦤺啓乞上聞九天生死父
母罪名刑書係屬北嶽並蒙解除得度三惡
之道上升天堂太妙上法普度無窮
行此道常當夷心静思意注分明靈眞易感
得其法式不移年而覩神行來出入之向方
面天官司迎魔靈消伏不敢干前心聰意慧

自審吉凶五嶽五帝常爲友賔神明交通坐
𦤺神仙


太上洞玄靈寳投簡符文要訣
















