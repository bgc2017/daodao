








三儀同卷率二
玉籙資度早朝儀
玉籙資度午朝儀
玉籙資度晚朝儀

玉籙資度早朝儀
法事如式
各禮師存念如法
請宣神呪
青陽虚映曜日囘靈神虎辟邪飛天流鈴

摧奸滅試萬魔東形九微囘道八威攝精
千眞校錄三元蕩清左嘯中黄右第六丁
七轉八合周旋天經聖化巍巍大道興行
慶雲流布合景黄庭
鳴法鼓二十四通
無上三天玄元始三炁太上道君太上老君
召出臣等身中三五功曹左右官使者左右
捧香驛龍騎吏侍香金童傳言散花玉女五
帝直符直日香官各三十六人出出者嚴裝
顯服冠帶垂纓關啓玄壇土地方域神眞臣

今早朝陞壇行道謹奏爲入意其諸忱悃巳
録告聞願得
太上十方至眞道炁靈寳慧光下降流入臣
等身中令臣所啓速逹徑御
太上無極大道三清上聖昊天金闕玉皇上
帝東極慈尊青玄上帝道前
請稱法位
具位臣姓某與臨壇官衆等謹同誠上啓
虚無自然至眞無極大道元始天尊太上道
君太上老君高上玉皇上帝紫微北極大帝

紫微天皇大帝后土皇地祇東極青華大帝
南極長生大帝無上玉帝玉虚上帝東華南
極西靈北眞玄都玉京金闕七寳瓊臺紫微
上宮靈寳至眞明皇道君十方巳得道大聖
衆至眞諸君丈人大慈大悲救苦眞人救度
眞人大惠眞人注生眞人普救眞人香林㑹
中法解眞人三十六部尊經玄中大法師三
天大法師靈寳經籍度三師眞君正一嗣系
女三師眞君三界官屬一切眞靈臣聞赤明
開圖敷三元於祖炁青玄御運宏十極之眞

光威神凝妙於紫金慧力敷華於翠玉香林
駐景琅音尊應念之慈騫𣗳騰輝瓊號表尋
聲之惠二府雲聮而宗德九司星列以推仁
赫赫靈功巍巍聖化臣等福由宿慶運際昌
期佩妙戒於身前希夷師錫擊鸞圖於肘後
微妙天開莫高蹈於鵬摶乃卑棲而駒逐學
眞補過退堅勵巳之誠宏道立功進勉度人
之力恭承
上命敢不告聞以今欽奉
綸音崇修玉籙資薦某靈虔潔巳以輸誠謹

齋心而瀝悃歸心東極願開甘露之門薦福
某靈早證紫虚之位恩流宗社澤被人天以
今早朝陞壇行道請法衆等運兹初捻上香
願此香煙騰空徑上供養
無上至眞道寳臣等皈身皈神皈命首體投
地仰依
太上三尊十方衆聖願以是香功德端爲
某靈增崇天福登進仙階恭願凝神空碧高
歩始青擁環珮以朝元慶延
聖祚被藻旒而問道祥衍神斿今故燒香自

皈依
師尊大聖衆至眞之德得道之後保天長存
(和)與道合眞
以今早朝陛壇行道請法衆等運兹二捻上
香願此香煙騰空徑上供養
無上至眞經寳臣等皈身皈神皈命首體投
地仰依
太上三尊十方衆聖願以是香功德端爲
某靈登眞快樂進陟逍遥恭願天詔下頒玄
恩誕錫翠華寳幄昇雲衢而直上朱陵玉輦

丹輿朝西靈而高居絳闕推恩
寳祚垂裕金枝今故燒香自皈依
師尊大聖衆至眞之德得道之後昇入無形
(和)與道合眞
以今早朝陛壇行道請法衆等運兹三捻上
香願此香煙騰空徑上供養
無上至眞師寳臣等皈身皈神皈命首體投
地仰依
太上三尊十方衆聖願以是香功德端爲
某靈悟道登眞凝神入妙恭願紫府成眞玄

都錫命金輿羽葆沖清虚而歸大梵之天鳯
表鸞姿歩瑶華而陟閬苑之境慈澤永流於
百世仁恩啓佑於萬年今故燒香自皈依
師尊大聖衆至眞之德得道之後永保長存
(和)與道合眞
唱方
懴方
三啓
三禮
重稱法位

具位臣姓某與臨壇官衆等謹同誠上啓
三清上聖東極慈尊三界眞仙無鞅衆聖醮
筵設像一切眞靈恭望洪慈洞垂昭鑒臣聞
道尊太一端神化於十方教衍大千流玄恩
於鬰絶凝虚無之玉相承元始之金光百寳
流明開晨輝於夜壑九微囘曜啓朝景於寒
庭庶提風澤之幽𡪹均歩雲霄之渺莽以今
欽奉
綸音爰遵蘂笈肅建芝壇誕修玉籙之妙齋
庸薦眞靈之冥福聞經聽法朝獅御以依光

度命登眞歩龍墀而御景慶延
宗社澤被顯幽上願乾樞澄湛坤軸清凝日
月輝華山河寜謐三烽息警貔貅樂意於堯
疆五榖吿成鴻鴈棲身於舜畝夜壑遂仙飛
之樂寒庭無校錄之虞動植飛潜俱承惠澤
四生六道悉被慈雲則上明
天尊大慈之化下副臣等皈命之誠謹啓以
聞
發願
存神燒香

香官使者左右龍虎君侍香諸靈官當令臣
向來早朝陞壇行道之所自然生金液丹碧
之英百靈衆眞交㑹在此香火鑪前當願誠
意感通眞靈升度克證神仙之果普資家國
之恩十方仙童玉女接侍蘭煙傳臣向來所
啓之誠速逹徑御
至眞無極大道三清上聖昊天金闕玉皇上
帝東極慈尊青玄上帝道前
出堂頌
玉籙資度早朝儀
