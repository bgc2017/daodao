








易數鈎隱圖序雲一
　　　　　三衢劉牧撰
夫易者隂陽氣交之謂也若夫隂陽未交則
四象未立八卦未分則萬物安從而生哉是
故兩儀變易而生四象四象變易而生八卦
重卦六十四卦於是乎天下之能事畢矣夫
卦者聖人設之觀於象也象者形上之應原
其本則形由象生象由数設捨其數則無以
見四象所由之宗矣是故仲尼之讃易也必
舉天地之極數以明成變化而行鬼神之道

則知易之爲書必極數以知其本也詳夫注
䟽之家至于分經析義妙盡精硏及乎解釋
天地錯綜之數則語惟簡略與繫辭不偶所
以學者難曉其義也今採摭天地竒偶之數
自太極生兩儀而下至于復卦凡五十五位
㸃之成圖於逐圖下各釋其義庶覽之者易
曉耳夫易道淵邈雖往哲艱窺於至𧷤牧也
蕞生祖述誠媿其狂簡然則象有定位變有
定數不能妄爲之穿鑿耳博雅君子試爲詳
馬
