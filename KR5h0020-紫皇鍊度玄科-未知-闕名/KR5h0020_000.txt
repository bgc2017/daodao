








紫皇錬度玄科𣾰一
　(法事如儀侍軄焚衛靈符都講舉)
　各禮師存念如法
　請宣神咒
　五星列照煥明五方始皇護魂
　丹老衛形皓靈侍魄黒帝攝生
　中央黄帝總御萬真元皇告下
　幽夜開光罪消北府名列南宫
　金籙受籍玉字除殃朱陵受錬
　飛神太蒼三宫九府無極神郷

　普受開度錬化天堂(和)與道合真
　　(都講舉)
　　(侍軄焚發爐符)
　鳴法鼓二十四通(高功念)
無上三天太𡨋天乙之炁紫皇天君召出(臣)
身中三五功曹左右宫使者左右捧香驛龍
騎吏侍香金童傳言散花玉女五帝直符直
日香官使者各三十六人出出者嚴装𩔰服
冠𢃄垂纓關啓此間土地方域神真(臣)今正
爾錬度陞壇謹奏為入意

其諸丹悃巳具奏聞(臣)今關願得
北方五靈玄元之炁下降流入(臣)等身中令
臣所啓之誠速逹徑詣
無上至真三寳
祖師教主玄天紫皇上帝
　　(御前)
　　(都講舉)
　　請稱法位
　具位(臣某)誠惶誠恐稽首頓首上啓
三清三境天尊昊天至尊玉皇上帝北極紫

㣲㐲魔大帝勾陳星宫天皇大帝承天效法
后圡皇帝祗神霄真王長生大帝太乙尋聲
救苦天尊十方靈寳天尊五方五老上帝九
天生神上帝三十二天帝君東華木公元陽
慈父西靈金真祖母元君日宫太陽帝君月
府太隂皇君南斗鋾魂星君北斗鑄魄星君
南極朱𨹧大帝南昌上宫司命司籙延夀益
𥮅錬化尊神廽骸起死監生大神主錬九華
真人南昌上下朱陵火府真宰三元三品三
官大帝靈寳五師真君西瑶主法冲天正一

元君雷霆三省上相真君祖師教主玉虚師
相紫皇玄天上帝祖師西河救苦薩真人清
㣲靈寳紫庭酆都東嶽諸法傳𣲖師直童𥘉
聚魂五府真君太陽火官太隂水官水府扶
桑大帝南昌錬度司火沼水池使者玉眸錬
質尊神金液錬形尊神丙丁朱雀神君黄華
蕩形尊神石景水母元君壬癸玄武神君北
都寒池使者化魂育魄尊神混元十二炁化
生大將軍天醫大聖神虎何喬二元帥玄都
茭龍驛吏火府賫簡童子九龍符命使者五

方五靈童子醮筵真宰合座威靈恭望
道慈洞囬淵鍳以今奉為奉
道追錬(某)伏為亡過(某)從傾逝莫測升沉
仰惟
太上之慈悲特啓玄科而濯鍊敬資玄造俾
遂超昇(臣)幸以宿縁冐行秘法真水真火罔
明昇降之功靈府靈源曷知燥濕之本匪慿
道力何以鑄鋾輒攄懇切之誠敢凟高真之
聴伏望命五色浮雲之駕竪九光流景之旌
金童玉女以雍雍將吏神兵而赫赫俯降法

筵主盟錬度具有表文謹當宣讀
　　(宣紫皇表)
　　(宣關畢)
　　(高功作聲念)
(臣)聞日精月華廣照臨扵下圡離南坎北共
炎潤扵生靈欲聚魂扵形神湏皈依扵慈造
伏望
師慈特佈真水真火䧏赴華池容(臣)鍊度專
祈
敕命告下日中炎光洞明太素真人火光童

子欝㼁將軍火鈴童子月中黄華石景流光
夫人圓光童子結璘將軍雷門隂陽苟畢二
雷神天篷門下四目老翁高刁北翁素梟三
神長顱巨獸四大將軍陳唐宋薛四元神太
玄断𤵙陳元帥離宫辟惡温元帥追痨攝瘵
開心符使伊祈大將地祗翊靈昭武温元帥
主水主火趙陶二元帥水池使者鄭大神火
沼使者白大神守雄抱雌二大將無義断恩
王大神合形復軆大神混元十二炁化生大
神只今下降法壇𦔳(臣)錬度務令受鍊亡魂

業垢氷融𡨚尤燼㓕承功托化随果受生(臣)
不漸愚昧叨冐行持全資真馭大賜正真道
炁生炁梵炁三光真炁流入臣身容假
慈光以成勝事所有真水真火(臣)謹懇請飛
入明池以副効信(臣)干冐
道威緬想玄恩潜垂昭報
　　(高功變神建火沼水池水火混合)
　　(提魂訣存祕㫖内朝座前念偈)
　　(高功陛座左手捻香真念)
此香雲凝三素氣藹七靈丹谷流精離坎混

金華之粹玄臺孕秀雌雄符玉笈之祥
　　(香焚爐内)
　𤑔向爐中遥空供養
元始法王洞真天寳奉祝正薦亡靈伏願千
愆解釋萬罪消除北欝升神白簡煥慈雲之
渥南陵度命丹符融惠日之祥絶塜訟扵門
庭息災殃扵嗣續
　　(高功左手捻香祝)
此香月窟分精天根毓秀騰紫煙扵碧落光
煥陽靈飛彩霧扵黄道祥開隂曜

　　(香焚爐内)
　　𤑔向爐中遥空供養
太上玉宸洞玄靈寳奉祝係薦祖考先靈伏
願各明正性頓悟本来慿金簡以出幽聞經
悟道仗玉符而度品鍊質登真快樂無為逍
遥自在
　　(高功在手捻香祝)
此香三極騰芳五靈委炁耀玉華扵地蘂翠
熖玲瓏施金景扵天葩玄煌煒燁
　　(香焚爐內)

𤑔向爐中遥空供養
道徳高尊洞神神寳奉祝齋主(某)東華鍚慶
南極増齡七葉聮芳萬里快雲鵬之運五枝
挺秀九臯和鳳鶴之鳴敦詩禮扵松蘿耀弦
歌扵桑梓(知磬舉)
　　太乙救苦天尊
　　　(高功直念)
伏以乾稱父坤稱母乃資生資始之元隂為
魄陽為魂成有形有靈之命盖萬物各存扵
性命惟一真不失扵根源而况最靈者人自

是秉彝之道一日是非善𢙣𢦙罹果報𢦙致
昇沉百年𦤀腐神竒難免輪廽難迯變化所
以既沒之後飛爽浮幽寥未生之前故根離
昔愛幽夜淪遐刼者對盡而大運必通乗晨
希陽翹者靈存而正覺有想仰惟
太上佈大法橋以好生而施仁流真科而度
世天一生水地二生火鋾錬玉粹而火降水
升兌七化虎震三化龍守護金丹而龍吟虎
嘯非水火交姤何以復其形非龍虎混合何
以全其神用此生成謂之煉度紅鉛黒永以

我之靈合彼之靈綘宫丹田以道之體合彼
之體肝心脾肺腎之氣質載育載生金木水
火圡之英華以兹以飬時也佈日月星景建
水火華池遵紫皇教法以奉行鋾魂鑄魄命
南宫官吏而顯𦔳濯質全形所冀在壇受度
亡魂錬胎返本𥘉再禀五行之秀斬根断死
戸重為萬物之靈克符齋主之䖍誠益廣紫
皇之教法共揚聖號恭假恩光(知磬舉)
　　度人無量天尊
　　(高功直念)

宣告亡魂地水火風假合成人之形癢痾疾
痛縈纒為心之恙深慮陽間所患其在隂境
亦然今者雖寂色身未除𢙣相先當去病乃
可合真(某)司謹召
天醫使者治病功曹嘗藥靈童針砭神吏六
軄治官諸部功曹准
紫皇玄天上帝符命先為亡魂攝召生炁醫
治在身生前一切疾病觧釋宿業一切苦根
蕩除血穢整具形神符令自性靈明克膺鍊
化

　　(侍軄焚天醫符)
　　玉清元始尊敕下天醫神
　　完全枯朽質普濟度天人
　　(高功取五方炁佈壇上水火混合之所)
　太上慈悲符命頒行生者䏻全
　死者䏻完形神俱妙上朝玉堂
　流通五炁落㓕𢙣根紅杏佐左(農)
　癱攣者伸磨針佐右(兌)瘓㾱者平
　襪臘下下(离)跛痾起行墨墨上上(坎)
　耳目聦明靈寳中中(玉)身強體輕

　　青帝護魂(卯)肝木長榮赤帝飬炁(午)
　　心火光亨白帝侍魄(酉)肺金生成
　　黒帝通血(子)腎水澄清黄帝中主(中)
　　脾圡安寍𣑽炁彌羅自然成真
　　囬屍起死白骨成人濟度垂死
　　絶而得生九和十合變化上清
　　　(高功又念)
　　四生六道十類有情萬死所苦
　　一切成章天光一接符命得昌
　　　(侍軄焚血湖符圊樓符衆念)

　　太上丈人昇度南宫三宫變化
　　保命自然日宫帝君刋照下圡
　　月宫皇君蕩滌血湖元皇下降
　　灌溉群生對司侍宸罪㓕三途
　　洪流蕩穢洗濯𡨋津元陽玉曆
　　積善建功三界所舉骨像合仙
　　善功徹天幽夜開明陽九到陽
　　隂六召隂隂陽交合敕断死戸
　　　(侍軄𣑽分胎符衆念)
　　三清至化立像两儀烹煉魂識

　　玄應神機周全經絡百骸四肢
　　五臟俱俻上昇紫㣲
　　　(侍軄𣑽出胎符衆念)
　　上帝敕命下䧏幽扃燒蕩穢濁
　　速得生成
　　　(侍軄㭝蕩胎符衆念)
　　玄靈太㣲精錬夷夷亡魂得度
　　洞達無為上天垂象制錬亡魂
　　十類孤爽咸得通明仙化成人
　　三宫悉明九竅齊并南昌上生

　　　(侍軄𣑽浄屍符衆念)
　　五行之炁周流三光之炁飛浮
　　靈漿下灌玉液洞幽
　　魂神澄正皈上天會合萬神玉京逰
　　天澄炁清五色高明日月吐華
　　灌鍊身形神精内灌香湯鍊精
　　光景洞耀煥映上清炁不受塵
　　五臟納靈罪㓕三途禍消九𡨋
　　𢙣根断絶福慶自生今日大願
　　一切告盟身受開度昇入帝郷

　急急如律令
　元始符命披度亡靈血屍臭穢
　兇𢙣潜寍七液得注五臟化生
　常持神咒元亨利貞急急如
元始上帝律令
　　(高功取五方炁三光炁布亡魂黙念)
　真中有神長生大君無英公子白元尊神
　太乙司命桃康合延執符把籙保命生根
　上逰丄清出入華八𡨋之内細㣲之中下
　鎮人身泥丸綘宫中理五炁混合百神十

　轉囬靈萬炁齊仙(知磬舉)
　　火鍊丹界天尊
　　(高功召火錬官將)
謹召丹天流火主者錬度真人火池使者火
池童子火府神吏雷門忠孝陽雷苟元帥紫
皇錬度一行官將吏兵引魂使者引導亡魂
入火沼錬度務令業垢烟消𡨚尤燼㓕濯形
太陽𠕂生人質一如
紫皇玄天上帝符命疾速奉行
　　(侍軄焚火鍊符于火沼内)

　　(衆誦元始中篇)
　　(高功黙念)
　南方之君赤帝之精熒𤏘使者
　丙丁將軍朱雀災神赫赫陽精
　五行造化萬物化生天帝有敕
　使者湏聴攝亡召魂錬度身形
　　(高功以𩀱目熌動電光)
　　(左乎剔午火呵炁入)
　　(想火沼真木炎炎衆念)
　炎精之神三台流光錬胎易質

　魄鍊魂更穢炁殂落乗烟飛楊
　隂炁消釋陽炁混康精神益壮
　洞入火鄊混合九炁總契虚皇
　昊天有敕流金散芒九天煥落
　貞利無疆
　　(想亡魂在火沼受煉)
　六甲六乙錬汝肝經生汝威神
　體徤身輕六丙六丁生汝心經
　錬汝神氣保汝長生六庚六辛
　生汝肺經大腸小腸萬炁潜明

　六壬六癸錬汝腎經華精盈池
　骨髓安寍六戊六巳錬汝脾經
　長生乆視骨肉輕清錬身復形
　化體三清
　　(高功玉文青炁布亡魂衆念)
　龍漢蕩蕩無形無名渺渺億刼
　黄道開明神澄朗曜九魂吐精
　玉虚澄暉太霞高明元始開化
　諸天齊并三元道炁二象攝生
　已度者度未成者成已死即生

　已枯使榮蠢動蜎息一切𡨋靈
　懷胎含孕咸得長生亡者命過
　魂歸三清魄受錬度南宫變形
　今日大吉皆得光明五帝鍳映
　普告萬靈天神地祗及諸河源
　五嶽四凟及諸名山洞玄洞虚
　洞空洞仙無極大聖至真尊神
　無窮無極普鍳度生地恨断絶
　玄都紀答衆真普應一切咸聴
　　(高功直念)

火沼官吏錬度既周出火沼詣水池受鍊一
如
紫皇玄天上帝律令(知磬舉)
　　黄華蕩形天尊
　　(高功召水錬官將)
謹召天河東井玉眸黄華大神煉度真人水
池使者水池童子水府神吏雷門忠孝隂雷
畢元帥紫皇錬度一行官將吏兵引魂使者
引導亡魂入水池煉度務令業垢氷清𡨚汚
蕩滌凝神太隂再生人質一如

紫皇玄天上帝符命疾速奉行
　　(侍軄焚水鍊符于水池内)
　　(衆誦中篇)
　　(高功黙念)
　北方之君黒帝之精辰星使者
　壬癸將軍玄武隂神肅肅淸音
　五行造化萬物發生天帝有敕
　使者湏聴攝召亡魂灌鍊身形
　　(高功以鼻出氣化水入)
　　(左手剔子文吹入)

　　(想水池真水茫茫衆念)
　東井黄華石景王精飛玄水母
　金體玉津滔滔源源不竭池庭
　九龍灌溉三光垂精仙人吐潤
　濯錬亡魂内外朗徹表裏俱清
　百關九竅元炁滋榮五臓六腑
　萬神自生胞胎結節随水開扄
　死根断㓕𢙣根沉淪我今煉化
　死骸生魂𨑰故改貌玉體金容
　變化蕩穢飛昇紫庭

　　(想亡魂在水池受煉)
　　(衆念)
　紫㣲黄書名曰太玄致月華水
　飬魄和魂身中飬素發身玄關
　蔵天隠地五靈夫人飛光九道
　映朗泥丸黄炁隂華陽精錬仙
　沐浴九魂冠帶金晨圎明啓吿
　玉胎錬仙華光交映流芳淘津
　九陽齊化玄和䧏津元景徘徊
　曲降我身飛升上宫洞視璦軒

　　(高功玉文中天青炁嘘佈亡魂)
　　(又念)
　龍漢蕩蕩無形無名渺渺億刦
　黃道開明神澄朗耀九魂吐精
　玉虚澄暉太霞高明元始開化
　諸天齊並三元道炁二象攝生
　巳度者度未成者成已死即生
　已枯即榮蠢動蜎息一切𡨋靈
　懐胎含孕咸得長生亡者命過
　魂歸三清魄受錬度南宫變形

　今日大吉皆得光明五帝鍳映
　普告萬靈天神地祗及諸河源
　五嶽四凟及諸名山洞玄洞虛
　洞空洞仙無極大聖至真尊神
　無窮無極普鍳度生地根断絶
　玄都紀名衆真普應一切咸聴
　　(高功直念)
水池官吏錬度既周引領亡魂出水池伺侯
生化一如
紫皇玄天上帝律令(知磬舉)

　　受錬更生天尊
　　(高功直念)
惟人之生有物混成乾道成男坤道成女帝
君品命太乙執符司命定筭太乙度符五帝
監生九天稱慶司命敬諾敬順萬神唱奉
恭天地神示三界偹守如此化結方䏻成人
今日在壇受度亡過(某)魂曩因命過▲𨑰泉
扄氣散神逰身亡形㓕所幸一靈不㓕本真
未離變化更生太上有法十二炁混元能生
十二經絡𨑰生人道自有高上神霄玉清玄

一六陽混元十二炁化生大將軍主之今為
奉行
紫皇玄天上帝鍊度符法請降
太上正真生炁九天生神梵炁混合巳身元
神正炁各命將吏化生如法
靈寳自然九天生神玉章大衆䖍誠異口同
音緩聲演誦
　　(二𦔳道各執水火旛領衆/念生神章一順一逆遶)
　　(行交煉法)
　　(侍軄焚化生腎臟膀胱符)

　　高功黙念
腎神玄真君字育嬰攝
一炁混元將軍楊文光
膀胱神太虚君傳送攝
六炁混元將軍張同
　　(存子文中天炁北方水炁咽人丹)
　　(田與腎炁膀胱炁混合)
　　(黑黑)
　　(一炁六遍吹佈亡魂化生腎生膀脱)
　　(高功黙念)

　腎部之宫玄闕圓中有童子冥上玄
　主諸六部九液源外應两耳百液津
　蒼錦雲衣舞龍蟠上致明霞日月煙
　百病千災急當存两部水玉對生門
　　(侍軄焚化生心臓小腸符)
　　(高功黙念)
心神丹元君字守靈攝
二炁混元將軍丁忠
小腸神太靈君字水谷攝
七炁混元將軍李淵

　　(左午文中天炁南方赤炁咽入)
　　(丹田與心炁小腸炁混合)
　　(黙念襪臘一炁七遍)
　　(呵佈亡魂化生心小腸)
　　(高功默念)
　心部之宫蓮含花下有童子丹元家
　主適寒熱榮衛和丹錦衣棠披玉羅
　金鈴朱帯坐婆娑調血理命身不枯
　外應口舌吐五華臨絶呼之亦登蘇
　乆乆行之飛太霞

　　(侍軄焚化生肝臟生膽符)
　　(高功黙念)
肝中龍淵君字合明攝
三炁混元將軍丁遷善
膽神龍耀君字威明攝八煞
混元將軍申孚
　　(左卯文中天炁東方青炁咽入丹田)
　　(與肝炁膽炁混合黙念紅杏)
　　(一炁入遍嘘炁佈亡)
　　(魂化生肝生膽)

　　高功默念
　肝部之宫翠重裏下有青童神公子
　主諸關鏡聦明始青錦披棠佩玉鈴
　和制魂魄津液平外應眼目日月精
　百痾所鍾存無英同用七日自充溢
　垂絶念神死復生攝魂𨑰魄永無傾
　　(侍軄焚化生肺臟生大腸符)
　　(高功黙念)
肺神皓華君字虚成攝
四炁混元將軍陳志元

大腸神元王君字治和攝
九炁混元將軍周自然
　　(左酉文中天炁西金炁咽及)
　　(丹田肺炁大腸炁混合黙念磨針)
　　(一炁九遍呬佈亡魂生肺生大腸)
　　(高功黙念)
　肺部之宫似華盖下有童子坐玉關
　七元之子主調氣外應中嶽鼻齊位
　素錦衣裳黄雲帶喘息呼吸體不快
　急存白元和六炁神仙乆視無災害

　用之不巳形不滯
　　(侍軄焚化生脾生胃符)
　　(高功黙念)
脾神常在君字安停攝
五炁混元將軍王先知
胃神靈源君字太倉攝
十炁混元將軍章修
　　(左玉文中天圡炁咽入丹/田與脾炁胃炁混合黙念)
　　(靈寳一炁十遍呼佈亡魂生脾生胃)
　　(高功黙念)

　脾部之宫属戊巳中有明童黄裳裏
　消榖散氣攝牙齒是為太倉两明童
　坐在金䑓城九重方圓一寸命門中
　主調百榖五味香辟却虚嬴無病傷
　外應尺宅氣色芳光華所生以表明
　黃錦玉衣帯虎章注念三老子輕翔
　長生高仙逺死殃
　　(侍軄焚化生三焦生心生胞絡符)
　　(高功黙念)
三焦神羅列君字玄液攝

十一炁混元將軍王卓立
心胞絡神赤珠君字靈運攝
十二炁混元將軍鄭明
　　(左玉文中天炁中央三色青白黄炁咽入丹田與胞絡三焦心混合一)
　　(身結節百脉之炁吹佈亡魂生三焦生心胞絡生結節生百脉)
　　混元育形神主領寅一方
　　天朗司陽炁化生三焦臓
　　混元一炁神主領戍乾方
　　天朗司真炁化育成胞絡
　　(恃軄焚全形符)

　　(高功左手玉文取五方真炁十二口咽作一神状如嬰児衣白霞)
　　(衣項有圓光神放祥光下佈一形之内散入九孔之中裘在舌尖)
　　(吹佈亡魂全一身五臟六腑四肢百脉俱全矣)
　　(衆念)
　太上洞明飛景九元結精凝炁
　化形變神司命混合散形億分
　千乗火甲萬騎揚旛俱與太乙
　上造帝仙伯無起非仲成曲文
　一合我炁再合我神三合我魂
　四合我魄五合我清六合我形

　成身六合洞霞啓真八景虚駕
　三素浮輪我與帝一俱升玉宸
　重華累枝混合天仙身有道籍
　世有生根金簡羽符名刋日軒
　所願旣從天禄詵詵所向如心
　萬神盈門常存太乙帝一泥丸
　雌雄混合百靈纒綿誦經萬徧
　靈駕来迊携宴五帝日月九君
　得為神仙上清真人
　　(想亡魂形體俱全矣)

　　(衆𠕂念)
　龍漢蕩蕩無形無名渺渺億刼
　黄道開明神澄朗耀九魂吐精
　玉虚澄輝太霞高明元始開化
　諸天齊並三元道炁二象攝生
　已度者度未成者成已死即生
　已枯使荣蠢動蜎息一切𡨋靈
　懷胎含孕咸得長生亡者命過
　魂歸三淸魄受煉度南宮變形
　今日大吉皆得光明五帝鍳映

　普告萬靈天神地祗及諸河源
　五嶽四續及諸名山洞玄洞虚
　洞空洞仙無極大聖至真尊神
　無窮無極普鍳度生地根断絶
　玄都紀名衆真普應一切咸聴
　　(高功直念)
恭運真香重伸奏啓
三清三寳上帝五靈五老帝君童𥘉五府聚
魂真君伏願再降五方真炁三色混沌之炁
灌注亡魂俾九天之炁生其神三元之真保

其命黃白夫至内外合形六甲周流五行交
感法天象地含隂育陽合道成真既尊且貴
以首為崑崙髮為星辰眉為華盖眼為日月
鼻為天柱為天窓口為天門面為天鏡一元
之炁為真神二元之炁為精光三元之炁為
三宫四時之炁為四關五行之炁為五臟六
律之炁為六腑七星之炁為七竅八風之炁
為八表九天之炁為九宫外炁以符内炁内
神以符外神祖父祖母和合元神元炁相因
五行會聚成錬湏謝

元尊𠃔符懇禱
　　(知磬舉)
　　五神混合天尊
　　(衆誦)
千和萬合自然成真(至)萬炁齊仙
　　(高功行五府事黙運)
　功都成(卯)切角鎮(午)興生轉(酉)
　獨𨽻遷(子)可韓明(玉)功都聚魂攝
　　(取巽炁發訣佈亡魂)
　　紅杏持列(震)墨墨㨗白(坎)

　　磨真計力(兌)襪臘收成(离)
　　靈寳萬物(玉)清和合通(玉)
正一成法智益可真取驛令下攝
　　(左三指搯大指中節中天炁發訣佈亡魂)
　　青帝護魂(卯)白帝侍魄(酉)
　　赤帝養炁(午)黒帝通血(子)
　　黄帝中主(中)萬神無越
　　(高功楃五嶽訣取五方炁發訣佈亡魂)
　已枯復榮已㓕復生得生天上
　更禀大靈九天之刦𨑰胎復嬰

　穢炁蕩㓕身屍更生舉
　　解𡨚釋結天尊
　　(侍職焚觧𡨚符)
　　(高力黙念青華誥一遍黙告)
救苦天尊紫皇上帝請為亡魂觧𡨚釋結三
生四負𡨚家債主不為畱難
　　(玉訣青炁佈亡魂黙咒)
　神符告下觧𡨚釋結永脫仇讐
　執對分别釁縁俱盡不生𢙣業
　出離寒庭罪根消㓕

亡靈得全身體是謂死而復生重整衣冠當
悟来而不徃不以凢間衣服為獻謹用符咒
𦔳化身章高登道㟁舉
　　金容玉相天尊
　　(侍職焚化衣符)
　　(衆誦王誥三遍)
　　(高功黙念)
　綘章丹衣飄飄楚楚元始符命
　佩之輕舉唵嚩吱𠻗急急如
南方丹天火帝君律

　　(侍軄焚冠帶符)
　　(高功玉文中天炁佈亡魂想衣冠楚楚伺候傳戒)
　　(知磬舉)
　　常傳真戒天尊
道言戒者止也所以止人非心歸扵正定故
戒生定儒者亦謂知止而後有定但三洞諸
經四部祕典說戒法種種不同惟無上靈寳
九真妙戒之㫖天人共仰幽顯咸遵無上之
上洞玄之玄萬神之靈一炁之寳妙貫三才
戒制六情数定扵陽故分扵九脩而不偽故

名為真凢世仰之以為城廓幽顯資之以為
梯航靈魂受之以為法藥然受戒之法靜黙
為先持戒之功勤拳為上法衆皈依同誠讃
詠
　　(知磬舉)
　　按人各(衆和)恭敬
夫二皈依者即為皈依
道皈依經皈依師也是故衆魂皆當信禮
　　第一皈依
無上道寳舉道寳天尊

　　第二皈依
無上經寳舉經寳天尊
　　第三皈依
無上師寳舉師寳天尊
皈依既畢戒法將傳幽壤豁若春囬𡨚對渙
然永釋罪花凋落功果圓成法衆䖍誠宣傳
九戒
　　第一戒者克勤忠扵
君王
　　第二戒者敬讓孝飬父母

　　第三戒者不殺慈救衆生
　　第四戒者不滛正身處物
　　第五戒者不盗推義損巳
　　第六戒者不嗔𠒋怒沒人
　　第七戒者不詐謟賊害善
　　第八戒者不驕倣忽至真
　　第九戒者不二奉戒專一
如上九戒乃九天帝君親口宣說佩奉者昇
入九天輕慢者堕入九地今對亡靈依科傳
受切冝諦聴終始勿忘所有功徳符籙逐一

宣示
　　(表白宣長生符生天籙)
妙戒靈文黃籙白簡既傋敷扵妙典當敬奉
于靈文夫心之難制故九戒則可歸心扵太
虚形也未超以二符則可鍊形扵上境亡靈
直斯生生勿忘扵戒言刼刼常存扵符劵澄
神物外塵縁永断扵多生受質陽間善果自
臻于妙有流芳現在慶及無窮少頃發遣保
舉登仙
　　(高功遣將)

(某)司謹召
九天普度院守雄抱雌二大將本壇主將副
將護道監壇四大元帥疾速部衛亡(某)徑詣
朱陵火府南昌上宫
上帝有敕風火無停舉
　　寳華圓滿天尊
汝等亡魂(某)騰光南極離暗北酆禮
道禮經禮師一真日皎鍊形鍊神錬炁萬妄
風清兹登寥廓之鄊徑達虚無之境永脱輪
轉自在逍遥辭筵好去母忘道恩

　　(知聲舉)
　　超淩仙界天尊
　　(高功召温帥發護迭牒)
　　(辭謝下座升送畢)
　　(高功面壇都講舉)
　　存神燒香
　　(高功念)
香官使者左右龍虎君侍香諸靈官當令(臣)
向来陞壇錬度之所自然生金液丹碧芝英
百靈衆真交㑹在此香鼎爐前當願齋壇係

薦衆魂無邊滯爽錬形淸净見性圓明妙凝
水火之真生化人天之界玄恩廣彼善利均
霑十方仙童玉女接侍蘭香傳(臣)向来所啓
之誠速達徑詣
無上至真三寳
祖師教主玄天紫皇上帝(御前)



紫皇錬度玄科(終)
