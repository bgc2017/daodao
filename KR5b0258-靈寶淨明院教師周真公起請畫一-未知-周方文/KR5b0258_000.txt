








靈寳凈明院教師周眞公起請畫一此八
方丈上荷
六位眞師旣授以淨明眞經經有奥義合
叩問玄微庶幾得承演教之意一一詳細
批教𦍒甚方丈拜問
一經云修吾道者可膺員數參侍玉晨三五
飛歩篇云三五之法特其要略推而大之
其記數不過三五十已問之矣不知歩三
五時畫綱圖歩之或只地上視地形爲綱
歩之此須以足歩或以玄綱流演存想而

歩之
玄綱即想至飛歩則爲圖歩之
一能事父母天尊降靈居家事父母在朝忠
於君方丈父母倶亡止有一弟又在逺處
懷終天永感之戚如何應得經法行孝之
事柰何爲臣孤逺雖有赤忠不得施設爲
之柰何
立身揚名斯爲孝矣不尸禄位斯爲忠矣隨
冝施設孝悌在也
一畫服日精夜飡月液如何是服日精與飡

月液之法乞賜指教
此日月髙奔之道
一流金火鈴此是符名唯復是神名是兵將
之名乞賜指示
南斗錬丹火候使者之名所謂相火
一天樞之主是謂道陵乞問如何是道陵
道陵天師張監度眞諱
一該括地象皆其主首如何是地象如何該
括望賜詳誨
地象八卦之位卦各有宫分

一五岳四海各有其機如何是五岳四海之
機乞賜詳誨
此二節言夫血炁𨇠度如心包合漳之義
一經云内外之壇統十六將(云云)各有天樞之
節制有在天罡之所部用之之法各有呼
召聲隨炁至炁與神交自然見前可以役
使如何呼召便肯立至呼召不至時如何
十六將雖有考召枷鬼黄頭之稱恐是所
職神號未是甚姓名又云各有副將敢問
副將之名如何役使呼召使其必至詳乞

批誨
經中有召凈明神將符未見引上書旣見則
任意坐以使之
一仙梯在目而人不知如何是仙梯在目何
以不在於心而在目乞賜旨教
仙梯舌也舌不可見而言在目謂内視五臟
先見其舌
一太上三清空同赤耳
空同元始隱諱赤則道君耳則老君
一玉皇紫微致逺仲智致逺仲智四字莫便

是玉皇紫微隱名隱字否不知是名或是
字上二字是甚位下二字是甚位
致逺玉皇名仲智紫微名
一南北二斗三台所記子辛子寅庚戊丁壬
子癸之神方丈所收斗樞秘要金鏁流珠
經云太一眞人其妻可氏夜夢七色之光
生子七人後入白玉洞修行立七名曰可
辛可寅可惠可眞可憐可戊可庚今淨明
經曰子辛子寅子癸而庚戊丁壬不言子
言恐是皆合連子字莫便是北斗之神否

不知北斗之神衣着服色男子女子乞賜
詳誨
其下皆稱子衣服有定格如披髮衣白用兵
役使神將冠冕則朝眞甲胄則衛上帝而二
斗皆或男或化現
孟叔孟良仲寳仲卿季王季乾莫是南斗
之神否或名或字乞詳旨誨端的并男子
女人衣着裳服
是其隱名上清之衣而變化各有男女無定
一三台之中雲育齊京奉良清乞四聖神君

旣言三台合有三名今却是四聖又名四
聖神君不知如何恐脫三台之名四聖者
不知是何四聖是北極天蓬眞武等四聖
否幷乞詳批
雲育上台名也四聖即天蓬已下四聖
一太隂太陽日月尊星其名烜朒其名只兩
字莫是太陽名烜太隂名朒否
是
一五行之辰是以别稱水星名衍火星名熒
木星名苖金星名堅土星名鎮方丈得五

星眞皇君秘名曰北方辰星名啓咺字精
原東方歳星名澄瀾字清凝南方熒𤐉星
名維停字散融西方太白星名寥陵字振
㝷中央鎭星名藏陸字耽延與不同何也
有眞名隱名内名道號各不同隨其文字呼
召不必一一生疑
一三十二天自恭華摇伯以下八句乃三十
二字莫是三十二天否經云此其隱名字
載度人不知度人經中何句乃是其字如
太黄皇曽天鬱繿玉名上句是字下句是

字恐天自是天名帝自是帝名又度人經
每天帝句有五字或七字八字者如太釋
玉隆騰勝天之類伏乞
明賜開折以曉後學之愚昧
三十二天此其名如亶婁何薈是内名則鬱
繿玉名是字也
一二十八宿自清宗立鞠以下共七字二十
八字必是二十八宿之名不知清宗立鞠
合從甚宿爲名字起頭經云此其經是二
十八宿爲經星五星爲緯否

二十八宿不動以爲經五星周行災福係焉
如織有緯文章出焉
一五星列照有時化身乞問如何化身
化身者爲人下降人間如金星之爲太白
一經云三五飛歩流綱之緫天英(云云)是爲七
變又云三五飛歩乃其要略今云三五飛
歩却爲流綱之緫元綱流演大與三五不
同又方丈收九官三五之歩有陽斗隂斗
自天英歩入天蓬爲隂斗自天蓬歩入天
英爲陽斗不知是否呪云斗要妙𠔃十二

辰乘光明𠔃威武陳(云云)此自天英出天蓬
也又有陽斗呪曰日月明乾坤配斗道光
鬼道廢吾從天蓬入天内略過衝輔退反
歸却向天禽與心對逢着柱任去英㑹人
道通鬼道礙此自天蓬出天英爲陽斗也
又云隂斗夏至陽斗冬至今學三五飛歩
不知用甚呪甚斗人多念得斗要妙𠔃十
二辰一呪或云臨寢歩隂斗方上寢牀是
夜歩隂斗嗽不知是否若出門出行皆便
歩只以足歩爲綱不用圖又云有圖不知

如何今經云三五飛歩不知如何歩乞
詳以批誨庶正舛誤闕失望賜明旨
道生一一生二二生三三自三之後不可得
而同矣三五飛歩乃元綱之要略也隂陽二
呪出入起卧皆用之以足爲綱不用圖
一經云三甲與六丁此出其宗不知使三甲
六丁如何用訣何謂出其宗世有三甲經
不眞用之不驗六丁亦然望賜
詳喻以教後學
三甲六丁經中有法役使之道乆故可見用

意不勤則神不應非法之罪
一淨明法云當遇縁合之人望東燒香以問
我我許即傳即我是度師汝爲保舉之師
今有縁合之人八行俱全至誠好道忠孝
可傳之人東向燒香以問
眞師如何知其許傳如何報應也乞賜
批教以爲准的未敢具表申奏
祖師當先以投名狀幷保舉狀繳燒以求
報應或乞夢或乞四直功曹傳仙旨也
此謂已聞見人道成時用如未見則燒保舉

狀望東燒香祈夢𥧌而已
一帝君諸位神明逐日供養合係皈依上依
常式供養帝君遂日合與不合拜禮又有
神王直符功曹之類相夾雜在一壇供養
莫自帝君神王眞官已上合拜傳香使者
已下只合皈依頂禮乞賜分别指教
經法中自有逐日燒香法曰(云云)
一法云菟掘𤙖符飛治急病不知如何訣目
使飛治急病飛者是以火燒飛之如何使
符能飛去用何直符持去乞賜詳諭

菟掘𤙖即符神名也是火燒之
一自度脫六親救治百病符皆可雕印子印
否印時存想如書符時如度脫六親符服
錬身形符日日服食恐事奪每日書寫不
辦救治百病已下三符不日用遇使時旋
書莫不須雕印若遇時災瘟疫散施符水
請給多時還可用印印否乞一一批誨
雕印便於修行養炁者凡淨明符除唾易修
摩不可用其他皆可用
一靈書中散符名下云念呪或一徧或三徧

者唯後只是念散符呪是念靈書三徧呪
書揚岐囉▲囉符云恰訣念呪不知是念
靈書三徧或只書念揚岐囉▲囉一句又
諸符多有不說徧數者云念呪書符乞一
一批誨
只念散符一句在符下者此符是也如是有
無徧數者皆七徧看作何用者皆燒
方丈伏覩
眞師批誨
慈悲一一遭遇之幸庶使演其

眞教不爲人所難曉然後可以教人不辱
方丈拜問


靈寳淨明院教師周眞公起請畫一(終)





