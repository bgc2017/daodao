








玉籙資度午朝儀
　　　法事如式
　　　各禮師存念如法
　　　請宣神呪
丹靈朱火炎霞激風赤輪剛運天光八衝
迸威包羅交變萬方流金豁落羣魔滅蹤
辟奸破妖明耀元功金符召制躡雲䇿龍
謡歌慶㑹散花太空神化宜運四極安隆
伏御帝前罔有不恭
　　　鳴法鼓二十四通

無上三天玄元始三炁太上道君太上老君
召出臣身中三五功曹左右官使者左右捧
香驛龍騎吏侍香金童傳言散花玉女五帝
直符直日香官各三十六人出出者嚴装顯
服冠帶垂纓關啓玄壇土地方域神眞臣今
午朝陞壇行道謹奏爲入意其諸忱悃巳錄
吿聞願得
太上十方至眞道炁靈寳慧光下降流入臣
等身中令臣所啓之誠速逹徑御
太上無極大道三清上聖昊天金闕玉皇上

帝東極慈尊青玄上帝御前
　　　請稱法位
具位臣姓某與臨壇官衆等謹同誠上啓
虚無自然無極大道元始天尊太上道君太
上老君高上玉皇上帝紫微北極大帝紫微
天皇大帝后土皇地祇東極青華大帝南極
長生大帝無上玉帝玉虚上帝東華南極西
靈北眞玄都玉京金闕七寳瓊臺紫微上宮
靈寳至眞明皇道君十方巳得道大聖衆至
眞諸君丈人大慈大悲救苦眞人救度眞人

大惠眞人注生眞人普救眞人香林㑹中法
解眞人三十六部尊經玄中大法師三天大
法師靈寳經籍度三師眞君正一嗣系女三
師眞君三界官屬一切眞靈臣聞萬眞環拱
凝聖日於妙嚴三極皈依扇仁風於長樂慧
光映虹霓之象威芒射劒戟之容名耀垂慈
開地禁而招地魄號尊救苦將天炁以制天
魂一切之結習氷消十方之威神風動巍巍
玄運赫赫巖瞻臣等身佩瑶圖心縈瓊檢煙
霞獨嘯合凝二炁以鶯遷日月同流乃混萬

塵而蚊負切切惜分之志依依進寸之心蹈
過履非幸逭丹青之威令承符宣德誓彰金
石之眞忱
君命所臨理宜關奏欽奉
綸音崇修玉籙資薦某靈進位天階升眞仙
品按如詞旨備切精誠爰皈命於青華冀登
名於紫籍瑶臺雲斂羅玉籙之眞階琅闕天
開拱虚皇之寳御禁路簇龍華之仗睿衢傳
鳯蹕之音碧霧彌羅奏鈞天於芝陛翠霞縹
緲飛寳篆於蘭篝鴛行穆穆以朝班蟻悃

勤勤而奏對願敷陽綍為闢隂塵俾萬𩔖以
霑恩使十華而均慶以今午朝陞壇行道請
法衆等運兹初捻上香願此香煙騰空徑上
供養
無上至眞道寳臣等皈身皈神皈命首體投
地仰依
大上三尊十方衆聖願以是香功德端薦
某靈伏願玉京侍聖瑶闕凝眞炁入玄玄䕃
麟符而延周曆神超渺渺茂鳯紀以衍堯宗
今故燒香自皈依

師尊大聖衆至眞之德得道之後保天長存
(和)與道合眞
以今午朝陞壇行道請法衆等運兹二捻上
香願此香煙騰空徑上供養
無上至眞經寳臣等皈身皈神皈命首體投
地仰依
太上三尊十方衆聖願以是香功德資薦
某靈上請上清黄籙院三佐眞君請授籙符
依科證道伏願青華定籙永遊宴於福鄕朱
陵登眞常逍遥於道境今故燒香自皈依

師尊大聖衆至眞之德得道之後升入無形
(和)與道合眞
以今午朝陞壇行道請法衆等運兹三捻上
香願此香煙騰空徑上供養
無上至眞師寳臣等皈身皈神皈命首體投
地仰依
太上三尊十方衆聖願以是香功德上請度
人不死之神南極長生之君度世司馬大神
好生韓君丈人南上司命司錄延夀益筭度
戹尊神南上九華眞人十方飛天神王同遵

符命升送
某靈上登天位恭願降日月之眞精㑹隂陽
之梵炁精神魂魄意聚五炁以朝元玄牝天
地根結一珠而成象證眞天府遊宴玉京澤
被人天恩覃家國今故燒香自皈依
師尊大聖衆至眞之德得道之後永保長存
(和)與道合眞
　　　唱方
　　　懴方
　　　命魔

　　　三啓
　　　三禮
　　　重稱法位
具位臣姓某與臨壇官衆等謹重誠上啓
三清三境天尊十極十華上聖三界官屬玄
壇應感一切眞靈臣聞碧落流精洞焕綠羅
之界青霄御炁輝煌蒼藹之墟示法身而數
若沙塵衍聖言而明符日月凡伸皈命必沐
留神以今欽奉
綸音崇修玉籙祗薦某靈玉蕳升神諒齋功

之㒺極金符度命信妙果之無窮恭願某靈
祖炁澄清性天瑩徹高歩華林之境妙登碧
落之庭上願三景高明五靈協順風雲藏斂
草木輝華魚躍鳶飛遂生成於禹迹鳯儀獸
舞陶化育於虞延三農遊夏屋以歡娛四鄙
登春臺而樂意顯幽遂慶宗社隆安則上明
天尊大慈之化下副臣等皈命之誠謹啓以
聞
　　　發願
　　　存神燒香

香宫使者左右龍虎君侍香諸靈官當令臣
向來午朝陞壇行道之所自然生金液丹碧
之英百靈衆眞交㑹在此香火鑪前當願誠
意感通某靈升度克證神仙之果普資家國
之恩十方仙童玉女接侍蘭煙傳臣向來所
啓之誠速逹徑御
至眞無極大道三清上聖昊天金闕玉皇上
帝東極慈尊青玄上帝道前
　　　出堂頌
玉籙資度午朝儀
