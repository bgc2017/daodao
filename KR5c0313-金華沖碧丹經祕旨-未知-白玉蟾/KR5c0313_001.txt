










金華冲碧丹經祕旨卷上(下同/卷)
　　　　　海瓊老人白玉蟾授
　　　　　三山鶴林隱士彭耜受
　　藥物
本鉛一十兩明硫二兩同爲末炒砂復爲末
水火鼎鍊成丹胚入室
上等山澤二斤用好黑鉛二斤逐漸下灰池
煎令盡爲度次掃成細珠子
　　　神室法象
足色真金八兩鑄成混沌胎元合子一具形

如雞子或若圓毬皆可
又足色真金一兩打作一氣筦子中心如錢
眼大長出合子兩頭各半寸許其合恰好安
置丹胚不可寛窄入丹畢合定赤石脂包金
土醋調固口縫令乾
白金八兩打作水海下底嵌入鼐口二寸許
底相頂了令合底面透入金筦子于内通水
入中宫口縫用脂泥固塞令乾方下水入
　　　外鼐
甆器爲之可容神室并白金二斤不可寛窄

内若寛可用黄土醋調内固之令乾次入白
金大半握令平穩方下金合子再白金撒令
遍蓋復用一紙作圈代水海安金合上粧白
金滿了次下銀水海挿入圈子内摇令平實
外固令緊宻掛入丹䆴之中
　　　運水火符候
上水八兩下火半斤子午添換或卯酉進退
半月開鼎取丹胚看其色碧緑光明則妙若
紫赤色未及再運火符七日得碧緑光明色
方妙皆過得其氣交真種子也其白金宛然

無動分兩無虧如折些小並不妨礙此是過
得其真炁也
　　　再水火斷魂法
花銀一斤投天落水中淬煅五十度水中用
三黄三兩爲末吸取銀中精氣再用紙帛滴
淋令水澄清入金盂之中煑養出丹胚半日
了水乾炒燥不可犯銅鐵器方爲沐浴也却
用甆水火鼎文武火一煅成汁取出打如豆
粒大用厚金箔逐塊包裹令宻再用白金珠
子二斤鋪盖入水火鼎中上水下水中火圜

運坎離一月取出爲末深碧絳色光明曜日
乃號金液還丹之質也此名鍊丹真鉛是也
一云先用三黄煑水一日了去三黄鎔銀投
撲之
　　　滿庭芳
玉液金膏返還胎質全憑離坎施爲天魂地
魄金室互相依運用中黄神水回環轉萬象
同歸華池畔通天徹地五氣合中基　玄關
雙閉固兩般孔竅金木交馳鍊成戊已産出
紫金芝九轉飛凝清濁汞鉛隨二水天機還

丹就輕飛火藥丹質寳光輝
　　　沁園春
要做神仙鍊金液七返九還但姹女歸乾金
公在坎玉罏熾火金鼎煙寒鉛裏淘銀砂中
鍊汞神火華池上下間中宫裹有一條徑路
直透天關隄防金水交環運隂火陽符不
等閑看白雪輝天黄芽滿地龜蛇厮抱烏兎
相攀自古乾坤這些離坎九轉烹煎要把奸
靈丹就未飛昇玉闕具在人寰
　　　甑圖





下用火盆一箇平鋪砌滿上造一甑髙一
尺五寸徑一尺二寸中間子午卯酉四門上
至甑口開通五穴岀火炁出甑口厚砌之一
開口子五寸徑圓孔方甎一片鑿之置罏
匡一箇闊一尺二寸罩定頂上通用水火也
中掛丹鼎



金華冲碧丹經祕旨卷上







