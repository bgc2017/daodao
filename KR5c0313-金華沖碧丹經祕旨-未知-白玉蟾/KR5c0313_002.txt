










金華冲碧丹經祕旨卷下
　　　　　白鶴洞天養素眞人蘭元白授
　　　　　門弟子西隱翁辰陽孟　煦受
本經云太極爲宗五行爲用乾坤爲神室金
胎坎離爲鳥免藥物以二情爲魂魄以龍虎
爲變機會三性作夫妻育姹嬰成男女六十
卦互爲直符以屯䝉爲起復三才咸治四象
爲罏正於五行周於既未調和則六候相須
生尅則九還交互隂陽有則水火相停斤兩
無差基於百數緫於一物變化大千與大造

同途萬化合體功歸太極會宗祖而金液神
丹就矣華池祕訣有云鉛液返于汞髓名曰
華池汞水返於金津名曰神水功歸七返德
備九還養畢周星靈胎斯蛻此乃神仙祕宻
古聖遺書後學於兹母令輕忽
　　鍊鉛汞歸祖既濟圖













　　　鉛汞之法
辰砂㨂光明紅纎色有墻壁者一十兩倭硫

二兩同爲末炒令相吞水火鼎飛鍊再爲末
取八兩
足色黄金八兩鑄成混沌雞子神室一枚又
金一兩打作水筦子一條有底不過水出約
長四寸許揷入混沌合内至底上接入八兩
銀水海内各用脂礬固塞口縫令乾通運水
直至合内次用山澤好鉛煎過花銀二斤撲
爲珠子鋪盖丹末於金混沌外令遍仍封口
縫外用巳固畢甆鼎一具慳安銀珠與金室
不令有空處坐上銀水海通身固宻令厚指

半日乾掛入丹竈之中發底并四圍火五斤
生炭簇煅消去太半再火三斤生炭作二次
或三次添火消一晝夜間丹種氣自過矣古
有運火三斤卯酉各一斤半不擁灰以七日
爲期恐受氣不足故也名斷魂火其銀不再
用水只頻進溫湯不可久涸無水
　　　斷魂之法
取出前丹種八兩研細用華池水沐浴煑少
時炒乾再入金鼎中仍爲鋪蓋如前封之水
火煅作汁復煑少時成也再用金箔厚者重

包外别以鉛煎花銀一斤爲細末珠子鋪盖
入甆鼎中仍以八兩銀水海下貯三水筦銀
爲之者合抱抵定藥陁至底水筦直通水海
仍用脂礬塞定令乾進水頻添温湯外用通
身封固仍再掛入丹竈之中發火二斤三方
輪換再養七日其丹種始通靈乃號眞鉛也
其銀不再用再取入地坑中掛起再一火三
斤出者其色碧緑眞死
　　　鼎器圖








　　　鉛汞歸根未濟圖







明淨辰砂一十兩爲末各用銀坑金坑者其
餘坑者有雜不可用足色黄金八兩用荷灰
二兩雄雌共二兩研匀先熔金作汁次下灰
與二兩旋旋攪成黄粉却用百沸湯淘洗令
十分至淨焙乾次與前朱砂末一處拌和令
匀入巳固小口石榴罐中令九分滿稻灰塞
寛口深水罐之上二口相合扎定懸掛入丹
定瓦錢透孔鋪絲十字扎定封口縫反覆於

竈之中上火一斤竈中火二兩凡三次上火
三斤任消其鉛汞瀝下水罐内水是華池水
也養就煑乾每金再攪一次又如前法取辰
砂汞十兩次換金并煑汞乾了以待眞鉛種
子入丹之用
　　　合胎交姤汞法
每丹種眞鉛八兩爲末取瀝鍊過眞汞八兩
同入乳鉢之中坐於百沸湯罐之上坐定二
物鉛汞頻著力研極細一日頻滴下華池之
水些少一日爲度謂之結胎火上試之不動

便入於偃月法象鼎中運水火半月加增研
如前瀝鍊過真汞至于三斤汞足其後直取
朱汞以華池水煑過入之次後轉制久而不
必煑汞自然成眞矣
　　　還丹第一轉金砂黄芽初丹(并鼎器圖)









　(次四兩次五兩次六兩次七兩半次九兩半共三斤之數)
足色眞金八兩𤇨成汁投明䟽二兩雄半兩
雌半兩攪炒成粉水火鼎𤇨成一色打作夾
空心盂子如仰月之狀心中虚開一寸許不
令相著上一盂子心中穿透㘽入金水筦子
上透入八兩銀水海中仍用脂礬塞定令乾
　入水直入夾月之中却入前交姤了鉛汞

斤在偃月罏中外用巳固畢寛甆罐一具仍
用外固口縫鐵線扎定懸掛入丹竈中用火
四圍并底用火八兩至一斤卯酉抽添半月
退水揷養五兩火三日開合其鉛汞眞死取
出再用華池煑過水火鼎再鍊成汁復爲夫
再將巳瀝鍊眞汞五兩復如初湯上研之復
如前再入偃月罏鼎運水火半月日足取出
仍煑過𤇨之法成汁重澆○加至三斤鍊汞
止之皆成至寳金砂黄芽火上未伏仍運水
火加之至伏爲度養至成黄土色金容眞戍

已也大還丹法自兹而始取黄芽多更換偃
月之室面子也此法宜祕
　　　還丹第二轉混元神朴丹(并鼎器圖)








辰砂一十兩雌雄英五兩明硫一兩爲末水
火鼎飛鍊成陁子之後約一斤藥陁先以華
池煑之一日次用足色黄金一十兩作匾合
子盛前丹芽五十兩中入朱丹陁子一斤外
用黄土鍊合嵌入金合子手土合内次用金
六兩作水環一具或以黄芽物爲之亦可量
尺寸慳箍朱砂陁子髙低取用次用芽子上
下鋪盖令平滿環面上穴挿入銀水筦一條
上至灰中透過合盖之面上以水斗以脂礬


固塞口縫令乾不泄水爲度通固令乾掛入
丹竈之中上用火八兩五日止之下用火五
兩五日止之上再用火十兩五日止之下再
用火八兩五日止之再用火十二兩五日止
之下再用火十兩五日止之取出丹成水耗
攙湯不可令少時乾竭每二錢半可乾華池
制過汞五兩成上色黄金
一法上下火足取出地坑中用火十斤一煅
任火自消水耗頻進温湯取丹如前用二箇
月火候一同

　　　還丹第三轉通天徹地丹(并鼎器圖)













右取前朱丹八兩再入硫昇過去石丹砂八
兩入雄英半兩同研匀用汞金一十兩作一
夾井圈圈上下四圍有底中空如井上邊有
一竅挿入金水筦入水海中水海中亦用一
虚水簮透入中宫井内至合底金合髙五寸
徑四寸慳入金井令寛井髙四寸徑三寸却
用金砂黄芽末於井内鋪盖朱丹一斤朱丹

打如棊子大小外用甕鼎器匱一十兩金合
或黄土作外鼎亦得嵌入金合虚處皆用金
砂黄芽末圾實一斤銀水海下二水筦重封
掛入丹竈運三方火移換卯酉各八兩至十
兩次一斤止之運此水火三月日足加火十
斤作二次地坑中上火四圍并底通紅水耗
頻類攙湯寒罏取出朱丹秤重半兩可乾汞
半斤皆是紫磨大寳仍用三黄銀水煑汞爲
體
　　　還丹第四轉三才換質丹(并鼎器圖)









右用第三轉朱雄丹一斤乳爲末再取朱汞
四斤加雄英四兩同研匀慢火乳令紫色死

汞却用前金砂黄芽三斤鑄成一鼎髙一尺
二寸徑四寸中用十兩汞金作二圈(名用五/兩造一)
(水池尺/寸並同)下一圈髙一寸二分徑三寸半底面
平無竅上面中心開一竅中立金水筦通入
竅銲牢其金水筦通圜相去五六寸長上圈
底面一竅揷通下圜之上面上圜一竅以水
筦通入銀水海底面相接通運水入下圜之
底無令泄水出外上一圜離水海一寸半許
二圜外空夾之中安置前丹五斤又滿于藥
鼎之内外用銀皮包裹芽鼎極外再以黄土

法鍊固令厚二指堅宻一斤銀水海寛打令
深盛水嵌入鼎口外鐵線扎牢懸掛入丹竈
之中四圍各有火通計三斤卯酉添揍如此
運之三月取出掛入地坑中三十斤火三上
任消水耗頻攙湯寒罏取出其丹色如朱橘
紫磨光聚一　糝汞五兩作大藥紫金光輝
並日
　　　服丹之法
取深靜無人汲水好井中將丹用金合封入
綿子扎定包懸掛入井中三月取出黑豆中

蒸五日五夜再用甘草湯煑一日乳三日三
夜爲輕塵細末用黄精膏子爲丸每兩分作
三百六十丸每日早晨用新汲水或人參湯
吞下一粒忌五辛猪羊血及厭穢之物不可
與人知之服畢目視萬里再聽九霄身輕駐
顔長生久視爲地仙矣
　　　還丹第五轉三清至寳丹(并鼎器圖)









石將第四轉内乾汞金九斤鑄成神室外鼐
一座髙一尺五寸徑五寸上鑄水海一座重
一斤亦用汞金鑄之深五寸徑如鼐闊嵌入
之復以金砂黄芽鑄成内室一座形如雞子
下有三足各髙一寸半室髙九寸闊三寸半

仍盖通運水法做成黄芽重三斤鍊成此室
室頂夾虚之盖下有水筦直穿透合内仍以
神室可容藥物五斤藥用辰汞五斤先用雄
英八兩硫黄八兩入辰𠳃五斤同炒令匀須
神水煑半日炒乾水火鼎打成陁塊取出爲
末將黄芽神寧入藥令滿合定透入水筦并
合上夾水盖盖上水筦透入金水海中俱用
脂礬塞定令乾入至妙清水于水海之中外
鼐六一泥封固通身厚二指鐵線扎定懸掛
於丹竈之中開三方寅午戍之門下火按時

按方每三斤火一方入之二門出火炁日火
三次補之三斤三移寅午戌運火六十日取
出掛地坑中坐灰上四十五斤火三上任消
水耗頻添温湯寒罏取丹紫霞光色神彩曜
日每一字點五金俱爲紫金乃一字化五兩
也一字仍乾世汞五兩成上世天寶復可點
銀五兩成金此藥内室之上有紫粉輕塵在
頂上收之積入金合便是大丹之體也不可
輕用留爲九轉還丹
　　　還丹第六轉隂陽交泰丹(并鼎器圖)









右將第五轉澆底重凝之質九斤以水火鼎
𤇨成汁鑄成外鼎一座髙如初一尺二寸徑

四寸却用金皮作外墻包護丹鼎恰好相著
次將乾汞紫金二斤鑄成神室一具雞子形
合髙七寸徑三寸半内用積下輕塵八兩入
逼過制訖朱汞一斤雄黄飛英四兩研匀令
姤不見星入於神室中再合定外以金砂黄
芽末填定令平滿室封口室底用金八兩造
一圜三寸半慳入神室之底圜髙三寸半兩
邊有穴揷入金水筦至神室頂上合面爲一
直上通金水海底面水海金重一斤其水筦
抱定神室却用金砂黄芽末補填室外令平

實不露出室黄土鍊包外鼎二指厚令乾次
下水海重封掛入丹竈中運水火符候二箇
月卯酉三方抽添各火三斤一次日足取丹
坐於地坑中五十斤火三上任消水耗頻添
温湯寒罏取出其辰汞皆成紫金液雪一字
乾汞十兩成上世天寶每金一兩可充世銀
二兩或三兩成黄金水海并神室之下飛上
紫霞液雪收積入金合皆大丹者也
　　　還丹第七轉五嶽通玄丹(并鼎器圖)









右將第六轉神室内重凝之質并前有重質
之鼎同鍊成汁變化有紫色神光明復用黄
英點入(九斤至十斤/皆可成鼎也)傾岀土模子中成山地

髙低突凹之形勢却用神水煑過朱汞五斤
傾入丹基地上坐于三斤金混沌内上用六
轉丹末盖面外用法泥等鍊固甆合嵌入金
合仍以盖盖面重封下水上火掛入丹竈中
每日火五斤任消水耗攙湯至来日一換入
仍用五斤不增不減養至二月日足去金陽
盖換上金水海中者抵下合中封口縫再外
固鐵線扎牢仍懸掛入丹竈之中再底火一
月三方各一斤卯酉抽換日足取出掛地坑
中上下水中用火三十斤一上又二十斤一

上任消取出開合皆成金蠶玉筍或成獅象
牛馬之形或如人之勇猛將軍之狀其類不
等皆感日辰直宿之靈天地英雄之炁結靈
異如此水火隂陽之秀每字制汞十兩成上
世天寳每金一兩可點世銀五兩成黄金每
次水海之下皆有飛上五色慶雲之類此是
飛化靈英神炁輕清之大藥收之金室㮣是
水火温養之以候入大丹之用也
　　　還丹第八轉太極中還丹(并鼎器圖)









右用朱汞五斤入三黄飛英一斤水火鼎飛
鍊成丹砂神水煑過却用第七轉内玉筍金
蠶等末五斤同研朱丹五斤却用七轉巳成

神室丹地增添金砂黄芽丹一十六斤同煑
匀大火鑄成鼎器一具作混沌形髙二尺徑
中八寸外再用華金五斤作皮包護藥鼎令
相著再以金汞金八兩作空毬子一箇髙圓
共三寸兩頭各有水筦二兩金水筦下有底
上有口直穿出藥鼎之外灰之面上下水斗
通運温水入之中虚之間四畔入前十斤藥
實築令半滿藥盖盖定鐵線扎牢法鍊黄土
外固二指厚令乾用鐵線結定掛入神竈中
先運鼎火一斤卯酉抽換五日次下底火十

兩五日再還鼎火一斤五日再下底火十兩
五日水耗攙湯勿令溢出于外須用水斗攙
之如此火上一斤下十兩運之三月足取出
于坑地中五十斤火三上頻入温湯任火自
消寒罏取出丹皆作金膏之物紫光灼人其
味甘如宻而大藥熟矣一兩可糁汞一斤成
紫色大金寳若此丹一兩可去點銀十兩爲
大藥之金又可一兩乾汞十兩成金矣此外
有飛復金霜液雪即大還丹也
　　　還丹第九轉金液大還丹(并鼎器圈)









右用前運出還丹紫金五十兩鑄成神室一
座髙七寸徑五寸上盖頂外用黄芽金精二

十四斤鑄成鼎一座髙一尺五寸徑九寸内
鑄五柱中低四寸髙二寸半以峙神室再還
丹金一斤鑄作尖底水鼎可盖過金鼎之外
尖底直筦挿入混沌合内如鍊丹之初次用
第八轉丹末金膏於混沌外作敷盖之藥混
室之内大塊丹砂一斤神水煑過却用久積
丹糝不拘多少鋪盖令滿止之或將塵粉同
研朱汞亦得爲大還丹也合定下水海金鼎
挿入重封口縫外固黄泥八十一大兩百度
入𪉹礬水紙筋等打熟固外鼎一指半或二

指厚鐵線牢扎鐵絡懸掛入三級法象神罏
之中置於壇前香火晝夜不絶立刻漏運水
火符候八門開闔下火上水抽添移換後有
斤兩法度行大周天水火之一年外以罩盖
三級之器(另/具)不許一切人入次嵗起丹鼎於
地坑中醮盟
上帝不許水海仍運水入内發四圍火三十
六斤作三次上如此九日臨終灰罨定過三
宿寒罏取丹皆成異色瓊瑰玉蘂紫霞膏光
明奪日分爲三分一分祭天作福一分拯濟

貧民一分鍊度幽㝠餘丹深埋水浸百日蒸
薰出毒每分八十一粒用黄精膏子爲丸作
一年服之畢大醮三界神祇告盟
三清天帝三官九府鍊丹得道仙人祖師九
州分野得道神仙以待冲舉也
　　　大丹周天火候
自冬至十一月吉日起火三十日各增一兩
增至九月復降之盡立冬之前住水火九煅
時須擇吉地吉日建壇立鼎安罏取正向南
向山水秀麗之地所絶人事却去雞犬貓伏

屍故氣之地清心齋戒勿染塵勞精心專志
守火看候勿動名利色慾之心須得三人同
志可也
　　一日朔火一兩水十四兩
　　二日火二兩水十三兩
　　三日火三兩水十二兩
　　四日火四兩水十一兩
　　五日火五兩水一十兩
　　六日火六兩水九兩
　　七日火七兩水八兩

　　八日(上/弦)火八兩水七兩
　　九日火九兩水六兩
　　十日火十兩水五兩
　　十一日火十一兩水四兩
　　十二日火十二兩水三兩
　　十三日火十三兩水二兩
　　十四日火十四兩水一兩
　　十五日火十四兩水一兩
　　十六日火十四兩水一兩
　　十七日火十三兩水二兩

　　十八日火十二兩水三兩
　　十九日火十一兩水四兩
　　二十日火十兩水五兩
　　二十一日火九兩水六兩
　　二十二日火八兩水七兩
　　二十三日火七兩水八兩
　　二十四日火六兩水九兩
　　二十五日火五兩水十兩
　　二十六日火四兩水十一兩
　　二十七日火三兩水十二兩

　　二十八日火二兩水十三兩
　　二十九日火一兩水十四兩
　　三十日晦火一兩水十四兩
右此火候神仙之所不傳下士藥一斤火一
斤一年三百八十四銖亦一斤每一陽爻火
二兩每一隂爻水二兩半六爻共得一十五
兩一斤之數乾用九坤用六共一十五兩矣


金華冲碧丹經祕旨卷下
