






欽定四庫全書
亢倉子注
唐何粲撰
全道篇第一(心冥虚極徳洞𤣥㣲功並四時蒼生自化)
亢倉㜽(古子字上从巛髮也師古曰子者人之嘉稱)居羽山之顔弎(古三字或作參)
(數名)秊(秊从禾千穀熟也取禾嵗一⬤也俗作年羽山尚書禹貢在徐州舜典云殛鯀于羽山蓋在東裔後)
(屬魯國顔山之南面也莊子引此章云北居㟪壘之山即此山是也)俗無疵癘而仍穀⬤
(聖賢所在天祐之福故俗無疵癘而五穀豐稔頻⬤曰仍)其俗竊相謂曰亢倉㜽之

始来吾鮮⬤(从火肰燒也借為語助作然非)異之(鮮然驚異之貌異其虚懐寂泊不存近情)
今吾日計之不足嵗計之有餘其或聖者邪(驗其利益故疑之為)
(聖人)盍相與尸而祝之⬤(音社)而稷之虖(虖俗作乎語助盍何不也既䝉厚利)
(欲立為君主而建置宗廟并及社稷壇壝祝祭南面事之乎)亢倉㜽聞之色有不釋
其徒黶(一本黯)啜從而啓之(黶啜亢倉㜽門人也欲知其心故從而諮啓)亢倉
㜽曰吾聞至人尸居環堵之室而百姓猖狂不知其所
如⬤(古往字之也至人㝠心絶慮有𩔖於尸無事蕭然獨居環堵蒼生欣慕其往歸依察其所歸非由知)
(者也)今以羽俗父子竊竊焉將爼豆予我其的(一作杓)之人

邪(竊竊私議之謂也我本栖𨼆全道任真今乃爼豆相尊反成人之標的)吾是以不釋(舍也)
於老聃之言(老聃言我旡為而民自化我無事而民自足我好靜而民自正今乃反此故不釋其)
(言)黶啜曰不者(不者猶不然也)夫尋常之汙巨⬤無所還其體
而鯢鰌□(音為)之制步仞之丘巨獸無所𨼆其軀而㜸狐
□之祥(八尺曰尋倍尋曰常汙池也還⬤也鯢小魚而有脚制猶専擅也六尺曰步七尺曰仞㜸妖也)
(詳善也言小水不能容巨魚小丘不能藏大獸喻亢倉子道德既髙必須厚禄也)且也尊賢叓
(音事古作叓从史之省聲)能嚮善就利自堯䑞以固⬤而况羽俗虖
先生其⬤矣亢倉㜽曰譆来(譆歎聲也怪其不逹已志故發譆歎將欲告之致逺)

(故呼之来)夫二子者知虖(二子堯䑞也知乎言豈知之)函車之獸介而離
山罔罟制之吞舟之⬤蕩而失水螻蟻苦之故鳥獸居
欲其髙⬤鼈居欲其湥(古深字从水突聲淺湥之對)夫全其形生之
人藏其身也亦不厭湥𦕈而已(函盈也介孤也𦕈逺也)吾語若(若汝)
(也)大亂之本⬤虖堯䑞之間其□(音終)存虖(音乎)千代之後
必有人與相食者矣(事有先成後敗始吉終凶胡可必邪故堯舜禪讓而光一時之美迹)
(流後代成簒弑之禍故莊子云堯舜讓而帝噲之讓而絶湯武爭而王白公爭而滅斯其效歟夫惟不立善名)
(者則事迹冥絶无所企慕耳)言未終南子榮之樗色蹵⬤膝席曰樗

秊運而長矣將奚以託業以叓(音事)斯言(榮之樗莊子所謂南禜趎也既)
(聞髙誼將欲蹵然變色歛膝於席願垂告示以敬事此言)亢倉㜽曰全汝形抱汝生
无⬤(古悖字从⬤子亂也逆也)汝思慮營營若此緒秊或可以及此
言(營營運動不息也緒終也全形抱生不運思慮虛心冥寂道自居之比此終秊可及此言也)雖⬤
吾才小不足以化㜽㜽胡不南謁吾師聃(聃老子名)亢倉㜽
既謝榮之樗不釋羽俗而龍化虖天下(謝遣也不釋羽俗潜遁而遊如)
(龍變化與時升降)水之性清土者抇(胡骨反)之故不得清人之性
夀物者相之故不得夀(抇亂也人性夀考為外物所亂使不終天年)物也者

所以養性也今代之惑者多以性養物⬤不知輕重也
(衣食養性不可一日而无而惑者乃損性以求物物愈積而性愈傷殊不知性重物輕倒置也)是故聖
人之於聲色滋味也利於性⬤取之⬤(音害利害之對)於性⬤
捐之此全性之道也㸘(古萬字數名)人操弓□(音共)射一招(又音)
(鵰)招无不中㸘物章章以⬤一生生无不傷(捐棄也操持也招射)
(的也章章猶擾擾)故聖人之制萬物也全其天也(聖人抑制萬物不使傷性)
(以全天真)天全⬤神全矣神全之人不慮而通不謀而當精
照无外志凝宇宙悳若⬤墬(古地字从⬤土彖聲與埅同)⬤上□⬤

㜽而不驕下□匹夫而不惽此之謂全道之人(神全之人智慮)
(充溢志氣凝乎宇宙覆載之徳同乎天地雖貴為天子賤為匹夫不以窮達而迴其志)心平正不
□外物所誘曰清清而能久⬤(古則字从鼎刀𨽻作則)朙朙而能
久⬤虛虚⬤道全而居之秦佚死亢倉㜽哭之(秦佚古之有道)
(者蓋老子之友也)其役曰天下皆死先生何哭□也(役門人充使役也死)
(生之道古今是常達人休之不哭可也)亢倉㜽曰天下皆哭安得不哭(順物)
(而哭雖哭而非哭)其役曰哭者必哀而先生未始哀何也(未始未嘗)
(也世人之哭必生哀痛今先生雖哭不見哀傷敢問何故)亢倉㜽曰舉天之下吾无

與樂安所取哀(夫有樂必有哀人之常情也達人大觀豈有疎親既不與為樂亦无所取哀)
蜕墬之謂水蜕水之謂气蜕气之謂虚蜕虚之謂道(蜕者)
(免蜕之謂也夫蜕地之謂水蜕水之謂气蜕气之謂虚蜕虚之謂道猶至人不係情於哀樂然後為極者也)
虚者道之體靖者道之埅(音地)理者道之綱識者道之目
(言至人能虚能靜有理有識者則能契道之形躰知道之綱目)道所以保神悳(古徳字从心直)
(聲有徳者心直)所以宏量禮所以亝(音齊平也)物物所以養體(四者皆可)
(以資身不可暫无)好質白之物者以黑□汚好質黑之物者以
白□汚吾又安知天下之正潔汚哉由是不主物之㓗

汚者矣夫瞀(莫豆反)眎者以黈(偷厚反)□赤以蒼□𤣥吾乃
今所謂皁白安知識者不以□頳黄吾又安知天下之
正色哉由是不遁物之色矣(瞀風眩也黈黄色也赬赤色也夫有風眩之疾者視)
(物不能審也故以黄為赤以青為黑亦猶凡俗之情妄執㓗汚雖有大聖亦孰能正之故不生其潔汙不流遁)
(於衆色)夫好貨甚者不見他物之可好好馬甚者不見
他物之可好好書甚者不見他物之可好吾又安知天
下之果可好者果可惡者哉由是不見物之可以保戀
矣无能滑吾眞(音真)矣陳懐君桺使其大夫禱行聘於魯

(陳懐君諡桺名也禱大夫之名)叔孫卿私曰(叔孫其氏世為魯卿)吾國有聖人若
知之乎(聖人謂仲尼)陳大夫曰奚以果朙其聖叔孫卿曰能
廢心而用形(聖境超殊非凡情所測徒見其應接世務便證以為聖人豈知其所以聖哉)陳
大夫曰弊邑⬤小亦有聖人異於所聞曰聖人謂誰陳
大夫曰有亢倉㜽者偏得老聃之道(門人中最為稱首故曰偏得)其
能用耳眎(古視字从目示聲)目⬤(古聴字从耳壬聲)定公聞而異焉使
叔孫氏報聘且⬤(⬤音致)亢倉㜽待以上卿之禮亢倉㜽
至賔于亞寢(亞寢公之次殿)魯公卑辭以問之亢倉㜽曰吾能

眎⬤不用耳目非能易耳目之所用告者過也公曰⬤
(音孰本作□)知是(一本孰如是)寡人增異矣其道若何寡人果願
䎹之亢倉㜽曰我躰合於心心合於气气合於神神合
於无其有介⬤之有唯⬤之音雖逺際八荒之表邇在
睂(古眉字从目上象額理)睫之内來于我者吾必䀆知之乃不知
□是我七竅手足之所覺六腑五臟心慮之所知其自
知而已矣(心形泯合神气冥符洞然至忘與符同躰然後心亦靜而志彌逺神愈黙而昭愈彰理極)
(而自通不思而𤣥覽非至聖至神其孰能與此斯固靈真之要極重𤣥之妙道也)

用道篇第二(无非利物上合天心克已歸仁化行刑措)
⬤不可信墬(音地埅同)不可信人不可信心不可信惟道可
信賢主秀士豈知哉昔者桀信⬤與其⬤四海已不勤
於道⬤奪其國以授殷紂亦信⬤與其⬤四海已不龔
於道⬤奪其國以授周(與猶以也祖主也夏桀殷紂躰淫奢縱自謂有民有命稟在上)
(天窮凶肆虐不修其道故天奪其國以授於湯武)今夫惰䢉(音農从䢅㓙聲耕也)信地實
生百穀不力於其道埊(亦地字墬埅同)竊其菓稼而荒翳之(惰農)
(之人信地生穀不勤耕耘稂莠荒蕪故不能獲菓種)齊后信人之性酧讓不朙於

其道舉全境以付人人實鴟義而有其國(齊簡公信人性不朙酧讓)
(為陳恒所弑人取其國鴟義貪殘也)凢人不修其道隨其心而師之營欲
茂滋災疾朋舋戕身損夀心斯⬤之矣(人自師心不遵聖教營欲熾盛)
(百殃斯集此乃心為身害朋群也舋動也戕害也)故曰惟道可信(道者坦蕩怙怡無所染著)
(人能虚心歸道則身命安全)⬤埅非道不能悠久(天得一以清地得一以寧)蒼生
非賢不能靖順庶政非才不能龢(古和字)理(賢才皆用道以理物)夫
用道之人不露其用畗(古福字从田髙省有⬤之義)滋㸘(古萬字)物功
歸无有(潛功宻濟百姓謂我自然)神融業茂霛(古靈字善也)慶悠長(融通也神)

(理通達徳業榮茂厚善所積慶流後裔)知而辨之謂之識知而不辨謂之
道識以理人道以安人(辨析事物使人去惡就善所以理人也含𢎞冲寂无所毁譽所)
(以安鎮浮競也)夫鷄曟(音辰从晶辰聲)而作負日任勞流汗灑埅夜分
僅息䢉夫之道也(鷄辰鷄鳴之旦也夜分中夜也負日謂日所曝也僅少也)俯拾仰
取鋭意錐撮力思摶精希求利潤賈豎之道也嚥氣谷
神宰思捐慮超遥輕舉日精鍊㒨髙士之道也(燕氣胎息五牙)
(之𩔖也谷養也宰割也日精吸日精也鍊仙鍊質而升仙也)剸情耑(作端非正也)想畢志
所吏倫揆忘寢謀効位司人臣之道也(専情正想盡志於所事之君遵)

(理揆度効功於所司之位是人臣之道也)清心省念察驗近習務求賢良以
安㸘姓人王之道也(清心寡嗜欲也省念无私也近習近臣也)若由是𩔖之
各順防(音序恐是䦽字誤)其志度不替□(音塞)其業履是謂⬤下
有道(農夫賈豎各保其業明君賢臣各脩其道則天下順序而業履安定矣)導筋骨⬤形
全剪情欲⬤神全靖言語⬤畗(古福字)全□(古克字能也)保三
全是謂清賢道悳順⬤鬼神助信義□⬤君子全禮義
備⬤小人懐有識者自是無識者亦自是有道者靜默
闇鈍者亦靜默物固有佀是而非佀非而是先號後笑

始吉終凶身可親而才不可親才可敬而身不堪敬敬
甚⬤不親親甚⬤不敬親之而疎疎之而親恩甚⬤怨
生㤅(古愛字从心旡聲恩也)多⬤憎至有以⬤□(音為)䝿有以緩□
䝿有以直□䝿有以曲□䝿百叓之⬤其由甚□不可
不知是故智者難之靜⬤神通竆⬤意通䝿⬤語通冨
⬤身通理勢使⬤同道者相㤅同蓺者相嫉人情自⬤
也(情通无求則相愛爭能好勝則相嫉勢使然也)多才而好謙貧賤而不諂處
勞而不□辱冨䝿而恭勤可謂有悳者也

政道篇第三(順天行令不擇親疎異域同歸望風而靡)
人无灋以知⬤以四時寒暑日月星䢉(音辰)之所行知⬤
若四時寒暑日月星䢉之所行當⬤諸生血气之𩔖皆
得其處而安其産矣人臣亦无灋以知主以主之賞罰
爵禄之所加知主若主之賞罰爵禄之所加⬤⬤親疎
逺近賢不肖者皆䀆其力而以□用矣信全⬤⬤下安
信失⬤⬤下危夫百姓勤勞⬤物殫䀆⬤爭⬤(音害)之心
生而不相信矣人不相信由政之不⬤也政之不⬤吏

之辠也吏之有辠刑賞不齊也刑賞不齊主不勤朙也
夫主勤朙⬤刑賞一刑賞一⬤吏奉灋吏奉灋⬤政下
宣政下宣⬤人人得其所而交相信矣是知□下不相
信者由主不勤朙也亢倉㜽居息壤五秊(息壤是周地)霛王
使祭公致篚帛與紉璐(靈王周王也祭公周之卿士也璐美玉也靈王慕亢倉子之徳)
(使祭公致玉帛之禮以聘之篚盛帛之篚也紉所以貫玉者也)曰余末小㜽否悳忝位
水旱不時藉□人君何以禳之(靈王云我淺末小子不有其悳忝居寳位致水)
(旱失時人遭飢困故請問乎禳辟之方)亢倉㜽曰水陰沴也陰於國政𩔖

刑人叓𩔖私(沴亂也水陰象陰主刑水又潜流私匿之𩔖也若刑獄不直人事多私則有人事之)
(災)旱陽過也陽於國政𩔖悳人叓𩔖盈(旱陽象陽主徳陽為顯盛驕盈)
(之𩔖若君不脩其徳人事盈多則有大旱之災)楚以□凡遭水旱天㜽⬤正刑
脩悳百官⬤去私戒盈⬤以𩔖而消百畗日至矣(楚亢倉㜽)
(名也後皆倣此此段有理)鄭有胡之封珪戎弓(胡國名封珪大珪也戎弓弓名也二物本)
(胡國所有後為鄭所得)異時失同於荆(異時猶他時也諸侯殷㑹曰同荆楚舊號也蓋時楚)
(大諸侯共朝於楚為㑹同之期而後鄭至)荆曰必得封珪戎弓不⬤臨兵于
汝(荆恃強大欲行非義因鄭後期脅而迫之將求二物)鄭君病之駕見亢倉㜽曰

封珪戎弓先君得之于胡綿代功寳傳章翼嗣(病患也綿厯也)
(翼嗣謂後嗣先君得此二物敬而藏之欲傳示子孫以為有功之寳)今荆恃大而曰必得
不⬤臨兵國危矣寡人欲以他封珪戎弓⬤若之何(他封)
(珪別珪也)亢倉㜽曰君其少安(勸君少安勿懐憂懼)今是(猶言今如是也)楚亦
有寳於此(亢倉子以信義為寳)飾楚之寳以貰罪於君楚所不能
(貰賒也偽以他珪欺誑大國取我誠信光飾而符雖罪可延賒終致後戮陷君於罪虧我信義故我不能為)
君必⬤(致字)夫真(勸鄭君勿以他珪徃)今荆以淺鮮之過而負其威
刑申逞不直以耗敓(音奪)與國荆失諸侯於是乎在諸侯

聞之將警(一作驚)勸備(備字疑衍文)倫比勤朙會同上義固存
鄭其□首君姑待之豈必非畗(淺鮮小貌也負恃也逞快也倫比猶等倫也姑)
(且也鄭之失期實為小過荆恃強大欲肆威刑脅迫珪弓侵奪與國无悳貪取必失諸侯矣)於是以
胡珪戎弓⬤未至郢(郢荆所都)荆人聞之(聞亢倉㜽之謀)曰彼用聖
人之訓辭吾焉取此以⬤不直於□下而令諸侯實生
心焉遽反其賂而益善焉(暴猶露也遽急也賂即鄭之珪弓也)人之情欲
生而惡死欲安而惡危欲榮而惡辱□下之人得其欲
則樂樂⬤安不得其欲⬤苦苦⬤危若人主放其欲⬤

百吏庶⬤(音長齒髙位尊也)具㞡其欲(放謂放縱也百吏百官也庶長衆士之長展申)
(也)百吏庶⬤具㞡其欲⬤□下之人貧者竭其力富者
竭其財四人失其序(士農工商失其次序)皆不得其欲矣□下之
人不得其欲⬤相與提攜保抱逋逃𨼆蔽漂沝(音流)捃采
以祈性命(捃拾也采取也拾取野果求養性命)吏又從而捕之是故不勝
其危苦因有羣聚背叛之心生⬤國非其國也勿貪户
口百姓汝走勿壯城池百姓汝疲賦歛不中竆者日竆
刑罰且貳䝿(恐是⬤字)者日䝿科禁大行國⬤以傾(不平也)官

吏非才⬤寛猛失所⬤(古冝字)與百姓爭利⬤狡詐之心
生所以天下姦而難知⬤下難知⬤上人□上人□⬤
下益惑下既惑⬤官⬤勞官⬤勞則賞不足勸刑不能
禁易動而難靖此由官不得人故也政術至要力於審
士(力猶勤也)士有才行比於一鄉委之鄉(士能和比一鄉則委一鄉之政以任)
(之)才行比於一縣委之縣才行比於一□(音州)委之□才
行比於一國委之國政而後廼能无伏士矣(各得展其才用則无)
(𨼆伏之士矣)人有惡戾於鄉者⬤誨之(戾罪也人有罪戾者則一鄉之長者教誨)

(之)不改是□惡戾於縣⬤撻之(在鄉不改則送縣而撻之)不改是□
惡戾於國⬤誅之廼能無復逆節矣誠如是舉□下之
人一一□(古畏字)懐無有干⬤諂慢之萌矣此之謂靖人
(賢人獲用暴惡遷善則天下之人安靖也)凡□天下之務莫大求士士之待
來莫善通政通政之善莫若靖人(人主通達政教則士歸之衆賢共理莫善)
(於靖人矣)靖人之才蓋以文章考之百不四五(文章浮華矯而不實今以)
(文章考覈靖人之才百无四五)以言論考之十或一二(有言者不必有徳有徳者不必)
(有言故十中或有一二)以神器靖作態度考之十全八九(賢良心廣體胖)

(神器冲和動靖態度必合儀則審而察之十中得八九矣)是皆賢王慶代朙識裁擇
所能爾也(外雖有賢才而王無明識亦不能以裁擇)王□下者若以文章取
士⬤翦巧綺繿益至而正雅□(音素)實益藏矣(末世文章尚於綺靡)
(則雅素之士不来矣)以言論取士⬤浮掞游飾益來而蹇諤諍直
益晦矣(浮游華飾之士貴則蹇諤忠諍之才伏矣)以神气靖作態度取士⬤
外正内邪益尊而清脩朙實益𨼆矣(内無明識故在擇不得其人)若
⬤者賢愈到政愈僻令愈勤人愈亂矣(用非賢為賢乃益所以亂)夫
□下至大器也帝王至重位也得士⬤靖失士⬤亂故

人主勞於求賢逸於任使嗚嘑守圀(音國)聚人者其胡可
以不叓試於士虖人情失⬤主所㴱恤失⬤之大莫痛
刑獄夫朙達之才將欲⬤訟或誘之以詐或脅之以威
或開之以情或苦之以戮雖作設權異而必也公⬤(一物)
(失宜明主之所深恤况刑獄之大乎夫察獄問囚務得其實或有𨼆匿則設威以脅之開導之以實情或苦切)
(之以刑戮雖權變多端終無枉濫也)故使□下之人生無所於悳死無所
於怨(理自當生故生無報徳理自當死故死無怨恨)夫秉國建吏持刑若此可
謂至官至官之代羣情龢正諸産咸⬤㤅敬交㴱上下

條固不可揺蕩有𩔖一家茍違領(一作順)凌逆安得動哉
⬤王返正既宅⬤邑務求賢良等聞一善⬤(音喜)豫連日
(平王承幽厲之後天下板蕩無復紀綱於是撥亂反正東遷洛邑改革前非務求賢哲得聞一善累日歡悦宅)
(居也天邑即洛邑也等猶得也)左右侍僕累言大臣有賢異者如是踰
嵗(侍僕左右小臣也見王喜悦承意阿諛)王曰余一人于悳不朙務求賢
異益⬤(古恐字从心工聲愳也)山澤遺逸不舉豈樂聞善以自閉
塞哉廼者仄媚僕臣累譽權任頗階左右意余孱昧无
能㫁朙徒唯□(音共)龢依違浸⬤自賢敗悳莫此□多不

時匡遏就兹固黨(仄媚邪媚也權任大臣也階升也孱弱也依違相依也邪媚小臣稱揚權)
(任階縁左右共相䝉蔽謂我闇弱不能明察若不遏絶黨固滋深)於是棄左右近習三
人於市(謂殺之而暴尸於市也古者刑人於市與衆共棄之)貶庶司尹⬤五人(庶司)
(尹⬤謂權任大臣也)曰無令人臣附下罔上持祿阿意天下聞之
稱□齊朙海南之西歸者七國至理之代輿服純□(音素)
憲令寛簡禁網疎闊夫輿服純□⬤人不勝羡(不相企羡)憲
令寛簡⬤俗无忌諱禁網疎闊⬤易避難犯若人不勝
羡⬤嗜慾希微而服役(此役字从人荷殳行戌會意)樂業矣(服從也從於所)

(伇之業也)俗无忌諱⬤抑閉開舒而歡欣交通矣(凡所抑閉既由忌諱)
(令既无忌諱皆得開舒也)易避難犯⬤好惡分朙而䝿悳知恥矣(貴徳)
(則不犯知恥則易避)夫服伇樂業之謂順歡欣交通之謂龢䝿悳
知恥之謂正浮墮之人不勝於順逆節之人不勝於龢
姦邪之人不勝於正順龢正三者理國之宗也□(音衰)末
之世輿服文巧憲令禳祈(禳祈煩多也)禁網頗僻夫輿服文
巧⬤流相炎慕(俗尚文巧則下人隨流遞相企慕如火之上炎)憲令禳祈⬤俗
多忌諱禁網頗僻⬤莫知所逭(逭猶逃也)若流相炎慕⬤人

不忠潔而恥樸䝿華矣俗多忌諱⬤情⬤不通而上下
膠戾矣莫知所逭則讒⬤(音乎果反)繁興而衆不懼死矣夫
恥樸䝿華之謂浮上下膠戾之謂□(音塞)衆不懼死之謂
冒真正之士不官於浮公直之士不官於□器能之士
不官於冒浮□冒三者亂國之梯也荆君熊圉問水旱
理亂(熊荆之姓圉名)亢倉㜽曰水旱由天理亂由人若人叓龢
理雖有水旱無能□⬤堯湯是也(堯時九年洪水湯時七年大旱)故周
之秩官云人強勝⬤(秩官周書篇也)若人叓壞亂縱無水旱日

益崩離且桀紂之滅豈惟水旱(桀紂之君暴虐貪淫以滅亡非獨水旱也)荆
君北面遵循稽首曰天不棄不穀及此言也(遵循退行也荆君敬)
(重亢倉子故稱曰天不榖王公之卑稱也言亢倉子不棄於我故得聞此言也)乃以𢎞璧十朋
為亢倉㜽夀拜□亞尹(𢎞璧大璧也十朋十雙也亞君少尹)曰庶吾國有
瘳乎亢倉㜽不得已中宿微服違之他邦(瘳差也違去也)至理
之代山無偽𨼆市無邪利朝無佞祿國産問何由得人
俗醇樸(國産鄭大夫公孫僑字子産)亢倉㜽曰政煩苛⬤人姦偽(法令)
(滋彰盜賊多矣)政省一⬤人醇樸(其政悶悶其人醇樸)夫人俗隨國政之

方圓猶蠖屈之於葉也食黄⬤身黄食蒼⬤身蒼曰何
□⬤人富亢倉㜽曰賦歛以時官上清約⬤人富賦歛
無節官上奢縱⬤人貧勾粤之簳鏃以精金鷙隼為之
羽以之棓箠⬤其與槁樸也無擇(勾粤東粤也簳箭簳也鷙隼鵰鴞之𩔖也)
(棓箠打擊也爾雅云東南之美者有會稽之箭焉勾粤之地以精金為鏃以隼翎為羽用之打擊則同於槁樸)
(無擇由无異也)及夫蕩寇爭⬤(音衝)覿武决勝加之駭弩之上則
三百步之外不立敵矣(排蕩冦敵爭衝决勝如此則勾粤之簳加於強弩之上無立敵)
(者矣)蜚景之劒威奪白日氣盛紫蜺以之刲穫⬤其與劂

刃也無擇(蜚景神劍也劂鎌也神劍雖利以之穫禾則同於鎌刃也)及夫凶邪流毒
沸渭不靖加之運掌之上⬤千里之内不留行矣(凶邪流毒)
(謂瘟疫之氣也此神劍能辟凶邪故威灮所行千里之内未嘗留行)夫材有分而用有當
所䝿善因峕而已耳(槁樸劂刃施用常用耳粤簳蜚景以禦凶災材分所當各因時而貴)
(也劂音厥)昔者朙王聖帝⬤下龢平㸘物茂暢羣性得極善
因峕而勿擾者也⬤(古近字)古㠯來⬤下姦邪者衆正直
者寡輕薄趍利者多□方退靜者鱻姦者出言等於忠
言(巧偽亂真不能下也)遂使⬤下之人交相□⬤悲夫作灋䝿於

易避而難犯救弊䝿於省叓而一令除去豪横⬤官人
不敢務私利官人不敢務私利而百姓富史刑曰□災
肆赦赦不欲數赦數則惡者得計平人生心(惡者得計務益於姦)
(平人生心亦為不善)而賢良否塞矣人有大□賊⬤官吏捕獲因
廣條引誣陷貞良闊逺牽率冀推峕序卒蒙赦宥遇賊
⬤者訖□(音無)所快自毒而已由是⬤人遞生⬤計吏勞
政酷莫能鎮止此由數赦之過也夫人之所以惡□□
道不善者□其有罰也所以勉□有道行義者□其有

賞也今□道不義者赦之而有道行義者被⬤(音害)而不
賞欲人之就善也不亦難乎代有賢主秀士肯察此論
人怨者非不接人也神怒者非不叓神也巧佞甚人愈
怨⬤祀盛神愈怒
君道篇第四(清凈无為以身率下)
始生之者⬤埅養成之者人也(萬物之始生者由乎天地而養之者由乎人)
能養⬤之所生而物攖之謂之⬤㜽(攖擾也人能助天養物而物馴擾之)
(者是謂天子昔舜有盛徳三徙成都者是也)⬤㜽之動也以全⬤氣故此官

之所以自⬤(从大立一之上作立非)也⬤官者以全生也(天不自理故聖)
(人代天以理物聖人不能獨理故立官以輔之立官之由本以養物貴全天氣不使有虧傷)今代之
惑(此惑字當作惑字)主多官而反以⬤生⬤失所以□⬤之本
矣(後代惑心務在多官官多則政煩政煩則害物是失立官之本意也矣)草鬱⬤□腐樹
鬱⬤□蠧人鬱⬤□病國鬱⬤百慝竝□危亂不禁(鬱者)
(氣壅不通之謂也官多政煩事有壅滯如草木之成腐蠧也)所謂國鬱者主悳不下
宣人欲不上達也(姦臣蒙蔽故主徳不下宣黎庶枉屈故人欲不上達)是故聖王
䝿忠臣正士□其敢直言而决鬱□也尅己復禮賢良

自至(剋損也復反也人君能以謙損反禮則賢君歸己)君耕后⬤(古⬤字)蒼生自
化(天子親耕皇后親⬤以身率人則天下自化)由是言之⬤賢良正可待不
可求求得非賢也(君有禮讓賢臣自歸故可待也君无禮讓雖復求賢賢至亦非賢也)蒼
生正可化不可刑刑行非理也(君耕后⬤人自効之故可化也身不自為而使)
(人為之故人不從雖復刑行亦非禮)堯䑞有□人主之勤旡□人主之欲
故⬤下各得濟其欲(勤謂勞心以養物欲謂私身以奉己也)有□人主之
位旡□人主之心故⬤下各得肆其心(位謂居位而理事心謂求安以)
(自適肆者遂情也)士有⬤下人㤅之而主不㤅者有主獨㤅之

而⬤下人不㤅者(竭公忠而養天下則天下人愛之徇私心而媚一人則其主愛之)用
⬤下人㤅者⬤⬤下安用主獨㤅者⬤⬤下危人主安
可以自放其㤅憎哉由是重⬤下者當制其情(聖人以天下為)
(安危欲天下之安則人主不得縱其愛憎當抑制其私情)所謂⬤下者謂其有㸘物
也所謂有邦國者謂其有人衆也夫國以人□本人安
⬤國安故⬤(古憂字从心頁人愁則形於首會意作憂非)國之主務求理人
之術(天下以萬物為多邦國以人衆為富故當任賢輔已)玉之所以難辨者謂其
有怪石也金之所以難辨者謂其有鍮石也(怪石似玉鍮石似金)

(猶姦人外正内邪之難辨)今夫以隼翼而被之鷃視不朙者正以□
隼朙者視之乃鷃也(隼鷂也鷃雀也)今夫小人多誦經籍方書
或學奇技通說而被以青紫章服使愚者⬤而眎之正
□君子朙者⬤而眎之乃小人也故人主誠朙以言取
人理也以才取人理也以行取人理也人主不朙以言
取人亂也以才取人亂也以行取人亂也(人主明者以言行取人盡)
(皆理也主昏以言行取人盡皆亂也)夫聖人之用人也䝿耳不聞之功目
不見之功口不可道之功而百姓暢⬤自理矣(夫賢良之世也)

(不顯其名不彰其用不稱其能潜功宻濟理自𤣥暢名迹不生人無企尚故聖人貴之也)若人主䝿
耳聞之功⬤⬤下之人運貨逐利而市譽矣(若人主貴聞臣下之)
(功則姦人運其財貨隨便逐利以市聲譽)䝿目見之功⬤⬤下之人恢形異
蓻而爭進矣(恢誕形容奇異技藝夸企爭進愈亂天下)䝿可道之功⬤⬤下
之人習舌調吻而飾辭矣(利口便辨虚而不實)使⬤下之人市譽
爭進飾辭見達⬤政敗矣(尚名尚能則政理之道衰)人主皆知鏡之
朙己也而惡士之朙己也鏡之朙己也功細士之朙己
也功大知其細失其大不知𩔖矣(鏡知形之好醜士知心之善惡正形之功)

(細正心之功大今人主乃貴其細失其大豈不惑哉)於虖人主清心省叓(音事)人臣
恭儉守職太平⬤⬤矣而代主或難之吾所不知也若
人主方寸之墬不朙不斷⬤⬤墬之⬤四海之内動植
㸘𩔖咸失其道矣(方寸之地謂心所居也動謂含氣之𩔖植謂草木之𩔖)以耳目
取人者官多而政亂(取見聞之功則飾偽者衆爭進者多主不能辨故官多而政亂矣)
以心慮取人者官小而政清(用心慮神識而得人者其官甚寡而政甚理)是
知循理之代務求不可見不可聞之材澆危之代務取
可聞可見之材於虖人主豈知哉以耳目取人人皆⬤

敓(上音禳下音奪)以買譽以心慮取人人皆靜正以勤徳吏靜
正以勤悳⬤不言而自化吏⬤敓以買譽⬤刑之而不
□(音畏)代主豈不知哉
臣道篇第五(盡忠竭力謀効所同)
夫國之將興也朝廷百吏或短或長或醜或美或怡或
厲或昰或非(醜惡也怡怡也厲嚴厲也)雖⬤其言觀其貌有似不同
⬤察其志徴其心䀆於□國所以剛訐不怨黜退不愕
議得其中无違乎理故天不惑(此疑忒字誤)其峕埅不乏其

利人不亂其叓(音事)⬤(音鬼)神開贊蠻夷柔同保合太龢㸘
物化育(國之興也朝廷禄位務盡其忠各竭其能力行公正无有阿私故天時不惑地利不乏人事不)
(亂鬼神助祐逺方柔服)國之將亡也朝廷百吏姿貌多美顔色諧
龢詞氣華柔動止詳潤(亡國之臣外雖和順内懐猜忌各徇其私闇相謀害)雖觀
其貌⬤其言有若歡洽⬤察其志徴其心䀆在競位所
以聞奇⬤怪見異必愕狙嫉相蒙遂䘮其道故天告災
峕(隸作時字从日𤓰聲辰也)埅生反物(天反峕為災地反峕為妖)人作凶悳⬤神
間禍(間伺也)戎狄交侵⬤亂𢎞多㸘物不化夫不妎(音害)人

力不損官吏而功成政⬤下峊(音阜⬤也)百姓上滋主悳如
此者忠賢之臣也若費財煩人危官茍效一峕功利規
賞於主不顧過後貽災於國如此者姦臣也至理之代
官得人不理之代人得官邾龍⬤(客閑反又音慳)問叓君亢倉
㜽曰既榮死而臣人者也心莫若公(無阿私也)貌莫若龢言
莫若正公不欲露龢不欲雜正不欲犯(君不見察亦不欲犯顔而諫之)
古之清勤□國脩正今之清勤□身脩名夫□國脩政
者區處條別動得其⬤合於大體□身脩名者區處條

別⬤逺不通拘於小節是知心以道□主抵物得其所
心以事□主抵物失其所(以道為主公心也以事為主私情也抵者觸也)臣居
上位不諫下位不公不合贍其祿(贍賙給也)君不嚴敬大臣
不彰信小臣不合官其朝有才者不必忠忠者不必有
才臣不患不忠適⬤䀆忠而主莫之信不患不信適⬤
信之而莫能叓叓(事事猶用事也)上等之人得其性⬤⬤下理
中等之人得其性⬤⬤下⬤朙主用上等之人當委以
權⬤便叓肆其所□(上等之人謂賢良也公平正直無所阿私使之莅職信説匡贊雖權)

(變有時必歸於正也)用中等之人⬤當程課其功示以賞罰(中等之人)
(謂藝能之士見善則遷見惡則染故人君賞罰以制之)
賢道篇第六(克己復禮賢良自至)
賢良所以屢求而不至難進而易⬤者非□㤅身而不
死王叓適⬤䀆忠而主莫之信耳自知有才識之人外
⬤謹而内旡⬤(内旡憂慮)其於衆也龢正而不狎親之⬤彌
莊疎之⬤⬤(古退字从之从日夕會意却也)去而不怨窮厄⬤以命自
寬榮達⬤以道自止人有眎其儀賢也⬤其聲賢也徴神

識或負所朢夫賢人其見用也入⬤諷譽出⬤龔默職
司勤辨居室儉閑(諷刺君之過失譽謂稱君之美也龔黙靜慎也辨理也閑謂防閑也)其
未見用也藏身於終藏識於目藏言於口飽食安步獨
善其善貞而不怨智者不疑叓識者不疑人有識之士
行危而色不可疎言遜而理不可拔(謂遇濁世不變其志行雖危而色常)
(和言雖遜而理⬤然)凢謂賢人不自稱賢(自伐者無功故非賢也)效在官(一本)
(效在官天)功在叓叓(驗其官政察其用事即賢不肖可辨也)太平之峕上士運
其識中士竭其耐(耐音能)小人輸其力齊有掊子者材可

以振國行可以獨立(振齊也獨立謂徳行孤標不可傾拔)叓父母孝謹鄉
黨恭循念居貧無以□養施信義而遊者久之矣所如
寡合或□⬤峕夸毗者所蚩紿(如往也寡合少諧偶也夸毗謂矜恃也⬤笑也)
(紿欺也)於是負杖步足問乎亢倉㜽曰吾聞⬤(音至)人忘情
(至人虚懐與道合體故忘情也)黎人不事情(黎衆人智力愚昧不能用情也)存情之曹務其
教訓而尊信義(曹輩也中人存情情以信義為尊)吾乃不知□工(工猶能也躬行信義)
(所往寡合不知其所能為)受不信□信(世有受人之不信將以為信也)信而不見信□信
(有實為信而不為人所見信乃自以為信也)□勤慕義□義有義而不自義為義

(人有本非義而以慕義為義乃為人所稱義也)⬤⬤信義之士常獨厄隨⬤(古退)
(字)胡以取䝿虖峕而教理之所上也亢倉㜽俯而循袵
仰而譆超⬤歌(袵衣襟也譆歎聲也超然髙舉之貌)曰時之陽兮信義⬤
(音昌時之陽謂君有道也君有道則信義昌盛)時之默兮信義伏(時之默喻君暗昧也君暗)
(昧則禮義伏藏)陽與默昌與伏汨吾無誰私兮羌忽不知其讀
(汨亂也羌發聲也讀云也夫時有理亂故用有行藏陽則與時俱昌黙則與時俱藏隨流任運寧有私邪今乃)
(問我故我不知其所云也矣)夫運正性以如適而物莫之應者真不
行也真且不行謂之道䘮(信義者正性之用真者正性之本)道䘮之峕

上士乃𨼆𨼆之□義有可□也(時有可為也)莫可□者也(時有)
(泰否莫得長為)有可用也(有時而用)莫可用者也(用有行藏莫得長用)祭公問
賢材何從而不至亢倉㜽曰賢正可待不可求材慎在
求不在無(材在求而擇之不在无材)若⬤㜽靜大臣朙刑不避䝿澤
不隔下⬤賢人自至而求用矣賢人用⬤四海之内朙
目而眎清耳而⬤坦心而無鬱矣⬤自成墬自寧㸘物
醇化⬤神不能霛(天下醇和故鬼神不能見霛怪)故曰賢正可待不可
求若⬤㜽勤朙大臣龢理之求士也⬤恢𢎞方大公直

靖人之材至若⬤㜽苛察大臣躁急之求士也⬤曲心
巧應毁方破道之材至若⬤㜽疑忌大臣巧隨之求士
也⬤竒姓異名仄媚怪術之材至若⬤㜽自賢大臣固
位之求士也⬤叓文逐譽貪濁浮麗之材至若⬤㜽依
違大臣回佞之求士也⬤内忠外僻情毒言龢之材至
故曰材慎在求不在無㫺(古昔字从殘肉日以晞之假借往昔字)者黄帝
得常㒨封鴻⬤容丘(三人黄帝臣也)商王得伊尹中興得甫申
(中興周宣王也甫仲山甫申申伯也)齊桓得寗籍(即寗戚)皆由數君體道⬤

(邁)仁布昭聖武思輯灮朙寛厚昌正而衆賢求用非□
簡核而得也(⬤行也輯睦也簡核⬤也)祭公曰夫㜽云賢人不求而
自至亦有非賢不求而自至者虖亢倉㜽曰夫非賢不
求而自至者固衆矣夫⬤下有道⬤賢人不求而自至
⬤下無道⬤非賢不求而自至人主有道者寡無道者
衆⬤下賢人少不肖者多是知非賢不求而自至者多
矣祭公曰賢固濟⬤下材亦能濟⬤下俱濟⬤下賢與
材安取異邪亢倉㜽曰窘虖哉其問也(窘迫也言所問迫切)功成

叓畢不殉封譽恭⬤樸儉之謂賢(殉求也功成不居其位守恭儉以自牧也)
(謂之賢人)功成叓畢榮在禄譽灮揚志滿之謂材賢可以鎮
國材亦可以理國所謂鎮者龢寧無□人不知其力(至悳)
(潜化人莫能知)所謂理者勤率其叓人知所於徳(人賴其功故推徳於己)
一賢統衆材⬤有餘衆材度一賢猶不足如是賢材之
殊域(一賢雖少統領衆才亦有餘衆才雖多比度一賢猶不及)有居山林而諠者有
在人俗而靜者有諠而正者有靜而邪者凡眎察其貌
鄙俗而能有賢者㸘不一眎察其貌端雅而實小人者

十而九夫不練其言而知其文不責其儀而審其度不
采其譽而知其善不流其毁而斷其實可謂有識者也
訓道篇第七(至徳之用萬教之主神明共贊可不化民)
閔子騫問仲尼道之與⬤(本从□省今作孝)相去奚若(疑其相逺也)
仲尼曰道者自⬤之妙用⬤者人道之至悳(窮於本始謂之道施)
(於人理謂之孝道能通生萬物不知所由然故曰妙用孝者善事父母盡敬盡順通乎神明故曰至徳)夫
其包運⬤墬發育㸘物曲成㸘類不希性夀(性者剛柔之質夀者)
(一期之盡)其功至實而不□物府不□叓官無□功尸捫求

眎⬤莫得而有字之曰道用之於人字之曰⬤⬤者善
叓父母之名也夫善叓父母敬順□本意以承之順承
顔色無所不至發一言舉一意不□忘父母營一手措
一足不□忘父母叓君不□忘忠朋友不□不信臨下
不□不敬嚮善不□不勤雖居⬤室之中亦不□懈其
誠此之謂全⬤故至誠之至通乎神朙光于四海有感
必應善叓父母之所⬤也昔者虞䑞其大⬤矣庶母惑
父屢憎⬤之䑞心益恭愳(音懼)而無怨謀使浚井下土實

之于峕⬤休震動神朙駿赫導宂而出奉養滋謹由是
𤣥悳茂盛為⬤下君善叓父母之所⬤也(史記稱舜父瞽瞍與庶母)
(弟各皆欲殺舜使舜修廩瞽瞍從下縱火焚廩舜乃以兩笠自扞而下去得不死後又使舜穿井舜為匿孔旁)
(出舜既入深瞽瞍與象共下土實之舜從匿孔出後事父彌謹堯乃禪位焉)文王之□太㜽也
其父老矣朝夕必至乎寢門之外問寺人曰兹日安否
如何(寺人奄官主在左右侍君)曰安太㜽温⬤喜色小不安節太㜽
色⬤滿容朝夕食上(謂侍者進食於君)太㜽必眎寒煗之節食
下必知膳羞所進⬤後⬤(知所食之多少)寺人言疾太㜽肅冠

而齋(君有疾太子嚴肅衣冠而齋齋者虚心專志以祈神明使捄䕶耳)膳宰之饌必敬
眎之湯液之貢必親嘗之嘗饌善⬤太㜽亦能食嘗饌
寡太㜽亦不能飽以至于復初⬤後亦復初(君病間而太子亦復)
(初)君后有過怡聲以諷(怡悦也謂下氣怡聲㡬微諫諷)君后所㤅雖小
物必嚴龔(不敢慢君父所愛)是故⬤成於身道洽⬤下雅曰文
王陟降在帝左右(言文王所為天必助之)言文王靜作進退⬤必
贊之故紂不能⬤(贊佐也文王為天所佐故殷紂雖暴不能輒害)夢啓之夀(武王)
(夢帝與九齡文王曰汝以為何武王曰西方有九國君王其終撫諸文王曰非也我百爾九十吾與汝三焉文)

(王九十七而終武王九十三而終)卜世三十卜年七百⬤所命也善叓
父母之所⬤也閔㜽騫曰善叓父母之道既幸聞矣□
問教㜽之義仲尼曰凢三王教㜽必視禮樂(視示也)樂所
以修内禮所以修外禮樂交修則徳容發輝于貌故能
温容而文朙夫□人臣者殺其身有益於君⬤□之况
利其身以善其君虖是故擇建忠良貞正之士□之師
傅欲其知父㜽君臣⬤幼之道夫知□人㜽⬤後可以
□人父知□人臣⬤後可以□人君知事人⬤後能使

人此三王教㜽之義也閔子騫退而叓之於家三年人
無間於父母昆弟之言(上事父母下順兄弟盡善盡美故人無非間之言)交遊
稱其信鄉黨稱其仁宗族稱其悌悳行之聲溢於⬤下
此善叓父母之所⬤也齊太㜽坐清臺之上燕莊侯他
(莊侯燕諡也他名也莊一作壯字)髙冠嚴色左帶玉具劒右帶環珮左
光照右右光照左(言玉佩之光交相照也)太㜽讀書不眎莊侯他
問曰齊國有寳乎太㜽曰主信臣忠百姓戴上齊國之
寳也莊侯他應聲解劒而去(聞義而服也此章言君子尚忠信不尚華飾)於

虖人有偏蔽□(終)身莫自知已矣贒者見之寛恕而不
言小人⬤㤅而溢言親戚憐嫉而貳言人有偏蔽惡虖
不自知哉是故君㜽檢身常若有過衣其衣食其食知
其過而不⬤(音克)有以正之者君㜽恥之將欲有言識其
必不能行者君㜽罕之(君不納忠諫則罕言以避患也)當責衆人之惡
者眎已善虖哉當責衆人之邪者視已正虖哉此之謂
返朙(先審身之善正然後責人之邪惡)翟西氏之㜽甚⬤謹翟西憐其
㜽而好躁妄之言翟西□(辰)出夕返⬤曰甲死矣其㜽

信之既而甲在焉他夕⬤曰乙且⬤予其㜽伺將行仇
既而不見惡耑(作端非草木初生之題惡始發耑也)他夕⬤曰丁病矣其
㜽覘之丁誠無恙舉此𩔖也冒淹秊序㜽固⬤謹至於
訓勤益不保承鄉國之人疾其咎口謀將殺之翟西聞
而愳歸以告㜽㜽未甚信既而翟西既殺(此章戒人輕言致害雖愛)
(子猶不信之况他人乎)謂多言之人□疎露亦有辭約而不宻者
謂輕佻之人□不定亦有體閒而心躁者謂叢⬤之人
□猥細亦有外㓗而内濁者若𩔖而引之不可殫載若

非徹識安能洞詳有不可以應叓也者内靜而外動其
動而難靜(外是利貪而逐之愈得愈貪故身勞難靜)峕有不可求叓也者内
思而外待待至而後樂(謂内興情欲縁境思求心有待得而後樂不知心揺而傷性)
是故外靜而内動者揺思而損性奔走而逐利者勞力
而⬤名(惟泊然无欲不為名位所誘然後身安而性全)人生於代或有叓不遂
志而宣言云不遇峕者是无異負丹頸之罪俟峕行戮
豈不殆哉(不能危行言遜干犯時君无異負斬首之罪待戮也丹血色也)其有博才通
識未見稱用者正可云峕非不清命未與耳豈不韙歟

長於諫者務依存前人之性而剪制其情之所由□是
以彼此開進親敬殷篤不長於諫者務攻前人之性而
闇於情之所來是以彼此嫌貳猜舋日積兒童之所簡
者乃⬤耋之所非耳目之所娛者乃心慮之所疾健責
⬤下之愚者已之未贒也健責⬤下之迷者已之未朙
也(賢明者當恕愚迷者勿責)以未贒責衆愚未贒者以之亡以未朙
責衆迷未朙者以之傷(愚迷之人旡所損健責者徒自傷耳)
䢉道篇第八(夫⬤者人之天理國之道務農為本)

人捨本而叓(音事)末⬤不一令(本謂農也末謂趨浮利也人趨末則姦詐多端故令)
(不能制也)不一令⬤不可以守不可以戰(趨利多端人心不一固不可固守亦)
(不可以攻戰)人捨本而叓末⬤亣産約(人貪浮利則産業薄亣古其字)亣産
約⬤輕流徙輕流徙⬤國家峕有災患皆生逺志無復
居心人忘本而叓末⬤好智好智⬤多詐多詐⬤巧法
令巧法令⬤㠯昰□非㠯非□昰古先聖王之所以理
人者先務䢉□(古農字疑衍)䢉業非徒□墬也䝿其志也(志在)
(安人)人䢉⬤樸樸⬤易用易用⬤邊境安安⬤主位尊人

䢉⬤童(如童兒無異志)童⬤少私義少私義則公法立力博湥
䢉則亣産複(複猶重也)亣産複則重流□(不流散也)重流□則死
其処无二慮昰□下□(音為)一心矣⬤下一心軒轅几□
(音蘧)之理不昰過也(軒轅几蘧古有道之君)古先聖王之所以茂耕
織者以□本敎也昰故⬤㜽躬率諸侯耕籍田大夫士
第有功級勸人尊墬産也(第次第也月令云正月中氣天子乃擇元辰親載耒耜置)
(之車左率公卿諸侯大夫躬耕籍田天子三推公五推卿諸侯九推是以功級勸人也)后妃率嬪
御⬤(一作⬤又作蚕)於郊桑公田勸人力婦敎也(月令云三月中氣命有司)

(无伐桑柘乃修⬤器后妃齋戒享先⬤而躬桑以勸⬤事祭義云古者天子諸侯各有公桑⬤室近川而為之)
(君卜三宫之夫人世婦之吉者使入⬤于⬤室世婦率⬤奉繭以示于君遂獻于夫人夫人繰三盆手遂布于)
(三宮夫人世婦之吉者使繰之此勸婦教也)男子不織而衣婦人不耕而食
男女貿功資相□業此聖王之制也(貿易也)故敬峕㤅日
埓實課功(埒量也)非老不休非疾不息一人勤之十人食
之(上農夫食十人)當峕之務不興土功不料師旅男不出御女
不外嫁以方䢉(興土功理師旅行婚嫁皆謂方農業也輝運也謂男子不親御)黄帝曰
四峕之不正正五榖而已耳夫稼□之者人也(稼種也)生

之者䒶也養之者墬也昰㠯稼之容足耨㞢容耰(耨鋤也耰)
(謂鋤器也)耘㞢容手(耘除草也)昰謂耕道(種苖可使容足耨之可使容耰耘之可容手)
䢉攻食工攻器賈攻貨(攻理也)峕叓不龔敓之㠯土功昰
謂大⬤(君王不恭農事而⬤其時以興土功則大凶之道也)凡稼蚤者先峕暮者
不及峕寒暑不節稼乃生災(謂大早大晚者不得中和之氣)冬至已後
五旬□七日而昌生(旬十日也五十七日在立春節中而草木昌發)於昰虖始
耕叓䢉之道見生而□生見死而穫死(因天時而興民利也藝種也穫)
(刈也)⬤發峕埅産財不與人昋(音期)有秊祀土無秊祀土(有年)

(豐年也无年荒年也祀土祭社稷也春祭祈豐年也秋祭報成熟不以有年則祭无年不祭所以祈地利重人)
(命)無失人峕迨峕而作過峕而止老弱之力可□盡□
(迨及也雖老弱可使盡耕所以趨使也)不知峕者未至而逆之(謂興農大早)既
往而慕之(時既過往而慕之是大晚)當其峕而薄之(雖當其時而用功寡薄所收亦)
(不多)此從叓之下也(此三者雖從農務不得其時故云下也)人耨必以旱□
埅肥而土緩(夫鋤必用旱時旱時則草易死而土脈肥緩)稼欲産於⬤土而
殖於堅者(殖長也下種欲其土細如塵則地虚而根深及苖深長也得雨則土堅土堅則莖固也)
慎其種勿□數□無□疎(數謂煩宻)於其施土無□不足□

無□有餘(施土謂施種於土也種不足則傷疎而費地於有餘則傷宻而損穀不費不損取其中也)
甽欲湥以耑畝欲沃以⬤(耑正真也畝深直則水流疾畝沃平則潤澤均)下得
侌上得昜⬤後盛生(下陰謂水潤上陽謂日氣盛咸生也)吾苖有行故⬤
□強弱不相⬤故⬤大(苖成行則長疾強不害弱則易大)正其行通□
(當作亣)中䟽為泠凮(凮古風字使苖䟽而通風)⬤有收而多功率稼望
之有餘就之⬤䟽昰埅之竊也(由地瘠薄也苖不茂盛若被竊之狀)不除
⬤蕪除之⬤虚昰叓之傷也(除理也草盛而後除之苖則虛矣是人事傷之)苖
其弱也欲孤(欲一一孤生不併聚也)其⬤也欲相與居(與衆共相蔭映)其

熟也欲相扶(无倒折之害)三以□族稼乃多穀(三者如人之宗族共相扶)
(持則多收也)凡苖之患不俱生而俱死(生不齊則不茂矣)昰㠯先生
者□米後生者□粃(強者凌弱故後生者不實)昰故其耨也⬤其兄
而去其弟(以人喻苖先後兄弟)樹肥無□扶疎樹墝不欲專生而
⬤居(墝瘠也專生獨居不柰夙旱也)肥而扶疎⬤多粃墝而⬤居⬤多
死不知耨者去其兄而養其弟不收其粟而收其粃上
下不安則稼多死得峕之禾長稠(當作秱)而大穗圜粟而
薄糠米⬤而香舂而易而食之強(禾粟也稠穗頸也圜圓也⬤甘味也)失

峕之禾湥芒而小莖穗銳多粃而青蘦(深芒長芒也鋭細也青蘦米青)
(也)得峕之黍穗不芒㠯⬤搏米而寡糠(搏米謂以手挼菽而出米也)
失峕之黍大本華莖葉膏短穗(本根也華莖莖傍有花名膏肥大也)得峕
之稻莖葆⬤秱穗如馬尾(葆大也馬尾言長也)失峕之稻纖莖而
不滋厚糠而菑死得峕之麻疎節而色陽堅枲而小本
(陽光揚也堅牢也言皮堅勁也)失峕之麻蕃柯短莖岸節而葉蟲(蕃柯枝柯)
(多也岸節言節髙也)得峕之菽⬤莖而短⬤其莢二七㠯□族多
枝數節競葉繁實稱之重食之息(菽豆也族聚也息猶盈也)失峕之

菽㠯⬤而蔓浮葉虚本疎節而小莢得峕之麥⬤秱而
頸族二七㠯□行薄翼而䵍色(䵍吐見切薄翼糠也䵍黄色也)食之使
人肥且有力失峕之麥胕腫多病弱苖而翜穗(胕腫謂根莖麤)
(而且蟲翜穗多芒也)昰故得峕之稼豐失峕之稼約庻穀盡⬤從
而食之□人四衛變強耳目聰朙⬤氣不入身無苛殃
善虖孔生之言冬飽則身温夏飽則身凉夫温凉峕適
⬤人無病⬤(音疹)人無病⬤是疫癘不行疫癘不行咸得
遂其天秊故曰穀者人之⬤昰㠯興王務䢉王不務䢉

昰棄人也王而棄人將何圀(本从□或聲古作⬤唐武后作圀俗作囯)㢤
兵道篇第九(兵者不祥之器不得已而用之)
秦景王將眎強兵於⬤下(秦時肴函險固兵強士勇故眎強兵於天下使天下无敢)
(與之敵眎猶示也)□庶⬤鮑戎必⬤命亢倉㜽(庶長秦爵號鮑戎人姓名)待
㠯壤邑十二周實迫之(周宻也欲問亢倉子之計故以十二邑待之恐其不来宻使鮑)
(戎迫之使必来)亢倉㜽至自榮泉賔于上館(榮泉秦地名)景王三日
弗得所問(欲問之而弗得)下席北首頓珪曰䒶果無意恤孤耶
(北首頓珪盡禮而已)亢倉㜽油⬤虧盻曰朕㠯主□異之問而寧

弊弊焉㠯斫刺□故(油然㣲動貌虧側也盻顧也朕我也以景王有逺異之問而何謂弊)
(弊焉言景王以兵戈斫刺為故乎言其所問下也)抑者隨其所而得正者無如
可矣(言景王既以兵道問我故我抑亦隨其所欲而正之非至理之可也)景王一拜再舉
歛黼袵端珪抑⬤而坐曰實惟⬤所命(黼袵繡襟也抑者低首也惟天)
(所命願垂告命也)亢倉㜽仰榱而噓俯正顔色曰原兵之所□
與始有人俱(榱椽也嘘嘆也嗟其不問至道故仰⬤而發嘘嘆夫兵之所起與人俱生本始有之)
(非獨今也)夫兵也者出人之威也人之有威性受於⬤(人有喜怒)
(之性本受於天怒則威生威生則兵起之由也)故兵之所自来上矣嘗無少選

之不用(少選猶少時也喜怒之情用之无常故无少時不用也)䝿賤⬤少賢愚相
與察同(同察怒炁之動則知兵起之原也)兵之兆在心懷恚而未發兵
也疾眎作色兵也傲言推捘兵也(捘亍寸反)侈鬬攻戰兵也
此四者鴻細之爭也(恚怒也作色厲色也捘亦推也謂相椎盪也四者雖有大小之異皆)
(有怒心故為兵也)未有⬤尤之峕人實揭材木以鬭矣(⬤尤黄帝時諸)
(侯兄弟八十一人銅頭鐵額與黄帝戰於涿鹿之野始造兵器為黄帝所滅)黄帝用水火矣
(或引水注邑或縱火燒城)共工稱⬤矣(共工與顓頊爭天下)五帝相與爭矣一
興一廢勝者用叓(用兵之道有廢有興皆以順天而勝者得用矣)夫有㠯用藥

而死者欲禁⬤下之醫非也有以椉舟而死者欲禁⬤
下之船非也有以用兵而喪其圀者欲禁⬤下之兵非
也夫兵之不可廢譬水火焉善用之⬤□福不善用㞢
⬤□⬤昰故怒笞不可偃於家刑罰不可偃於圀征伐
不可偃於⬤下(笞鞭杖也偃息也)古之聖王有義兵而無偃兵
(義兵者順天應人所以誅暴亂也)兵誠義以誅暴君而振若人人之悦
□(本闕字秦刻石文作□俗作也)若⬤㜽之見慈親餓𨽻之遇美食號
呼而⬤若強弩之射湥谷□(振救也𨽻僕𨽻也強弩之射深谷言投赴疾也)勝

負之决勿徵於他必反人情人㞢情欲⬤而惡死欲榮
而惡辱死⬤榮辱之道一⬤三軍之士可□一心矣(人君)
(與三軍之士同其死生榮辱則三軍雖衆可使一心矣)凡軍欲其衆也心欲其一
□三軍一心⬤□可使無敵人古㞢至兵蓋重□□(古之)
(至極善用兵者蓋重慎其令也)故其□強者其敵弱其□信者其敵詘
先勝之於此⬤勝之於彼(夫料敵制勝必先自料若與衆同死生而三軍一心則勝)
(矣)誠若此⬤敵胡足勝也凡敵人之来也以求利也今
来而得死且以走為利則刃無所與接矣此之謂至兵

傲虐姦詐㞢與義理反也(言姦兵與義兵逆順之理相反)其勢不俱勝
不相立(義兵勝姦兵敗)故義兵入於敵之境則人知所庇矣兵
至於圀邑之郊不踐果稼不穴丘墓不殘積聚不焚室
屋得人虜垕而歸之但與人期以⬤敵資以章好惡以
示逆順若此而猶有愎狠凌宕不⬤者雖行武焉可也
(愎狠猶惡戾也宕流宕也先行義以示之猶有惡戾不聴服者雖用武誅可也)先發聲出號□
曰兵之来也以除人之讐以順⬤之道故尅其圀不屠
其人⬤誅所誅而已(獨誅者誅暴君也)於是舉選秀士賢良而

尊⬤(古□字俗作封)之求見孤疾⬤老而拯敬之(孤疾之人拯給之長老者)
(致敬也)發府庫之財散倉廩之秩(説文曰積也毛氏曰以禾形从失聲也本再生)
(稻借為秩序字)不私其物曲加其禮(不私其利與衆共之曲加其禮聘以求賢也)今
有人於此能⬤(从屮土象艸⬤出土上也)死人(人下當有生字)一人⬤⬤下
之人爭叓之矣(生猶活也言有人以義活一人之死則天下咸事之)義兵之⬤一
人亦多矣人孰不悦故義兵至⬤鄰㞢人歸之若㳅水
諸國之人望之如父母行□滋逺得人滋衆辭未終景
王興起⬤(抑首而坐至是坐而起立舉首也)曰孤獲聞先生敎言不覺

⬤盈宇宙志知所如也而心滋益龔(既聞義兵之道鄙其姦傲之心故志)
(氣盈滿充塞宇宙志知所如也)於昰步前稱觴為亢倉㜽夀(舉步前進稱觴闕)
(重道飾    也)拜居⬤列師位嚴于齋室又月□(本作步又作□𨽻作涉)
旬辰加天闗白晝行道(天闗即天罡謂辰時也行道行弟子禮也)



亢倉子註
