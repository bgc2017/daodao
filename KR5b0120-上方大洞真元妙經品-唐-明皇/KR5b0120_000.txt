








上方大洞眞元妙經品
爾時明皇開化天尊於宣教上國以謂太素
清虚眞人及毗相恒善度人之衆曰昔在十
極之天五明之宫吾聞諸先聖啓迪大洞眞
元虛無杳冥自然恢弘一素生神九陽化氣
皇矣至道明哉肇君羅列三才曲成萬類眞
元本體應運頥長故道以人爲物人以道爲
用是以化世聖人法象乎髙明久習其靜恒
鍊其氣務升降調奉洎精味安和貴雌一毓
於妙有雄一承於眞無寒暑温涼侚月令嗇

擬全歳久之宗惟用日新之道方當改過先
行孝悌次也敬恭増進玄功事師教道昭三
成一夫以性明庸炤而不有道氣襲傳以長
存愻(巽愻順也)四叙之時物俌(府俌蝻也)百姓之自以
而僎僎(遵同)其國士敬其君親者斯諸爲上成
也以順其天命安其分定積其功行修其身
體者斯爲之中成也以立相開教傳經度人
還元知止隱居市朝者成之以終也三者悉
備夫安得不至於眞元眞元大化其目所爲
爲志惟清臨事惟裕藏其可名谷其純氣冝

敬之哉藎(徐刃切進也)如道德道德二義之奥復
太初之源善行五常之表援極終之弊內外
隨時竟昉胥行惟兹者二奚不念之眞元之
教弗至也歟所以俟福而來可得長生之道
若反是者罔不咎焉巳而亡言帝登于天於
是眞人以告天人曰凡進尊道先解障難如
願解禳可誦十號咸謂上方經師君天仙君
眞元教主自然法王弘道上帝開化至尊上
方徧慈救苦天尊上方玉虚明皇天尊上方
無極太上靈寳天尊上方無極太上道德天

尊斯尊謚者著於化均神仙受師之紀善人
行道之經禮念欽崇則見存獲慶香花敬事
則巳徃陞遷偁其功德力能消灾除病救苦
滅罪保命降魔斯道大夫將行者也仙衆承
教熈熈如也髙上其訓而作偈曰
明哉上聖誥皇矣冲和道
度人兼利物稱讚師玄奥
偕聞其誨言終焉也巳
洞眞經遵(原同)品
神峯先生曰爰自上世以來玄都道藏經内

有敷妙逹聖經終逢天寶典爲仙家之奥然
文簡略其可皇祕廼三墳之樞亦七部之蔽
爾(此經亦如古文龍虎上經在金碧經中)蓋三洞經者廼洞真
之部洞玄之部洞神之部其四輔經目名太
玄之部太平之部太清之部正一之部通爲
七部之經也其伏義氏之書者易也神農氏
之書者本草也黃帝氏之書者內經也是爲
三墳之書矣(言大遒也)其三墳七部體要先聖傳
之久矣所謂玄通道德經及乎左玄眞人關
尹子書通玄眞經文于洞靈真經亢倉子沖

虛至德眞經列子南華眞經荘子也擬達艾
生日新其道者之所𦤺也於是理則備矣其
可爲重玄也巳矣舍兹而通如之何豈其然
乎以知經義亦仝斯論肇自祖傳受天玄誥
莫敢不敬以尊上命昔䙦(夢同中神解)紫虚眞人
伥降詒訓導之以善化也嘗聞先師之言大
道無爲生之長之成之熟之神化于自然故
聖人有作種之植之頥之牧之謹由于智力
偕隨物矣之冝豫備時哉之用撫養形神於
沖黙庶幾眞元於象岡君哉至道廼萬化之

父母浩然和氣爲一身之主宰是以隂陽不
測之謂神德行圓滿之謂仙觀其冨貴夀考
厚味色聲者人懽之鮮矣聞其虚靜恬淡寂
寞無爲者天樂之至也達天地之好惡哲人
物之情態爲之神明之士矣故淵寂澂湛之
謂清安泰息潔之謂靜通生萬靈而無匱者
道之體也保和三宫而亡事者人之用也時
習廣驗者先聖之妙也度人巨理者今師之
經矣
上方大洞經也者其見天迪之化行昭妙有

之玄晶眞無之元氣焉故生生相繼新新奚
旣矣
仙經神應品
青雲居士曰夫人身生長氣壯衰老化巳時
哉命矣易推自然其有應之以善德則吉或
違善失德者則凶德猷獲也得獲眞元之道
善者是也是合天人之心如人隨力修崇可
於每歳三月初三之日廼眞元仙節之辰焚
香禮誦眞元經者百徧準納受生冥錢一萬
貫文逮誦萬徧能釋三世(音生)𡨚枉亦感上天

明神仙兵之衆求保介夀得杫無難如誦九
千徧者即得延生増禄不𦤺夭枉如誦七千
徧者即得冨貴聰明不居貧賤如誦五千徧
者𠊙太平時豐吉祥安樂如誦三千徧者即
當歸依道寶經法師尊可免屠割水火之難
如誦一千徧者即得免疾病弱不𦤺憂懼如
誦千徧即得身體輕健免醜惡相如誦千徧
即得赦罪消愆解厄受福不逢惡運免諸灾
害如誦千徧即得保身盡年神升上方朝拜
髙眞逍遙快樂夫然故書消灾解厄玉符佩

之聖道矜憐其次殁身不經地府即徂鈞天
敬禮慈尊慈尊施惠其大矣哉爰及生民歸
于仙界不貴其徒墮諸幽壤人斯犯忌猶爲
援拔見教開導警誡眞元之化也如人聽受
可於每歲聖王仙節朱書玉符佩之則地渙
其六極吞之則天貺其五福其符也者可弗
敬歟是經爲巨道信之爲而巳矣




後序
時師逍遥與太清羽客詳議曰夫上方開化
經及乎演範經者誘引初地修行之人其次
眞元經者化導中品明玄之士又其次大洞
經廼岀世之梯航寔登眞之徑路爾(古六洞經三十)
(九章道君玊注微妙難識故上方天尊祖述演說經傳于世惟務庾人矣)原經大
義先聖偕言人而內外之道也其内静也運
沖和之氣先進道德仁義禮則明明則寡欲
寡欲則奚爲而奚不爲其外動也由柔遜之
心次去其恐怒善思憂則正正則知止知止

則無可而無不可然後四體生焉三主全矣
於是可以遠害可以保身而考終命其返眞
宅誠哉善言不可忘之斯之爲眞元之道無
極者也逍遙門下下愚鯫生不取著名命工
刋印欲醻
天地星辰聖君父母師長重恩所望髙士啓
發懽心弘揚勸善同躋仙域寂然承德履元
道也

上方大洞眞元妙經品(終)
