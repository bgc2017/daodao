








大慈好生九天衛房聖母元君靈應寳籤序
謹按
九天玉樞寳經内
天尊言世人夫婦其於婚合或犯咸池或犯
天狗三刑六害隔角交加孤陰寡陽天羅地
網艱於嗣息多是孤獨若欲求男即誦此經
當有九天監生大神招神攝風遂生賢子於
其生産之時太乙在門司命在庭或有寃愆
或有鬼魅或有禁忌或有兇厄致令難産請
誦此經即有九天衞房聖母默與抱送故能

臨盆有慶坐草無虞稽首大慈好生九天衞
房聖母元君高居九天之上緫職三界之中
宣太上好生之聖德敕陰陽生成之號令上
自后妃下及民婦俱蒙敕命人物生成録人
間之善惡察女子之貞邪有德者奏聞玉京
敕神祇而護佑書名仙籍益筭延年有過者
申告三官付五雷斬勘之司照依玉律施行
刑遭疾苦困危䰟繫酆都常沉苦海永失真
道善者賜其賢子賢孫不善者世遭苦厄多
諸憂惱大哉聖母元君之功不可稱量好生

之德豈只保於一時之生産恩可佑於終身
善惡二事必書録舉行世人未知恭侍者少
有負元君恩德者多矣今幸欽承敕命頒降
寳籤九十九道九則妙理無窮玄機深奥昭
天省賞善之條明雷府伐惡之令怒責邪兇
勸其仁孝露未萌之灾福闡大道之慈悲彰
其善惡示以吉凶欲化人民咸行善道勿墮
邪非自女人及於苦爽蒙於元君恩命方始
生成鑑今奉命告下九天監生司帥將神祇
依上遵行外人間之信善至誠恭奉聖母香

燈以祈福佑切勿輕慢自招罪責帥將威靈
不可輕祀敬之者萬災不干神明護佑輕之
者生遭疾厄死受風刀可不敬歟
三天聖師敬讃
妙哉靈應九十九玄奥真詮廣聖慈
爲恐有情忘正念故垂籤語指群迷
萬郡生民俱有幸千般巧計緫爲非
人還肯信行忠孝吾當親奏寳鸞墀



大慈好生九天衞房聖母元君靈應寳籤
第一
天尊有敕救人民帥將欽承闡聖靈幸喜慶
緣逢道化須當作善保全生
解曰天恩大降普救人民神明欽奉道闡
興行早宜作福子母團圓
第二
仁慈信善孝翁姑守一存貞敬重夫吾今特
賜臨盆慶更宜常服保胎符
解曰孝親敬夫名達天應善力保全皈依

道法常服靈符臨盆有慶母子雙全
第三
增添喜氣福來臨得子分明果善因好事既
然從汝願須當恭敬奉堂親
解曰産生賢子宜孝堂親了還心願更有
欣欣
第四
萬木呈芳色千花逞艷容電飛雷震怒觸目
緫成空
解曰花木嬌美偶逢風雨一聲長歎可惜

傷哉
第五
常依正道天神佑敬重翁姑將帥怜臨盆坐
草還欣慶展開眉鎖賀團圓
解曰平生和美聖力扶持寬心待時子母
團圓
第六
好笑你惺惺不信有神明口强心自硬只怕
汝難生
解曰速宜懺罪庶免凶憂

第七
是非啾唧犯神明動用機謀事不平莫道恃
强無報應此時汝自顧其身
解曰剛强逞俊巧計多謀光陰有限回首
何如
第八
祖宗有德汝心慈六甲分明報喜期十月滿
時還有慶更宜修善謝神祇
解曰積善之家必有餘慶既行中正産孕
全生更宜作福上報神明亦當修善薦謝

先親
第九
敬吾大道敬神明恭奉堂親及奉經日常善
果今當應天人着意保全生
解曰道化招彰神明在佑孝可達天經能
至道胎産有慶喜炁光榮
第十
德行公勤達上蒼善果因緣應吉昌此日生
時吾自降更令帥將保賢良
解曰聖母親降神明佑護焚香拜謝喜炁

非常
第十一
一番歡喜變成憂事到斯時不自由縱有機
謀何處用今生還遇夙生讎
解曰前事成空今遇夙寃急宜解禳可免
悲傷
第十二
聦明智慧笑他癡懞懂元來却勝伊任你身
藏伏虎計憑何妙策去搓移
解曰愚者可智智者先行

第十三
滿門老幼喜欣欣偶獲奇材無價珍積善之
家招此慶廣修善果報天真
解曰貴子當生大修善事拜謝天真千里
光輝
第十四
多年憂悶番成喜此去歡容笑語喧一子以
奇猶有慶還即兩兩鍾袍鮮
解曰從前憂悶今日欣喜一子以貴又有
賢即

第十五
綵雲終易散好事未堅牢多因縁分淺何苦
怨天曹
解曰孤陰寡陽老歎無成
第十六
一番桃李一番春不敬公姑致此因萬聖千
真俱喜孝省時猶可保全生
解曰幾番得失勞力無功孝敬堂親可保
全生
第十七

殺生充口時間美錦綉遮身欠久安秋聲夜
雨成空歎可惜黄花滿地斑
解曰損物傷生自惹愆非
第十八
慈孝天神佑虔城罪業無從今眉自長笑捧
小嬌雛
解曰神明佑庇可免災危更宜告竈喜慶
臨身
第十九
松竹年年翠色青隱藏仙宇聽鍾聲業債幸

無君莫惹早宜崇善誦真經
解曰道炁興隆宜奉真聖春花秋月恐誤
工夫
第二十
因君孝奉在堂親住宅神祇動保伸又幸有
心求我道賜賢一子作朝臣
解曰德行神欣敬心願早宜還更宜謝竈
府報答住居神
第二十一
汝既惺惺大似天何須來此叩香煙善惡還

君吾不管笑伊惶急化金錢
解曰心强口硬到此惶忙善惡有報豈容
私庇
第二十二
翁姑恩德比蒼天動用因何敢自專汝若悔
新吾亦喜恁時曲賜一英賢
解曰公婆至重不宜怠慢切宜小心慇懃
恭奉至誠達天可得賢子
第二十三
樓頭金鼓報三更萬象森羅月正明二女一

男須記取臨盆有慶保安寧
解曰臨盆有慶坐草無虞
第二十四
一九非三九因縁是夙縁寅申并甲午喜慶
兩成全
解曰因縁會合喜慶團圓
第二十五
君家喜氣在庚辛好事多期亥與申卯牛相
逢牛首旺此時恭敬謝天真
解曰喜炁光輝胎産有慶

第二十六
一輪紅日正當天萬里清明慶福緣坐草無
虞吾保佑也須多獻寳鑪煙
解曰胎産無憂宜謝天真
第二十七
有犯坊隅土下神因此妖邪敢近侵急須告
土求司命吾敕城隍保汝身
解曰胎産有厄因犯土神至心祈告司命
上神
第二十八

日暖風和二月天花開紅紫柳含煙三春好
景從君願一朵奇葩曲□邊
解曰風和日暖花柳逗芳産生賢女有願
宜還
第二十九
好四只爲登高見佳會須知在九邊教君謂
得神仙面誰信重陽雪滿天
解曰仙機隱顯造化無窮胎産待時喜氣
來臨
第三十

幾聲嘹嚦鴈南飛一曲凄清笛韻悲皓首慢
然然巧計空勞嗟嘆别人兒
解曰十月桃花終難結果
第三十一
公公長嘆問婆婆皓首飄然怎奈何我等孤
身誰送老鄰家兒女又嫌多
解曰老而無子嘆惜傷悲
第三十二
花開花謝會結果雨浸風摇未肯牢兼爲本
根無善土致令見景墜花梢

解曰胎産不堅子嗣難留今生夙世未有
善因
第三十三
志感神明佑勞卿獻寳旛災晦從今散兒童
共母安
解曰至誠神佑宜獻寳旛災晦已散子母
安康
第三十四
人三語四惱心疑牢把繩頭展皺眉好事已
成名與利吉慶總然莫怨遲

解曰勿聽閑言妄服藥劑了還心願寬心
待時胎産無憂事緫平安
第三十五
紗窓未睡月朦朧畫燭熒煌聽晚鍾衙將方
才傳戌亥房中歡喜弄孩童
解曰胎産待時老幼欣欣
第三十六
只知冨貴罔神靈天律分明有甚情萬斛金
珠蝴蝶夢一場名利火鑪氷
解曰恃冨欺貧罔謾神明災厄將臨天神

嗔怒
第三十七
好事重陽後佳音在午前此時方慶喜老幼
謝蒼天
解曰胎産平安待時而生
第三十八
一輪明月照窗紗二朵妖嬈逞秀花魏紫姚
黄雖好看爭如園内小奇葩
解曰群花空好看小樹結實多
第三十九

春山秀麗多佳境夜月澄清宇宙明鼕鼕再
擊樓頭鼔坐草嬰兒正二更
解曰胎産不須驚臨盆正二更
第四十
早齋却了未餐茶房内佳人弄小牙堂上翁
姑歡喜道這番喜炁顯吾家
解曰胎産平安數足方生
第四十一
往年多逞千般計今日方知萬事虚梅花欲
報江南信寒之空傳塞北書

解曰胎産不牢作善保之早宜改悔祈免
凶悲
第四十二
春花色艷多無子梅蘂飄香有秀英得失豈
因君會筭忽然絶處却逢生
解曰用意栽花秀而不實偶因無心却遇
生成
第四十三
境域城隍申社令地神覆實告雷霆從前多
少虧心事九天元不順人情

解曰神明舉過上達天真
第四十四
五雷斬勘伐妖邪太乙移文禍怎遮此際因
君多妙計何勞巧急告吾家
解曰自作自受自心自知
第四十五
災厄將除晦漸消雲開月皎照良宵從今守
待壬癸後三七安和福自昭
解曰否極泰來雲收月皎災厄已去好事
將到

第四十六
皎潔三更月熒輝萬㸃星小童驚汝夢婆婦
笑聲清
解曰一番喜慶家眷欣欣
第四十七
汝既虔誠告吾當泄露機寳香添一炷保佑
小孩兒
解曰作福保胎可獲嬰孩
第四十八
災殃縱有不須荒吉曜將臨福自昌吾敕神

祇專保庇逢三遇九可安康
解曰災不須荒吉曜來臨神祇保庇自然
安康
第四十九
門庭有願早酬還方得家聞老幼安臨盆有
慶吾恩庇此事須知應五三
解曰心願早還可保安康聖恩庇佑胎産
有慶
第五十
行藏故誤犯天神急可虔誠告斗真命運衰

危猶可救全憑善力保全身
解曰命運衰危急宜告斗更可作善修福
保安
第五十一
靈符到處萬神驚寳駕臨門慶俊生道炁靈
堂真福慶他時名望震雷霆
解曰俊秀降生道法興行九玄有慶親俗
遇恩
第五十二
此腹非俗子清和俊秀胎一朝名有望依禄

在蓮臺
解曰奇才降産喜炁昭然
第五十三
有一仙人到世間借胎寄歇要君看積善之
家招此慶人欽俊德喜和安
解曰更宜作善可保團圓
第五十四
翁婆頂禮拜蒼天夫婦虔誠進寳煙兒貴女
榮從汝願只因慈孝慶團圓
解曰有願早還可保團圓

第五十五
四七非三六辰申應甲寅鍾聲驚夢覺得獲
俊兒嬰
解曰孕生子不必憂願宜還有餘慶
第五十六
萬兩黄金貴一鑪寳篆誠汝身吾右保南北
遠山青
解曰宜作善事了還願心
第五十七
千般齋供傳恭敬一炷真香表至誠善惡從

行隨影報丹砂九轉自今成
解曰至誠作福可招喜慶有願當還
第五十八
冨貴無千代貧窮只暫時花開終結子葉長
又生枝
解曰暫時憂悶他日榮華不宜欺善心可
平平
第五十九
汝祖汝親俱性善卿夫卿婦亦和平層臺時
降金泥詔上報天恩一卷經

解曰天恩已降作福拜謝
第六十
滿園春色空妖艷一朵秋香結秀成着意栽
花應好笑無心插柳自然生
解曰但作善事自有好音
第六十一
姚黄魏紫雖聲價嫩緑嬌紅未可誇直待雪
霜零落後江梅一朵逞奇葩
解曰否極泰生終有子孫
第六十二

浮津空積翠籬菊謾堆金寬心遊雪景忽遇
一枝春
解曰專意未偕無心自有寬心守待喜逐
時來
第六十三
春去夏過秋又到梧桐葉落鴈南飛將謂一
年無好處梅花雪裏逞芳姿
解曰好事應遲直須待時
第六十四
寳鴨金鑪尚有煙月移花影二更天忽聽有

人傳報喜房中已産小英賢
解曰宜修善福可招喜慶
第六十五
心香一炷以誠虔特敕仙童降此籤孝敬堂
親吾所勸汝還遵守得英賢
解曰聖意勸孝可宜遵守願宜早還産生
佳子
第六十六
陽孤陰寡是前縁何敢無知怨上天滿目奇
花槐國夢早宜修善免災愆

解曰汝命孤獨何敢怨天急宜修善庶免
災愆
第六十七
幸因宗祖多餘慶感格神明得保胎汝若所
行能敬愼必然坐草獲嬰孩
解曰當修善事報薦先親了當舊願自無
邅迍
第六十八
嬌花逞秀三春景嫩蘂呈方二月天好笑一
場無限喜看時却是愆嬋娟

解曰胎産平穩
第六十九
何須多慮謾生疑貴子生時本自遲寧心且
待三七數好事元來四鼓期
解曰産生平安還生貴子更宜修善守待
其時
第七十
幾番勞力幾番空好似花飄趁水東汝既虔
誠求我佑賜賢一子奉年終
解曰先憂後喜作善招祥

第七十一
只知口誦經和呪動用欺心不孝親行濁言
清難準信當頭事到自捫心
解曰行短招殃聖真責怪呪詛愆非急宜
悔改
第七十二
消悶三盃酒求安一炷香月在梅稍上人來
報弄璋
解曰求神了願自有禎祥
第七十三

好笑今番巧方知遇七生梧桐方結子早誦
生神經
解曰誦經作善可保平安
第七十四
梅黄麥熟榴噴火柳緑荷香笋已竿且喜臨
盆今有慶神祇保佑得平安
解曰神祇保佑胎産平安
第七十五
既有多聦慧縁何至此危平生親作事善惡
不差移

解曰善惡之報如影隨形
第七十六
海棠嬌態看觀賞雨過妖嬈亦可誇爭似梅
花多結子一枝春色到君家
解曰胎産平安
第七十七
一鑪香透九重天道炁興隆表意虔最喜祖
玄俱有慶忽然塵俗誕真仙
解曰至誠恭敬拜謝天真胎産有慶喜炁
非常

第七十八
燕語雕梁蝶舞枝花開園苑柳垂堤佳音正
在春三月好事交君聽曉鷄
解曰祈求平穩
第七十九
金泥紫詔降丹墀寳篆沉煙舞鳳旗多少慇
懃方稱意笑看榮顯老生兒
解曰天恩庇佑稱意榮顯更宜修善莫怨
乎遲
第八十

鷄聲三唱曉星明紅日東方漸漸昇辰戌早
交知報應午卯元來得稱情
解曰胎産平安
第八十一
金玉滿堂宜保守長命冨貴慶良縁此時既
遂平生志謹愼行藏答謝天
解曰胎産平安
第八十二
行藏善惡自家知誰教賢良把行欺九天採
訪牒申報不敬堂親只愛兒

解曰輕慢大人天神嗔責急宜改過免致
愆尤
第八十三
欲差帥將體行藏社令城隍上表章夫婦所
爲俱不善今因兒女始燒香
解曰所為不善名到雷司急宜改過舊願
了還
第八十四
因君不重祖親神兒女如何得稱心似此謾
餐千日素一朝報應禍臨身

解曰不孝有罪陰譴將臨
第八十五
君要求兒須有法依吾敬奉得賢郎父母公
婆當孝養更宜看誦玉樞章
解曰求子可孝宜誦寳章
第八十六
求子須當孝敬親方得神祇佑汝身孝子慈
良貞與潔恁時有子稱人心
解曰求子當孝修德招祥
第八十七

只因俊慧逞惺惺戲謔玄元慢寳經到此交
卿知律令無情道法不容輕
解曰輕慢道法戲笑天真災譴難逃急告
急改
第八十八
食齋持戒誦真經孝敬堂親睦弟兄任你所
求吾俱允賜賢貴子答虔誠
解曰行藏既善所求稱心
第八十九
行藏不昧鬼神欽有德無私感上真利衆方

知還利己平心自有好收因
解曰平心正直天神庇祐
第九十
瘟㾮疫毒上天行爲是凡民自犯刑有慢神
祇並不孝更兼刻剥害生靈
解曰災不妄降凡民有犯
第九十一
夜月瑶琴三五弄梅花角韻兩三聲階下元
戎傳報子更宜廣誦玉樞經
解曰産固平安誦經祈福

第九十二
凛冽寒威萬木枯小橋雪凍酒難沽亭前一
樹梅花放宜訪仙壇告寳符
解曰芳春虚度晩歲成功
第九十三
秋成事了樂堯年道果絲成謝上天千載風
雲今際會一番喜色衆家全
解曰胎産有慶
第九十四
水畔逢佳子溪邊路始通桃花仙洞口人笑

小橋東
解曰遇水逢山佳音歡慶
第九十五
人身難得中土難生假使得生正法難遇
解曰厄難臨身急早告斗大作善福預告
天尊
第九十六
夫婦婚姻事兒女骨肉情要令從汝願誦禮
玉樞經
解曰早還心願持誦寳經禮告天真請祈

福佑
第九十七
五男二女伊家慶殿宇蕭然我未安非吾貪
好人間景欲便凡民告與參
解曰聖意設化歡募民心便民祈告會者
獲吉
第九十八
人間箇箇要求兒休壞吾前寳殿兒你能粧
畫兒童喜他自爭來作你兒
解曰不可損扼寳殿小兒宜添塑造精巧

粧嚴引接小兒自有喜慶
第九十九
上天不負至誠人好事相逢自有因美女佳
兒俱可得管教從願稱人心
解曰至誠感應管稱人心



大慈好生九天衛房聖母元君靈應寳籤












