








還丹衆仙論並序珠五
　　　　抱腹山人楊在集
粤還丹者華池烏初也華池之中能生神水
上下清靈湛然明靜神水變化潔白如霜號
曰白金黄芽次入三陽之精水煮火煉若經
九轉變成紫粉號曰紫河車河車之中投汞
又經九轉産出眞金號曰金公將金公與汞
相合金水相見再煉九轉名曰金丹丹者人
餌長生老者反少有病自除變凡烏仙自然
不死夫金丹者須是親傳口訣方識鉛汞鉛

者頁鉛汞者眞汞鉛非黑錫汞非水銀鉛者
鉛精汞者朱汞鉛汞交媾産出黄芽黄芽者
還丹之祖大藥之基坎戊月鉛内藏眞虎離
己日汞内藏眞龍龍虎會合自成戊己坎水
生金離火生木自然四象俱備五行不虧還
丹者金木水火土也金者虎也木者龍也火
者朱雀也水者玄武也土者四象聚也非用
世間金銀銅鐵鉛錫鹽鹵灰霜之類也還丹
者鉛汞也鉛得水而無體汞得火而通靈從
無生有眞鉛因水化而有眞汞自火化而成

若論眞鉛眞汞神水華池青龍白虎黄芽白
雪河車神室自古以來非口訣不能得解余
汾陽西河人也弱冠好道至三十餘年得遇
明師親蒙口訣方曉丹經之理洞達幽微之
文得見造化之頁明了浮沈之妙洎宋皇祐
四年十一月八日偶暇纂集諸家丹經節要
集成一卷目曰還丹衆仙論以俟同志者云















還丹衆仙論
元始天尊曰杳杳冥冥清靜道昏昏默默太
虚宗體性湛然無所住色身都寂一眞空又
曰混沌未分之時内含眞一眞一既分清炁
爲天濁炁烏地頁一之炁上下往來呼吸不
住炁中生精天精氣者日月星也地精氣者
鉛與汞也鉛是月魄汞是日魂
道君曰日魂月魄還丹骨髓得陰炁而成白
芽砂得陽炁而成金砂金砂入五内霧散如
風雨通逹於四肢

老君曰外丹生神水之間内丹生法水之際
又曰紅鉛黑鉛大丹頭紅鉛入黑是眞金紅
鉛取精黑取髓解用赤黑藥無比用赤入黑
保長年用黑入赤天仙矣赤黑兩般總稱還
黑能變化赤能先函谷關邊梁山側老君鎸
石留此言神農曰丹砂水銀是日月之精氣
若在日名曰光明砂即太陽之精也若在月
烏汞即太陰之精也
黄帝九鼎經曰鉛不獨行行必無偶審而用
之鉛與汞同一宗能生金華曰美金華也

上皇曰素色人輕薄花粧肚重多庚辛但等
分銷爍共相和出彩雄雌藥修持在上窠剛
柔同一體眞比不如他
茅君謌曰陰中有陽陽中有陰寒暑相反虎
嘯龍吟青黑赤白各居一方不得參差乃失
紀綱陽却作臣陰乃烏王消息在意天道自
昌又曰還中亦無丹丹中復有還無鉛不成
丹還丹生在鉛又曰白雪粉黄金芽不得妙
莫謾誇時人不識頁黄芽唯知盡認鉛黄花
花本是死物焉得到仙家又神室謌曰天地

玄黄鉛白烏匡神室上下不離本章考和六
一與上同行虚而烏賊實乃自防三台五嶽
隨鐐最强悟之者得失之者狂
龍樹謌曰黄龍黑精三十斤得火不飛名最
神底小鑪形闊二分上開星路通天津是故
白虎作腦黄芽烏根經營一周得成黄銀
陰頁君曰金華三銷九鍊名曰老陰鑄之爲
鼎學人若修此鼎成丹霞碧霄不難到又曰
若要黄芽先炬鉛陽壬不向火中走陰癸如
何得作烟雞抱卵兮須日足蟬到成形殻自

分
馬明生金虎訣云黑鉛化黄芽其中數九九
變化只三般修到紫陽宫黄金無處安
金碧折疑論云水銀得金華爲形同類是龍
虎相合故成還丹也金華得金銀爲形可爲
至寳此二者不可得聞也若說金華只黄芽
是也
百問論云頁人以藥成金銀豈須要母砂子
必要成金寳有母又何妨况母是頁銀未歸
母體豈非理也水銀除黄芽至藥外諸藥難

制得也水銀無假阿魏無眞諸物莫入黄芽
體是水銀感五行之精受正陽之氣年終丹
足骨立神全水銀披此制之有何不死若有
雜類無此得成
還丹心鏡云鉛含五彩汞吐三花二物合體
名曰河車肚人迷之竭産傾家至人得訣可
涉雲霞又曰汞有墜腰之弊須得眞鉛之精
若不識眞鉛之精歷劫修煉終無所成
元陽子注云白金若要伏火感應只在咫尺
之間須是口訣難以書傳

魏伯陽五相類云夫金丹切在理鉛烏根根
即芽生芽生即汞伏汞伏即丹成非外物也
道人修丹切不得用肚間金銀
金丹祕録云但將九轉鉛精烏神室内養金
水暫借鉛氣之力也狐剛子云諸仙皆不說
此一味未得變化不烏眞成也如九轉鉛精
伏火未得服食喫者當時便死
抱朴子云神仙作成金自欲餌之不縁要富
貴也神仙銀亦可餌之即非詐僞也
參同論云金丹無衆藥相成萬鍊而終無伏

火經曰丹砂可作金河車可作銀銀則立成
成則爲眞得其此道可以仙身
金丹祕録云夫鉛性白而内赤之丹砂性赤
而内白之以爲水雲而霜雪皆天地之氣而
以藥作之與眞無異矣
太一三使訣云鉛中還有子不必要三黄火
兼同如此兼更作黄芽芽中還有子不必母
欄遮子中還變母子母亦同然世號涌泉匱
此法不虚傳三黄須記著一黑不留言
日華子云黄鉛伏黑鉛白汞聖通玄西澤東

南偶東宫姹女賢成親隨日月化道證神仙
九鍊丹光曜長生不記年又曰靈鉛水銀君
靈汞火鉛臣鉛之與眞汞黄白之要也
太一丹書云以眞鉛八兩作合子謂之神室
以鵬砂塗燒入汞一斤以水火尅之更不用
外匱又從水火相凌辱生玉笋子有五色謂
之紫牙丹砂其形有二十四般唯象丘塚形
不堪棄之於東流水中
狐剛子神汞論云煉鉛精作黄土將黄土作
匱匱中養飛霜作丹土爲河車任用覆藉諸

丹未成河車不得用之用之無功也
陰眞君五相類云鉛若探花即鉛無氣探精
即鉛無骨黄芽者三才全骨肉不相離
歌曰水銀一味無他物先烏肉兮后爲骨骨
肉相繼得長存從此河車無了畢如人生男
女父母宛然在以表眞金本初元存若不悟
此文理終無所得也
華池經云配合金銀此定法也備通金石之
變只以藥入華池制水銀應手而死在一日
之間何以難哉但詳十二華池飛伏去就只

將消鹵一味尚制水銀何况金銀及十二時
也金䤈銀䤈河車伏水銀也
陰符經注云眞鉛中有汞名曰虎汞號曰死
水銀古仙人云欲得水銀死先須死水銀故
曰鉛中死水銀爲地也硃砂内水銀是活水
銀也修丹須知三汞同興若不知三汞縱解
萬般用計並無出世之路須要知三汞者汞
汞汞是也
陰眞君三丹釋理論云煮鍊不用數洗澤亦
無門入鼎須知數眞言得火門門用火候别

混沌氣難分胎息華池管成人會火門門門
不失錯還成胎息身
參同論云硃一變成汞汞二變成雪三變成
砂四變成土五變成鉛鉛者金也
經云一物含五彩水作仙人禄
陰眞君三丹釋論云硃砂有仙士會調赤暈
令白以陰伏火不失本體其體亦白名曰白
馬牙依此用入混沌四象得不二水也又曰
混沌之氣都在紫宫中養成神化之丹爾亦
如人從母胞胎中裹成胎不覺十月成人無

異也如會得紫宫已有仙人之號矣紫宫有
三或一月成或一日成或一年成用水銀硫
黄令伏火是也二名金鼎是一年鉛粉伏火
也元氣去處從木而生火火亦歸木乃象其
青青爲水水得火火得於其青木炁木氣結
精曾青相似初調曾青一象春三月採陽和
炁運移律吕可得萬物發生至丹若調得曾
青亦如陰陽之律吕是元神三丹之大造化
也
訣曰混沌五行之祖甲日曾青曾青是木之

精精爲使使爲氣氣爲筋亦曰陰中陽陽爲
日之魂魂爲日之精精爲陽陽爲父父胞衣
變白液化白堅冰是陰中之陽也陽烏骨因
氣生白液白液爲自然名有四世人不悟曾
青是火錯用曾青也一曰水水銀爲肉之氣
氣爲血血化毛髮髮爲皮膚匡郭之成質三
月乃知成形十月而生餘兩箇月沐浴
三宫參鉛訣云烹鉛爲餅作金花收餅歸鑪
九轉砂金水左調平蚌粉汞液黄漿路不賖
元只水銀天上水金生麗水是河車若弄凡

鉛多誤世水土相扶是一家又黄芽歌曰求
仙覓黄芽須識眞鉛花眞正自成者乃可作
金砂重飛服一丸騰身入雲霞悠悠天地外
處處是仙家又曰自然黄芽吐紅花戊己變
化成金砂生在玄黄秋石裏時人不悟覓金
花又曰欲得水銀死先須死水銀水銀不先
死如何死水銀水銀自相制相制自通靈若
用諸雜類終始不成眞青龍對白虎朱雀連
玄武四物各一方要且相含護終始自相親
無時不相顧爾得紫河車白日昇天去又曰

天生自然物通靈誰能測解住三丹田瑩徹
五般色見火即鬼隱逢土便能逆頁火未必
赤眞鉛何處黑金銀世雖重至理難調伏四
黄及八石究竟氣不足垞女雖柔弱萬人無
一得我有五神時威光甚奇特水欲正東流
提劍北偃塞青龍欲逃走黄犬當頭撲飲氣
成一家吞聲不敢哭漸漸成灰土雄雌遞降
伏結作紫河車抽却黄金毒能救死病苦返
老顔如玉抱一正恬和冥心絶嗜欲只服一
刀圭綵雲捧兩足又曰用鉛須得汞相和二

姓爲親女唱歌煉到紫河車動地白雲相伴
鶴來過又曰青龍白虎合爲胎十月懷躭滿
始開此是鉛芽眞口訣世人何處覓三才又
曰滿巿黄芽無所歸世人輕賤作塵泥公卿
總是識靈藥只被貪婪渾却伊
元陽子云五行深妙義難知龍藏虎隱在坎
離還丹之術數過百最妙須得金華池又曰
鉛汞一門不可依金丹祕訣聖無知若將世
上凡鉛汞終年運火競相持又曰眞陰眞陽
是眞道只在目前何遠討凡流歲歲煉神丹

或見青黄自云好又曰九轉丹砂是欲終開
鑪方見藥花紅水火變來俱作土時人何處
覓金公
彭君謌曰黑鉛入偃月子時白消散上帶青
溪砂下有金花見舉東復起西往來取方便
良乆不停手黑鉛散青砂猛火炒不歇逡巡
變黄花青砂淬胡粉黄花爲黄丹世人盡知
見不悟將烏難萬煉本不易所服宜長安
尹先生受得青丹謌曰女媧煉石成五彩飛
上大羅爲華蓋碧落空中陰輪生硫黄木精

能相配人皇煉銀得長生將離入震就五行
十二月遊行九轉金丹本是木中精金翁兩
字坎之水飛入艮宫永不起陰陽成質自東
方周匝事須歸戊己天地至道莫相傳金銀
是吾青丹子審知太上不思議尹喜受得女
媧記金丹歌曰龍虎雖然有二名根元總向
一中生時人若覓還丹法只把金精養木精
又曰眞空妙義理分明隱在鉛中不顯名辨
得黄芽應出世了知白虎定長生又曰銀爲
匡郭含三物金作堤防受五行好是華池神

水訣時人不曉萬元成
張天師云山石金銀性堅而熱毒作金液而
難成亦如麫糊亦不堪服食消人骨髓若是
藥金作液其道必隆黄赤如水服之冲天
陶埴三篇云白金從北方水中變轉成形質
至於鍛煉修營成大丹水體不絶故曰壤解
爲水也
金函玉書云若遇神水黑白相離
金碧入藥火鏡云子明結入金神匱能變形
骸色青紫二十八宿合天心此是眞鉛能化

水
鄭眞人傳葛稚川云有物有物可大可乆採
乎蠶食之前用乎火化之後承湯自上以淋
下沃釜虚中而見受日月周旋五伏伺候橐
風疾鼓金汁不走水以沃之從有而入無火
以燒之自元而生有素粉委而雪漸黄酥凝
而金配提挈意炁反覆衰朽金歟石歟天年
地壽展轉不已神趨鬼驟無著於文訣之心
口
大道密㫖太白金星者金之精也受月之魄

含土星之氣而内色黄烏金華月氣之感爲
魄魄屬水遂得金水之氣應北方辰星而生
鉛也
歲星者木也日之魂水之精炁也其魂赤火
也火生木應熒惑之炁而生朱砂朱砂内含
木之陰氣故有水銀水銀號曰青龍青龍者
屬木也
辰星者水也水之精傳太白金之氣流精應
土又受月之魄而生鉛故鉛産金華金華有
五色名曰黄芽水宿之氣降於木而生曾青

也
熒惑星者火也火之精得木星之炁又傳日
之魂流精入土而生朱砂魂屬火生自於木
内有陰而生汞火生土土含正陽生雄黄其
味甘也
鎮星者土也受火土宿之氣含正陽而有雄
黄故五星傳受日月之精華輪轉相生自合
其道日之正名道父月之正名道母金星號
白虎土宿烏勾陳水星名玄武木宿應青龍
火星烏朱雀流炁轉五星詩曰大藥切須是

黄芽鉛汞相傳出一家修煉分明知次第自
然方得號金華金華艮鼎專依法好好烏我
伏黄芽此者太玄深祕訣得之修煉御雲霞
明道先生論華池曰陰一陽一生南北鉛水
汞水出鉛中會得四般玄妙理始見華池赤
黑通
金制汞訣曰鉛向鉛中出不虚將來東面拌
流朱金華制汞鸇伏雀變作還丹事甚殊金
丹水火圖云欲識丹砂火試看無煙深紫是
還丹世人不識眞龍虎將謂黄芽有兩般孟

參云留心除是究玄元既悟深機似等閑未
說丹靈歸洞府且論神變濟塵寰浮生乍棄
榮兼貴處世須知造化間擬把虎龍休制伏
奈何寒暑老人顔又曰且將鉛汞結成砂長
養無非在一家不向灰池烏白液豈教嚴赤
變黄芽金光熠熠中堪惜玉蘂顒顒更可誇
固濟直須重入鼎莫令陰炁損精華
元君肘後訣云還丹有内外各有三一法内
三一者是丹藥外三一者烏助佐
長白山人云淮南鍊秋石黄帝美金華秋石

元非石金華不是花華從秋裏鍊石向春中
葩又訣曰秋石是眞鉛金華是黄芽黄芽不
離鉛因鉛取精華子母同一處如若在仙家
正隱甲經云此二物用器不用器用質不用
質方始是汞中汞鉛中鉛知此者更無惑也
孫眞人石壁記曰千經萬論不虚言只說烏
金在目前採者不依方位採却道神仙不肯
傳採取鉛精煉取砂不過旬日見河車河車
只是烏金造水銀便是還丹道不用烏金與
水銀徒費心神空到老

華山石壁記三陽聖石各爭功唯有玄精是
大通煉得太陽筋力敗自然姹女不西東
陰眞君三丹釋理論云學仙道士幸逢聖教
若自天與即莫忘天之恩若得不辜天天必
不長其惡若神人與之即不得辜其神人以
敬祭而事之若江河淮濟得之即須不得忘
其龍池水胎濕化生魚鱉之類若山林石室
得之即須不得忘山林石室土地之恩亦須
敬祭之若以人師處得之即須不得辜人師
敬如父母之恩恭敬而奉之但求道之人心

不脱其道即感人天一切鬼神變化遂爲善
路終不在惡道之中求道之人心如初矣授
道之人第一辜天恩第二誑神理第三負師
言信行操不至若得服食必當至死何也無
德行而食金丹五藏壞爛傳之不得其人殃
及子孫又云皇天無親以匡化人人本無根
以法身四氣爲根根從心也心本無根取我
九轉神丹烏根可知萬法皆從藥中而爲根
本也
吕先生正陽篇云姹女住南方身邊産六陽

蟾宫烹玉液坎户煉瓊漿過去神仙餌今來
到我嘗一盃延萬紀物外意翺翔又曰頓了
黄芽理陰陽禀自然乾坤鑪裏煉日月鼎中
煎木産長生汞金烹續命鉛如人明此道立
便反童顔
易玄子云眞鉛與世鉛清濁地論天若共灰
砂雜難教禮義全迷應烏下鬼得者是高仙
儻問其形質玄中又更玄又曰姹女號明璫
潜身住洞房水中聽虎嘯火裏見龍光得者
身應貴聞之道亦昌祖師曾有語此是樂中

王
海蟾子云海風飄浪颭金船只向其中悟却
玄子母乍逢堪眷戀君臣纔會喜團圓八方
周匝龍行火四位推排虎降泉烏報後來修
道者煉丹須用水鄉鉛又曰一片澄清一朵
花白芙蓉裏紫丹砂寰中物外應無敵天上
人間事莫加金虎乍降潜黑彩火龍初伏變
黄芽神明洞徹歸眞景不遇奇人不得誇
　　　辨井訣
煉丹井淘成後切不得攪動穢污待水脉定

後更須取換滌去滯泉然後任露天通氣星
月照之水性既定土炁已收方乃取水煉丹
若得石脚青白者是陽脉之水也運丹最急
也若值青泥黑壤黄泉赤脉鐵腥味澀有此
之象並是水脉交雜陰陽積滯不任煉丹也
宜别擇地造之
　　　仙經録居山法
夫欲登山修眞及在世安居須審地宅吉凶
當以戊己之日黄書九地三十六音文於白
紙上置所居中央以淨盆覆之三宿開而視

之青色潤紙則下有死靈之尸白色潤紙大
凶赤色則主有驚恐黑色潤紙則下有財寳
黄色潤紙則大吉紫色潤紙必獲神仙若都
不異正止可三年互安過此必折傷矣
　　　造鑪法
於甲子旬中取戊申日於西南申地取淨土
先壘築土爲壇壇高三層鑪分八面而有八
門門上有隔隔上安鼎水鼎在上藥鼎在下
水鼎露口以進其水用蓋蓋之鑪身長二尺
一寸闊一尺六寸中心明闊一尺三寸厚三

寸前開火門高五寸闊四寸後留一竅以泄
火炁如竈有突
　　　火候訣(一月六候五日爲/一候日數法如後)
初候第一日直符一兩二日半三十時加至
二兩六十時
第二候三兩二日半三十時加至四兩六十
時
第三候五兩二日半三十時加至六兩六十
時
第四候不加不减只用六兩二日半三十時

却退至五兩六十時
第五候用四兩二日半三十時退至三兩六
十時
第六候用二兩二日半三十時退至一兩六
十時
六候直符進退一月法列之如後周而復始
至第二月初起火加至二兩三十時加至三
兩六十時每到逐月至九箇月須各加一兩
至九月加至九兩爲定故云陽九陰九更不
加也直至三年九年更不加也只依此法

起火須用甲子日起日火順行時火逆行子
後午前分炁到月終每一月加一兩火每年
加火一兩水星苴日加火火星苴日减水
　　　辨眞鉛汞訣
夫鉛者取上銀初煉去鉛者一斤臨爐充用
汞者取芙蓉箭鏃大塊砂半斤臨爐充用鉛
謂之白虎汞謂之青龍此辨鉛汞之理也
辨華池匹配訣
華池匹配會合一元其鉛汞丹砂得火則化
得酢則婬眞人之制以酢合之以火化之是

以造千日米酢澄清用煮合其鉛汞丹砂其
制則妮
　　　辨伏鉛汞訣
鉛能伏丹砂非婬不就丹砂能伏銀非銀不
化汞能婬鉛非火不合火能化物非酢不妮
　　　辨入爐訣
以鉛爲地地須得三以汞烏澤一可兼三以
丹砂烏種種二爲式以酢爲耕耕十是并以
火爲殳半之爲精以器爲倉固濟乃成砂成
鉛契入與砂并返還于元傾汞不停本法自

然何術而興百日之中達神仙之情
　　　砂中抽汞訣
光明砂一斤末之取筋竹筒節密處留三節
上一節開孔子如彈子大中一節開孔子如
筯頭大容汞流下之處於中節孔子上先布
蠟紙兩重蠟紙上放朱砂末入了筒上以麻
皮緊縳訖將其竹筒入甑蒸一日然後以六
一泥包裹可厚三分埋入地中令竹筒與地
面平筒周迴緊築勿令漏泄其氣便積薪燒
其筒口上一伏時使火力透其筒上節汞即

流下入下節中分毫不折如忽火小汞出未
盡灰尚重猶有黑紫依前更燒之令其汞合
本數及十四兩足即止紅馬芽砂白馬芽砂
紫靈光砂等抽汞一准此訣餘法非也
　　　出丹火毒訣
入丹藥在薄磁瓶中黄䗶固口了上更用油
丹絹裹却牢擊定下冷泉中二七日取出坐
瓶入重湯中煮一日出却冷氣後取出殺研
如麫用楮汁爲丸棗肉亦得丸菉豆大小每
服一丸井華水下半月後加至二丸到三十

日後加至三丸更不得加之先將藥七粒祭
天七粒祭地七粒祭星辰然後沐浴齋戒潔
淨絶嗜欲乃可得餌丹每服早旦面東或立
或坐服之
　　　服食金丹應驗候
初服丹砂令人四胑無力腰膝沈重臍下結
痛口中常有臭炁牙齒動揺腥血滿口夜間
焦渴或吐或逆日有微利飮食無味漸漸羸
瘦眼目勞悶精神恍惚身上瘡腫遍身疼痛
身上長似蟲行口中生瘡此者並是驅逐諸

病或咽喉澀痛胸膈炁悶下利青黄惡水如
蝦䗫衣及似葵菜汁或似紫草汁腰間停滯
或下衆蟲或皮膚腫筋脉跳掣或緩或急旬
日之間風毒漸出或腹内鳴吼下利肉塊此
是藥攻擊宿疾苴候若飢即喫淡麫湯餅一
兩頓或喫解丹藥毒馭丹散
　　麥門冬天門冬(並去心/各四兩)乾地黄(五/兩)
　　甘草(一/兩)人參(三/兩)茯苓(二/兩)紫苑(二兩半去/蘆頭並)
　　地榆(三兩/半)大赭海藻(各一/兩半)山栀子(四兩/半)
　右件藥爲散每服二錢米飮調隨丹喫下

　　　三尸欲退候
三尸欲退之時令人煩躁欲似發狂精神恍
惚或驚或悸或夢毒蛇虎狼吞咬或墜山巖
或逢冤讎或與親愛别離如此是兆也其三
尸鬼離人覺有此候即須寬忍自適意節恚
怒但濃煎甘草湯喫一兩椀微汗出即無諸
動也
　　　三尸鬼去身候
若三尸鬼去後自覺少人我無念無慮頓减
嗜欲心神喜悦即是藥神應候扶助之象也

　　　換骨皮膚候
服藥後若有故疾之處盡皆發動或生瘡腫
微有腥血瘢痕分明如此並是乆積毒炁散
出皮膚受藥薰蒸之證驗也
　　　變顔貌藥生齒候
服丹千日顔貌漸嫩牙齒動揺牙關急悶即
是換穀齒而生藥齒或然頭面庠徹心髓耳
眉盡生毛此是毛根得藥力也服丹三年宿
疾皆除骨肉膩滑髭鬢變黑血脉大通顔色
改易齒落重生耳目分明筋脉益强服丹三

年日滿骨髓炁血充盛顔貌如童南宫度名
北斗落籍萬神敬仰龍虎來欽腸化爲金體
如寒玉身變仙材通神達聖自然輕舉寒暑
不侵與天地齊畢
　　　又出火毒法
　　五加皮地榆餘甘子(已上各/一斤)硝石
　　甘草(各四/兩)
　右件藥共擣羅爲末和丹以水同煑旋旋
　添水煮七日七夜取出入寒泉中一月日
　即入牛乳中煮一日後又入瓶以重湯煮

　一七日取出候乾細研極細以棗肉丸之
　　　又法
以火炙甘草含化嚥津液漸漸解之更煎甘
草湯放冷喫亦得解之
　　　又法
立春前於天庭中用瓮器物收雪烏水煮之
(屋上者/不堪)
　　　又法
入藥於竹筒中筒須刮去青皮用生絹布重
重裹筒頭坐於鍋中須滿著黑豆不得令豆

没了筒口旋旋添水煑之三伏時其筒中又
以湯化蜜著入重湯煑之耗即添勿令筒側
如此日足即出以水飛過棗肉丸麻子大空
心津下二丸
還丹衆仙論









