








太上玉清謝罪登眞寳懴結一
太上曰若有男官法身女官法身奉道志誠
焚修精進見在世間廣施德行若不懴除夙
𡨚往業終不得位列玉庭名標金格雖欲拔
亡度生其可得乎清信男子清信女人遵禀
吾教自勤懴悔可以濟拔九祖福後嗣人修
崇弗解獲致登眞當於我像前設香花時果
旛燈供養作懴悔法恭信白言懴悔弟子某
歸依三清上聖十極髙眞弟子自從無始以
來未識正法信邪倒見放恣情欲廣造罪愆

不孝二親不崇三寳奉上不敬使下不寬倚
頼豪强欺凌孤弱援引不肖排斥忠良妬賢
嫉能掩善揚惡或以權石輙易重輕謬用醫
方誤傷性命爲求賄賂損孕墮胎淫祀邪神
筵㑹賔客烹飪生𩔖宰殺猪羊自務快情全
無惻隱謗讟賢聖今兹發露不敢覆藏仰對
聖前誠心懴悔歸依信禮
玉清普慈護世諸尊聖號
歸命信禮玉清聖境天尊
歸命信禮普慈護國天尊

歸命信禮玉虚皇上天尊
歸命信禮太一救苦天尊
歸命信禮冲玄至德天尊
歸命信禮妙範應感天尊
歸命信禮靈光炳曜天尊
歸命信禮矚幽正理天尊
歸命信禮大梵玄寂天尊
歸命信禮德芳崇祐天尊
歸命信禮玄化利生天尊
歸命信禮師皇玉紀天尊

歸命信禮弘功至道天尊
歸命信禮應寂含虚天尊
歸命信禮太微秉粹天尊
歸命信禮育德純化天尊
歸命信禮純精耀德天尊
歸命信禮威持智炬天尊
歸命信禮拯迷拔滯天尊
歸命信禮豐功茂德天尊
歸命信禮滌垢蠲忿天尊
歸命信禮恵和延喜天尊

歸命信禮威神炳煥天尊
歸命信禮神光煒燁天尊
歸命信禮大慈妙行眞人
歸命信禮大悲普濟眞人
弟子某式憑眞誥𧆛禮上眞懇禱至誠一心
懴悔某自從無始以來三業起因造十不善
殺生業者見在世中男女命促自身孤獨死
墮地獄長劫受苦苦盡復生還遭他殺𡨚𡨚
相報似蟻循環今對聖前咸悉懴悔偷盜業
者見在世中常遭刑網栲掠捶撻貧窮不濟

死墮地獄長劫受苦苦盡復生爲畜生身負
重牽挽償他宿債報盡還來無由出離今對
聖前咸悉懴悔婬慾業者見在世中爲人憎
嫌常多疾病死墮地獄長劫受苦苦盡復生
爲其雀鴿豬犬之𩔖報盡復入無由出離今
對聖前咸悉懴悔妄語業者見在世中被他
猜忌人不信任唇瘡口氣臭穢薰人死墮地
獄長劫受苦苦盡復生爲人醜陋貧窮下賤
寒餓饑渴或爲餓鬼或爲畜生報盡復還却
入地獄無由出離今對聖前咸悉懴悔綺言

業者見在世中被他輕賤爲事不遂常多窘
迫死入地獄長劫受苦苦盡復生爲人貧賤
人多憎惡或畜生中疥癩野犴衆獸憎嫌見
即齒齧蔽身無所報盡復還却入地獄無由
出離今對聖前咸悉懴悔兩舌業者見在世
中爲人奴婢被他驅使見在折除轉福爲禍
當身受殃死入地獄長劫受苦苦盡復生爲
兩頭蛇或爲蚯蚓報盡復還却入地獄無由
出離今對聖前咸悉懴悔惡罵業者見在世
中被人毀辱常遭刑憲死入地獄長劫受苦

苦盡復生爲人醜陋鳥喙狗面口液俱臭人
不聽信報盡復還却入地獄無由出離今對
聖前咸悉懴悔貪愛業者見在世中心多苦
惱死墮地獄長劫受苦苦盡復生還爲餓鬼
饑渴焦然亘劫不聞漿水之名報盡復還却
入地獄無由出離今對聖前咸悉懴悔嗔恚
業者見在世中常懷嗔恨狠毒不仁死墮地
獄長劫受苦苦盡復生爲蛇蝎𩔖含毒帶螫
爲人憎嫌見即打扑藏竄無地報盡復還却
入地獄無由出離今對聖前咸悉懴悔愚癡

業者見在世中爲人愚懵不識善惡被人擯
棄死墮地獄長劫受苦苦盡復生爲畜生𩔖
負重拽犂饑渴無告老廢瘦瘠乏其筋力鬻
於屠肆不得善終報盡復還却入地獄無由
出離今對聖前咸悉懴悔今當歸命信禮普
慈護世諸尊聖號
歸命信禮潜符化育天尊
歸命信禮導迷釋滯天尊
歸命信禮妙樂境天尊
歸命信禮妙靜境天尊

歸命信禮拔危天尊
歸命信禮濟苦天尊
歸命信禮度人無量天尊
歸命信禮無礙自在天尊
歸命信禮應眞德化天尊
歸命信禮契世咸通天尊
歸命信禮龍德普曜天尊
歸命信禮潜臻萬福天尊
歸命信禮道應眞寂天尊
歸命信禮行圓寳界天尊

歸命信禮顯寳相天尊
歸命信禮極湛淨天尊
歸命信禮離垢染天尊
歸命信禮含虚天尊
歸命信禮證悟天尊
歸命信禮普莊嚴天尊
歸命信禮無怖畏天尊
歸命信禮淨妙寳天尊
歸命信禮大慈大恵眞人
歸命信禮拔苦度厄眞人

弟子某式憑眞誥𧆛禮
上眞懇禱至誠一心懴悔原夫妙用難名包
三才而稱大至神莫測鑒百善而降祥矧丹
誠之有開遇昌期而胥恊永爲昭事茂集純
禧瞻芝蓋以駢來啓靈場而載洽庶憑精潔
仰奉希微伏冀
寳睠丕臨斯誠允達祐門庭而恊吉保福壽
以攸綏荷此亨辰實繄
眞䕃某無任至誠懇禱之至
太上玉清謝罪登眞寳懴
