








西川青羊宫碑銘不五
　　(翰林學聚首中大夫守尚書兵部侍郎/知制誥上柱圖賜紫金魚袋樂朋龜譔)
原夫八十一天比太上之半壽六百萬歲當
元始之初年道渺邈以難窮體希夷而莫究
在無象無形之内居太初太易之前龍漢之
劫再成鳳紀之文未立藏萌芽於浩素隱根
榦於厖洪二神贔負以俱來鑿開造化三氣
氤氲而互進樸散胚渾玄黄流而未凝清濁
分而乍結曰月星辰之内化出靈宫川原山
嶽之中變成洞府則知道爲萬氣之祖德爲

百物之宗以二儀兩曜爲子孫以五行四象
爲枝葉當其洪肇先啓紫極後成仰其高而
彌高考其上而無上八公皓首當時之未有
乾坤九老白眉厥後而初生天地探甚真之
理臻大道之元列仙之境界延洪上士之齒
齡逾遠以六千春爲兩月尚歎浮生以七萬
歲爲二年仍嗟短景智者見之謂之智仁者
見之謂之仁和光而衆曜皆慙挫鋭而攢鍭
盡碎玄珠匪纇眞璞無瑕學而知之者爲中
生而知之者爲上三君五老睹兆人如醯鷄

七聖九皇視百姓爲芻狗煦千古而冰釋成
衆善而泉流至明若蒙蒙間而萬事俱照大
巧若拙拙中而萬物皆成爲於不爲而於無
用黜口爽於五味杜耳聰於八音忘象忘言
易脫一時之屣無關無鍵難開衆妙之門九
萬靈仙聚集於一毛之孔三千儒術荒蕪於
獨角之端故知道儒二門經綸一揆立清浄
爲理體虚無爲師以上天爲大車之輪以列
宿爲大車之輻駕之以乾馬之馬輓之以坤
牛之牛般運無爲之功覆載自然之道光而

不耀養正於蒙昧之中簡而能廉修眞於仄
陋之内不可得而疏矣離之而匪遥不可得
而親焉用之而逾遠不退而讓不進而求被
褐懷玉之人美之又美罔象求珠之士斯焉
取斯移世界而入壺中吞維摩方丈之室縮
地形而藏術内掩悉達王舍之城有道之根
修作立天之址無名之樸標爲鎮化之元三
千威儀恭謹於文風之教五百戒行肅清於
釋氏之門張天爲弓調之以陰陽寒暑直道
如矢激之以春夏秋冬一夫用之而無餘兆

人用之而不竭曰窟月窟隱身而曾作穴居
南溟北溟遁迹而聊遊水府桃源蓬島從古
有而今存槐市杏壇見朝榮而暮落仙圖祕
密五千載而三傳聖道靈長百萬年而一代
容易而學之者似紐石以爲繩侮慢而求之
者如鑽冰而待火絶巧棄利顯微闡幽坎離
震兌之宫宫内而咸居羽客東西南北之斗
斗中而皆住真仙身駕德車輪轉於混茫之
外手持壽柄指揮於開闢之前寂爾無營澹
然自得化其不化則萬化而皆成生其不生

則群生而盡遂虚懷待物曠意承時藏泰山
於秋毫之中秋毫仍大納崑崙於黍米之内
黍米仍寬大象無形五岳空空而如也大信
不約四時默默而行焉真宗之教皆成不宰
之功益著
太上金闕玄元天皇大帝則我巨唐之高祖
按國語曰自周平王七載洎于泰至開元聖
文神武皇帝即三十六代之聖孫赫赫日苗
布蔭於普天之下明明國葉垂芳於率土之
濱當其幽原既開九氣陶蒸而未已玄化大

闡六虚流轉而勿休設不二之教門稽眞一
之宗本浩風吹海三迴之重作飛塵劫火銷
山五度之却爲平地先逍遥於青運青運既
周後出没於赤明赤明復畢九十九萬億歲
貯在彈丸五千五百重天藏於卵殻殷高宗
御極之際周文王演易之初神光流入於瓊
胎瑞彩結成其金骨不坼不副誕彌於八十
餘齡降瑞降祥過期於二萬餘晝足蹈不滅
之理手握長生之文包乾裹坤把曰捉月額
列參午頂荷圓穹耳開三門鼻立雙柱白血

紫腦蒼肝青脾項引三十五光齒含四十八
貝七色青蓮而隨步千年白鹿以呈休桑田
變而雙檜不凋江河枯而九井不竭苦縣瀨
鄉之里靈跡長存陳國渦泉之濱神蹤不泯
七百弟子指扶桑爲故林九五帝君開日宫
爲舊館詳其元始稽彼厥初俯窺溟涬之前
下視渾淪之後隨機設教作九古之楷模應
變無方爲百王之軌範若乃歲起攝提肇開
氣象一十三聖之踐祚萬八千年之應圖我
太上玄元聖祖應運降跡與天皇爲師上清

下濁之初開相離未遠六合八紘之乍坼相
去未遥正方圓上下之形定洪荒樸略之狀
川新融而水仍晦山始結而石未堅種天上
之白榆初生歷歷植月中之青桂乍出依依
配四海於四神付五行於五帝是時乾象猶
低坤形仍薄立極定位敷化建功我
太上聖祖屑跡下降與地皇爲師分配剛柔
制定寒暑地增博厚天益高明聖力難窮神
功靡測萬木甲坼萬草勾萌羽族毛群區别
於兊離之位介蟲鱗類支分於坎震之宫四

溟之水皆空未生魚鼈五嶽之形俱静未吐
雲霞已逾清海之年又離清海之歲二聖既
理四表生光我
太上聖祖博施濟衆與人皇爲師三百六十
之川初分血脉萬一千五百之策乍配偶奇
三壬三乙之神離胎於水木六丙六辛之將
出孕於火風一百五十六代四萬五千餘年
始稱通玄天師再號金闕帝君三名盤古先
生洎乎庖羲氏之王天下也我
太上聖祖以道弘濟降跡爲師仰觀圓蓋之

文俯察方輿之理教之以畫八卦指之以分
三才助之以造書契之文製之以代結繩之
政典墳自我而出經籍自我而生以畋以漁
蓋取明離之象一索再索用乎出震之功鳳
凰呈瑞於帝庭龍馬負圖於河洛享國一萬
八千歲矣洎乎連山氏之王天下也我
太上聖祖救時屈己下爲帝師付之以五運
分之以四時助之以正萬機明之以辨百穀
變飲血茹毛之化移蕢桴土鼓之音毁穴焚
巢上棟下宇範金合土燔黍擘豚製耒耜以

濟兆人作陶冶以利萬物天雨粟以呈瑞地
芸稼而彰稔農食嘉穀山出器車洎乎有熊
氏之王天下也我
太上聖祖隱身於崆峒之中放心於杳冥之
外帝乃親降輦輅禮展師資能摳衣以趨隅
遂屈膝而問道當是時也榆岡凌虐蚩尤作
亂化魚鼈爲兵士以助王師變雲霞爲神祇
潜扶軍陣能弭兵於涿鹿致偃戈於阪泉東
遊青丘之鄉北到洪隄之景受丹經於王屋
登蒼冥於鼎湖屈軼既生蓂莢復出若非大

道孰可致斯洎乎金天氏之王天下也承姬
水之源襲熊山之録告天類帝纘緒守文我
太上聖祖乘九龍之輦降以爲師號太極先
生說莊敬之典教之以順時迎氣昭配神明
禋于六宗秩於群望乾乾翼翼得禮之宜羽
族呈休命之以鳥官爲理分布九鳸以統百
司景合璧以表靈鳳銜圖而示貺悉由至道
彰此帝謨逮至高陽氏之王天下也我
太上聖祖教之以解紛塞兌治國安民滌蕩
九黎陟眀八凱有龍野紫髯之兇醜有蛇身

赤髮之渠魁力拔不周首觸山碎天低西北
致曰月之西行地亞東南使江海而東注追
呼六甲役御百靈訓之以微言之經教之以
大順之道乘玄虬之迅駕或適幽陵御素螭
以遐遊或臻蟠木觀吾仙㮏萬年而一度開
花睹我靈瓜四劫而一迴結實及乎高辛氏
之王天下也我
太上聖祖敷道布化濟代爲師譚黄庭之妙
言隱曰遁月稱録圖之嘉號返邑移城制九
州之名作六英之樂封勾芒以佐蒼帝勑蓐

收以翼白方封岱嶽而印金泥照寰區而開
玉鏡飲大活之井遊不夜之鄉燔青鸞之膏
充下仙之次饌擘黄騏之脯爲上客之珍羞
逮至陶唐氏之王天下也我
太上聖祖暫垂至理下降爲師講玄德之經
道以匡於玄化應丹陵之瑞名冀列於丹丘
和煦清風不作鳴條之響雍熙黄髮時聞擊
壤之聲庖厨之肉脯自生胾餚失味山谷之
醴泉潜湧麴糵無功達四聰以闢四門立五
事而敷五教披鹿裘以食糲饌端拱於土階

掛鶴氅而飲流霞凝思於瑶圃有虞氏之玉
天下也我
太上聖祖譚無爲之理講離合之經三苗克
悛四罪咸服百揆時序五典慎徽懷明神之
珠賜昭華之玉眉與髮等表踐祚之嘉祥壽
與天齊彰延齡之景福甄一十六相用二十
五臣致百辟以協和如魚在水感兆人之歸
凑如蟻慕膻化靈氣爲天書何勞筆力結卿
雲爲寶殿不假人工夏后氏之王天下也我
太上聖祖克匡王道爰作帝師譚德戒之經

行爲國之法櫛沐風雨刊搓山林成九年理
水之功爲四載勤王之業卑宫陋室盡力於
溝洫之時襤服縷衣飾身於黼冕之禮導馬
頰而奔流竹箭鑿龍門而迅激桃花救兆庶
而皆免爲魚濟陸土而永非成海胸羅玉斗
掛天文之在躬手展瑶圖懸國命之由己故
知大道者三教之冠冕上德者百聖之宗元
成湯氏之王天下也我
太上聖祖權離左極下爲王師說長生之經
體自然之道去三面之網開一目之羅獸遠

逝而莫縈禽高翔而不罥引萬方而罪己數
六事以責躬話之以八素七眞講之以六虚
十訣千歲桃花之蜜味掩朱漿九垓薤葉之
蔬滋霑紅露乘三光而電轉駕六氣以煙騰
窺海瀆如涓涔視嵩衡如繭栗餐風飲露跨
空攝虚以十洲爲少遊之宫以六極爲暫别
之館驅傜中士役試下仙素髮一莖懸起萬
斤之石緑筠數尺變成百丈之龍得之者七
祖超昇失之者一身迷悮必在堅修慎習棄
苦忘辛可以陶冶二儀埏埴九土青羊肆者

按本紀則
太上玄元大帝第二降生之所自殷道否閉
周德凌夷陸海沸騰百川振動山鳴谷吼雨
嘯風號歷藏史以同塵棄柱史而隱跡東離
魏闕西度函關乘青牛宛轉之車駕白鳳逍
遥之輦徐甲執御從仙帝以爰來尹喜占風
知道君之必至暫别而三千甲子曾作赤童
相逢而八百年齡永依黄老潜傳妙訣暗付
微言重爲千曰之期再結一時之會暫朝元
始却上天中之天永奉宗師重歸象外之象

開寒靈之丹殿登衆寶之瓊臺坐紫金之牀
凭碧琳之机太清仙伯仗星光錦文之旗大
極仙公執月華命神之節皆拜首稽首以心
觀心於是勑青帝之青童化羊於蜀國乘紫
雲於紫府降瑞於王宫將停不嗄之聲須及
來斯之乳俄聞喜至頓止嬰啼爰從赤子之
身却變白頭之士頃刻而身餘十尺須臾而
面放五光頭建七曜玲瓏之冠肩垂九色離
羅之帔衛士逾億從仙成群感十方之衆真
徧滿寥廓應八表之瑞氣充塞虚空香散九

微之煙花飛六出之雪將離蜀土欲化胡風
遠適流沙長移獷俗及身毒罽賓之國教煩
陀阿柱之王恣剛强愎戾之心起烹焚鏨刺
之意巨錡燃湯以沸地我則入之如凉泉積
薪烈火以連天我則坐之如紺霧挾白挺者
觀如蓬草持赤刃者視若鉛刀四天之兵衆
俱來聲喧霆霹萬里之神祇共護力轉山河
八十種之獯戎皆歸清化二千國之獷猂永
革昏風俗既變矣道既成矣分身作佛濟如
來千劫之功降跡爲師救王者萬機之務至

若銅渾測運玉曆推禎天七五而一三及九
乃滿地八六而二四到十乃盈變通陽九之
灾窮研百六之數雖宓羲軒昊之代無以免
斯高辛唐虞之朝不能避此粤以廣明元祀
歲在上章月當大蜡巨猾開亹於天邑渠魁
俶擾於國步兵纏九野群臣咸議於省方蛇
起陸風四嶽齊迎於巡狩長鯨呀口聞飲澧
吐鎬之聲封豕横牙衝列刃攢鍭之隊牛虻
未搏食吾黎庶之膏象蟻未除穴我樓臺之
地塵蒙華蓋盗梗天衢九龍齊駕於雲輿玉

輪西轉萬乘同迴於坤軸金闕南開涉水則
波神捧舟登陸則地祇扈蹕太玄城内化出
行宫濯錦江邊權安正殿執玉帛者數盈萬
國列鴛鷺者位滿千官鷄林之群來朝鼇山
解纜鶴拓之城入貢象駕來王當戎夷率服
之辰成文軌混同之曰苗人未格方資益贊
之謀扈氏延誅正賴胤師之力熊韜豹韜之
將俯立軍功龍角羊角之山可追聖瑞二十
八化猶乘白鹿而來一百六災必跨蒼虬而
救潜扶宗社幽贊子孫赤光照灼於庭臺太

平顯兆紫氣晶熒於梅篠元吉尤彰稽彼變
通明兹咸應尋其靈跡果獲實甎上有古篆
文曰太上平中和灾於是驗其六字表此百
祥擊之即聲類鳴璆觀之則狀如弘璧歷周
秦漢魏之代玉篆仍新經晋宋梁隋之朝銀
鈎不故藏諸韞匱祕甚緘縢克盛皇猷顯標
青史歲代綿邈疆井變移舊址苔封古壇蕪
没仙鄉故里半落俗家真境餘風惟殘瓦礫
枯松夜月移聞玄鶴之聲暮草秋煙空聽莎
鷄之響當時雲洞多隱狐狸昔曰芝田盡生

禾黍遐追靈跡顯驗休禎皇帝特下明詔剏
造靈宫恩賜内外行庫錢二百萬爰徵班匠
乃速厥功於是木神送材九層崇構地祇獻
土百堵俱興水伯進泉以爲池山靈走石而
作礎巍峨雲閣乍似化成岌嶪霞堂初疑涌
出簷張羽翼棟壓虹蜺粉壁霜凝丹楹火亘
窗籠倒景户闢長霄塑像新成儀形乍降神
情欲語似講五千之文意貌將行遠化十方
之士金爐芬馥寶傘回旋乍睹出檻之羊猶
疑跪乳初觀如練之馬尚慮嘶風庭剪蓬茅

重生瑶草園除萱槿再吐瓊花岡阜崔嵬樓
臺顯敞齊東溟圓嶠之殿抗西極化人之宫
牽劍閣之靈威盡歸行在簇峨嵋之秀氣半
入都城煙粘碧壇風引清磬故得五老下降
四眞俱來畫地而成其江湖撮土而作其山
嶽坐致風雨可以倒洛傾河立起雲煙可以
反晝作夜化草木以成軍旅變士馬以成叢
林如斯出師豈惟百勝如斯伐叛何啻七擒
是以天灾流行盡彼盈虚之理曆數倚伏禀
其否泰之宜左慈呼召于神兵鞭笞群盗許

遜指揮于力士剪蕩狂妖所以陰隲兆人彌
綸萬聖郯瞞丹水屢陳馘告之功牧野昆陽
累獻遺俘之捷戈甲耀乎八水營壘塞乎四
郊陣勢雲横軍聲雷動血灑空而驟雨赤沙
漲野而飄雲黄困獸摧牙長蛇畏尾郊鄾人
之霄潰觀楚幕以盡空德均而義士致身氣
直而王師難老度曰而長鳴金鼓曾不告勞
終年而不解鐵衣未嘗言苦既而鳳城光復
龍德昭明枉矢當弦穿月之功奚用長竿在
手撞天之勢何爲遂至修鯢脫泉狂兕入匣

師道運末斷領於赤心之徒禄山數窮劈腹
於蒼頭之輩況逆巢干紀悖氣凌空鳴螻蟈
七八餘齡聚豺狼數十萬衆傷殘九土凌犯
二京蓋因祝天網以緩誅布仁風而寬戮遂
偷生之五載併除惡於一時蚩尤之塜既成
堅埋鐵額長狄之喉已斷永戢雕戈立此神
功實資道力我
太上金闕玄元天皇太帝爲天地父母作帝
王宗師歷教三皇皆萬八千歲侯乎四氣交
會五運合同國位永付於子孫聖祚上齊於

曰月克紹萬八千之歲矣我高祖神堯皇帝
應天受命曆數在躬以鄉觀鄉去仙鄉之無
遠上德不德增帝德以彌高輟九赤之班符
封山印海追八景之仙輅輾霧盤雲負扆垂
旒當陽闡化我太宗文武皇帝握乾闡坤修
文偃武大禮無體百禮而盡執根元大音希
聲一聲而振動今古天賜勇智縶虎豹如束
芻神助皇威跧蛟螭如結蚓還真返素遊藝
依仁以無繩爲繩縳六雄與五霸以不器爲
器籠四海與九州然後争於不争則戰争而

永息欲於不欲則嗜欲而長消方士衆臻眞
公來格安期之棗異狀大若瓠瓜園客之繭
殊形磊如盆盎垂衣一百五十代享國一萬
八千年伏惟
聖神聰睿仁哲明孝皇帝陛下克紹丕圖統
兹大業心縣壽鏡身享福庭帝道中興國根
深固永保神器長正皇綱虎牙將軍領八千
之勇士龍頭元帥提百萬之精兵永以鎮定
區中永以削平天下巨鼇斃而形軀塞海長
鯨戮而鬐鬛插天或炙或焚盡千山之木以

烹以飪竭五湖之泉紫焰腥膻青萍膏血祅
曰墮落孛星隕墜蒼旻開豁黑氣消亡獻巨
逆之三顱告行朝之九廟耀武威於英代立
京觀於神州歲越大椿年逾巨浸天睠北顧
備法駕以返堯庭帝澤東流乘仙輿而懷魏
闕集群牧以頒瑞朝諸侯於明堂摭逸搜沉
興滅繼絶八龍雲篆降禹稷之天書二武聖
文炳商周之帝德中階平而國泰至德正而
時雍成寶祚之神功由太上之聖力端拱垂
衣恭己正南面而已矣劍南西川節度使太

尉兼中書令潁川郡王陳敬瑄夏日高懸吐
赫曦之可畏德星永聚實祥瑞以明標遥闢
龜城遠迎龍駕獻璿璣以酌大化如轉碧天
移蓬萊以作行宫似離滄海郭琪扇摇於行
伍阡能搔動於山林韓秀昇聚蚊爲雷陽師
古積螢鬥曰生擒者有同縛鼠誅戮者無異
刲羊舞百獸於庭前堪標玉牒役五丁於麾
下可碎鐵山雖文翁武侯之才蕭猷王濬之
策未可與儔昔韋南康鎮成都二十餘載郭
汾陽爲輔弼二紀在朝比其勳庸量其惠化

則請留九閏之儲一裘之歲未爲多矣耀陳
氏劍南之政掩裴度淮西之功具載典彜永
光勳績行在都指揮使左神策軍中尉十軍
軍容田令孜崑岡玉柱獨力扶天太華金蓮
張心捧曰佐聖而出爲國而生有逾千越萬
之才有聞一知十之智曖然和氣助青帝發
生之仁卓爾高情仰素王垂訓之道觀帝符
而五賊皆見握人鏡而萬象難逃聰可聽其
無聲明可察其未眹弼時立德開國成家賞
罰無私九王之諸侯懷惠恩威普及十軍之

將帥歸心克己推誠虔心奉道古原層構敬
之而無異丹臺舊貫規繩仰之而如昇白曰
禮無上之帝主事威儀之法王神獸八千衝
犀象如螻蟻天丁三億轉海嶽如萍蓬周尚
父之功成身居第一漢酇侯之績著才獨無
雙鏤鼎銘鍾紀勳頌德左僕射平章事蕭遘
器業絶倫神秀貫古筆海壓淮湖之浪學山
凌衡霍之峰天植國禎文滋相業一匡皇化
八秉洪鈞函丈之間布奇兵之億萬跬步之
内安率土之蒸黎黄鶴頻鳴雖召公之可控

青牛不喘或邴吉以難知吏部尚書平章事
韋昭度宗廟重器社稷令臣當昴位以星縣
鎮台階而山立藴珪璋特達之德植松筠貞
固之心窮訓典以立身正風正雅調鹽梅以
味道肥國肥家仲父上公空就九三之位大
林擣戭虚垂二八之名兵部尚書平章事裴
澈澤馬表瑞天驥呈才雄節貫時清風滌俗
銀漢横空而高朗玉繩垂象之英華學川則
四瀆波瀾書林則五松煙雨正氣凛於朝野
直道貫於羊腸自輟職瀛洲登庸昭代重持

傅說之舟檝再秉臯陶之鈞衡皆磨智刃而
裁莽腰盡淬文鋒而刳卓腹内飛龍使揚復
恭甲門華冑鼎族令名三教精通九流澄澈
體物則左張却立緣情則鮑謝推先論昆仲
而八龍掀鬐譚經史而五鹿折角秉樞衡於
累代貫名氏於百家禀吴季札之仙姿抱孔
文子之敏惠青山藴玉發群岫以耀光渌水
懷珠起一川之晶彩内樞密使開府儀同三
司田胤禮四瀆比位五星炳靈清掩玉壼義
輕金諾智圓若月長垂助曰之光辯注如川

每凑爲王之海秉氣正直執心温恭王佐宏
才帝臣重器當軸而身迴地紀持樞而手正
天文宿禀道門素欽眞教信言不美常行質
奏之詞法語可尊每契和平之理内樞密使
驃騎大將軍李順融三傑挺生千山發秀元
禮龍門之峻慶及令孫少君鶴駕之高福滋
靈葉掌萬機之密務濟一國之黎人公清而
水鏡含虚正直而朱繩讓美博學則丘墳著
績操觚則錦繡成文實腹守眞棄百慮於襟
懷之外虚心待物納八荒於方寸之間監軍

使驃騎大將軍兼三川制置都監劉景宣景
宿呈祥卿雲布彩風骨俊邁才量宏深淮南
王之瓊枝驂鸞不遠河上公之蘭友跨鶴非
遥贊護克勤勳庸永著右街威儀明道大師
尹嗣玄大仙靈苗高族茂葉太上玄元之上
足文始眞君之哲孫七歲悟道十三逢師紫
玉之骨將成終遊閬苑黄書之文已究即上
朱陵道士李無爲國源清派天葉芳陰眞訣
千重窮研咸達仙經萬卷諷覽無遺皆同在
師門結爲道友三天鳳繭化靈氣以成書一

粒龍丹駐童顔而度劫星冠月帔上禮於元
皇虹轡雲輿前朝於大帝金蠶五斛暗吐仙
絲瓊節一雙遥迎真侣自昔忠臣明主咸理
國以昇天應曆運以救時蘇生靈而畢績少
皞顓頊皆上紫微之宫君奭太公俱乘碧霞
之輦其宫室牖户臺榭池塘似雲霧之結成
如丹青之寫出七十二之福地三十六之洞
天神仙之窟宅相連以青城爲户牖真景之
風煙不雜以嶓冢爲壇臺可以濟度四迷開
弘七部仙衣非製而自有豈假紉針仙車不

駕而自行曾無轍跡九重天上白玉爲京千
雉城中黄金作殿披衮服而身掛曰月戴冕
旒而坐鎮乾坤天綱正而四氣和國步安而
三元序手執長生之柄制定白駒心藏要道
之根控乘赤鯉況乎代變時遷綿歷於三千
餘歲建邦立國峥嶸於四萬餘年門巷新成
人煙漸熾當時闤闠髣髴如存今曰宫庭精
新尤盛七色鳳輦駕幸仍頻九斑龍輿巡禮
彌敬太虚天館常開不夜之門無極福堂永
對長春之景氣連碧落光掩赤城臣職忝禁

林身叨詞客涉儒海而素淺渡文河而不深
董仲舒五彩之蛟稀來筆下揚子雲三清之
鷃少到毫端愧無黄絹之才難紀紫煙之瑞
詞曰
洪源肇開　浩劫無際　恍惚大道　希夷象帝
太初既隱　太始來繼　玄黄在殻　清濁未蛻
天地之前　一千萬歲　山比我久　如電之逝
海比我大　如絲之細　與釋比效　空門永閉
與儒並功　章甫無勢　昭德塞違　解紛挫鋭
設教隨機　應變無滯　三皇益明　五帝增睿

率土皆泰　群生咸濟　樓觀發軔　函關掛轊
罽賓闡化　申毒布惠　無狀之狀　無聲之聲
去莫可送　來莫可迎　强字之字　强名之名
太虚之上　黄金爲城　杳冥之外　白王作京
焕赫六極　牢籠八紘　萬國同酌　百谷咸傾
莫得而竭　莫得而盈　淺而行者　長居利貞
深而行者　永致太平　凛凛烈氣　化作天丁
鬱鬱勁草　變爲神兵　火刀電耀　霜劍虹明
莧戮封豕　瓜剖長鯨　地古風變　俗阜時清
年代綿邈　歲月峥嶸　新宫是建　永觀厥成

赫赫高祖　明明聖孫　開鑿造化　刳剔胚渾
把捉曰月　包裹乾坤　鸞蹌鳳跱　虎步龍蹲
鳥卵之中　可納穹旻　黍粒之内　能藏崑崙
塵波澄澈　智浪淵淪　迷羅自解　瑩鏡難昏
萬象俱盡　惟道獨存　三教争長　惟道獨尊
心藏五賊　國静九門　蓬蓬諫鼓　汎汎衢罇
五方入貢　八表争奔　車徒川霧　租賦雲屯
巍峨玉皇　焕赫金籙　靈官八海　水府四瀆
堯湯寶位　舜禹天禄　巨寇梟殄　神州克復
去召千神　來臻百福　天轉碧輪　地旋黄轂

獻玉十珏　貢金九牧　寒暑運行　禎祥倚伏
害蛟斃刃　狂兕殪鏃　軒鏡在握　殷繩當木
瓊臺九層　銀蠶五斛　手指青牛　身騎白鹿
洞啓括蒼　天開王屋　皇根國葉　帝宗天族
明堂端拱　元臣啓沃　四海萬方　無思不服
九虬夭矯　雙鳳迴旋　鶴駕清漢　鸞驂紫煙
累行盈百　積功滿千　丹瓊樓高　上接九天
碧玉壇峻　下降八仙　大卧蓬島　龍耕芝田
地有謙道　東走衆川　人居上德　南御群賢
大活之井　長生之泉　延洪聖祚　萬八千年

鶴涅不緇　烏非染黑　然於自然　得於自得
何以發蒙　内辨其惑　何以開悟　中修其式
如車指南　似星拱北　隱見無常　變化不測
大象難包　二儀益塞　大智難展　六合陋仄
長生之柄　永壽之域　朝服刀圭　暮生羽翼
廟獻三顱　風清萬國　靈觀親構　群仙來格
瓊宫寶臺　玉書金策　豐碑嶽立　巨龜鼇逼
詞惟頌美　文匪誕飾　鸞鶴翹蹲　龍蛇騰躑
紫氣氤氲　赤光歙赩　七聖握圖　九皇執勑
梵宇增光　儒宫出色　端冕明堂　垂旒御極

運齊三五　慶延萬億　開闢寰區　咸仰道德
永致中興　皆從帝力
臣奉宣令撰青羊宫碑銘
伏以
太上金闕玄元皇帝大道之祖宗上德之根
本先天地而出後天地而存遨遊於五劫之
中經歷乎一千萬歲古青羊肆白鹿神蹤紫
氣氤氲赤光照灼靈甎玉篆永表中興九萬
群仙皆在指揮之下三億力士咸居役使之
間故能運動乾坤轉移海嶽化魚鼈爲兵士

剪戮銅頭變軍旅爲叢林埋藏鐵騎潜扶聖
運冥助王師殄滅渠魁廓清宇宙懸三兇之
首級獻九廟之威靈克盛帝圖永平國步臣
跪承睿旨仰奉皇慈昧學謏聞屬詞荒鄙其
碑文今已撰訖謹隨狀奉進以聞者
　右翰林學士守尚書兵部侍郎樂朋龜奏
　謹具如前
中書門下牒西川節度使
牒奉勑金闕降祥紫氣接度關之狀瑶壇閟
瑞赤光騰發地之文粤有玄符留于古篆當

午夜而龍蛇摇動六字分輝後一年而狼武
蕩平八紘無事克昭靈貺獲啓中興考帝祖
之微言顯神功於景運得不標於道觀銘在
蜀川流傳千百萬年紀我一十八葉樂朋龜
職司内翰首冠近臣妙迴擲地之金鏤入他
山之石鋪陳盡善蔡邕當患於先知述作無
遺子建何勞於獨見宜刊盛事以證斯文宜
令西川節度使於本觀建立牒至准勑故牒
　　中和四年九月八日牒
西川青羊宫碑銘
