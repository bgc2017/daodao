








洞玄靈寳八節齋宿啓儀階九
法師冠帯執簡引道衆依位幡花幢節一
如常式
晝入戸祝叩齒三通呪曰
四明功曹通眞使者傳言玉童侍靜素女爲
我通逹道室正神上元生氣入我身中(呪畢便進)
(左足右足隨之)
夜入尸祝叩齒三通呪曰
四上功曹龍虎使者正一生氣侍靜素女夜
有所啓願得開明童子上玄少女與我俱入

皇宫之裏通逹所啓皆使上聞(呪畢便進于足左足隨之)
次旋行遶髙座一帀還西向東平立
次都講唱各禮師存念如法
思經師所在之方心禮三拜願師得仙道我
身昇度
思籍師所在之方心禮三拜願師得飛仙爲
我開度七祖父毋早昇天堂我得道眞昇入
無形
思度師所在之方心禮三拜願師得昇度上
登髙仙爲我開度五通八難名入仙録我成

眞人(凡六時行道皆先禮師法輪經所誡)
清旦行道思青雲之氣帀滿齋堂青龍獅子
備守所處仙童王女天仙日月星宿五帝兵
馬九億萬騎監齋直事二界官屬羅列左右
威儀肅肅不有懈怠
日中行道當思赤雲之氣朱雀鳯凰備守前
後帀滿齋所
日入行道思白雲之氣帀滿齋堂麒麟獅子
白虎備守四方仙童王女一如清旦之法又
閉目内思五嶽五仙五帝備守身中金映蓋

一體體作金色從肺後出項有圓光如日象
使照明十方身中了然盡見内外六時並同
鳴法鼓二十四通
九上三天玄元始三炁太上老君召出臣等
身中三五功曹左右官使者左右捧香罪龍
騎吏侍香金童傳言玉女五帝直符直日香
官各三十六人出關啓此間土地里域眞官
並速出嚴裝臣今正爾燒香奉爲大道弟子
修建某節靈寳宿啓妙齋一日一夜三時行
道三時轉經願得

太上十方正眞生炁降流巨等身中令臣所
啓速達逕御
太上無極大道至眞王帝御前
各稱名位
上清玄都大洞三景弟子奉行靈寳宿啓妙
齋法事臣某謹同䛋上啓
虚无自然元始天尊無拯大道水上道君太
上老君髙上王皇十方巳得道大聖衆至眞
諸君文人三十二天帝玉虚上帝玉帝大帝
東華南極西靈比眞玄都玉京金闕七寳玄

臺紫微上官靈寳至眞明皇道君玄中大法
師三界官屬一切神明臣等謹相擕率奉爲
大道弟子修某節靈寳宿啓妙齋即夜宿啓
法堂朝眞騰奏開度齋主家九玄七祖亡靈
眷屬上爲
皇中宰輔大臣土地州牧縣宰次及經籍度
師旁及幽栖志士同學之人九親門族天下
人民靖飛蠕動蚑行喘息一切衆生今故燒
香歸身歸神歸命
太上無極十方靈寳自然至眞無上太道伏

乞原赦齋主前世宿世今世生死宿罪重過
得免離三惡之道十苦八難九厄之中超度
輪廻早昇天堂次及家門眷屬長㓜女男福
慶咸臻筭壽無極臣等身得道眞飛行虚空
白日昇天侍衞道君逍遥無上金闕七寳玄
臺自然宫殿永與道合所啓玄感應聲上御
至眞無極道前
禮十方
懴悔
臣等至心歸命

十方無極大道太上靈寳天尊奉爲齋主弟
子存亡兩代九族宗親仰慮禀性昏蒙行乖
正道或夭傷物命違戾天常凡所云爲罔知
避忌隂罪陽過無量無邊乞今燒香行道一
蒙蕩滌回凶成吉所願盡諧伏願法事通流
無諸譴却方期悔謝蒙獲感通稽首歸慿正
眞三寳
禮經
三禮
重稱名位

上清玄都大洞三景弟子奉行靈寳宿啓妙
齋法事(臣)某等謹重上啓
虚无自然元始天尊太上道君太上老君無
上玄老十方靈寳天尊巳得道大聖衆至眞
諸君丈人玄中大法師天師君上相上宰三
界官屬一切神靈臣等兆劫垂因千生流俗
獲聞玄教得悟化源三洞金書備詳奥妙五
千深旨伏覽希夷而乃根地浮危智源膚淺
不能遺形獨徃永匿巖扄猶以小善爲功冀
先開度凡有來情理合申奏

讀詞
按如詞言情唯丹切仰慿大道開度存亡謹
相擕率滌慮洗心爲修某節靈寳妙齋一日
一夜三時行道三時轉經法天象地秉燭𤑔
香宿露懇誠冀其通感恩惟
太上三尊十方衆聖監齋大法師垂神鑒映
省覽所陳乞勑勒靈寳官屬土地眞官悉合
同心併力營衞齋所滌蕩内外誅滅思賊令
臣等心安神定招眞致靈齋功克成無有窒
礙敬依齋法說戒威儀使同齋之人咸服法

訓明晨行道續更啓聞
東向平立誦智慧頌北向首體杸地
廻心遍禮十方衆官東向法師西向
說戒威儀如法
天尊告太上道君曰今當普宣法音開度羣
生爲諸男女解災却患請福度命㧞諸苦根
使生者見道身脫八難死者歡樂飲食天堂
早生人中轉輪聖王修齋行道皆當一心請
奉十戒諦受勿忘專精黙念洞思自然勿得
雜想撓亂形神能如是者便當靜聽

第一戒者心不惡妬無生隂賊撿口慎行想
念在法
第二戒者守仁不殺愍念羣生慈愛廣救利
及一切
第三戒者守貞讓義不淫不盗常行善念損
巳濟物
第四戒者不色不𢝩心無放蕩貞潔守慎行
無玷汙
第五戒者口無惡言言不華綺内外忠直不
犯口過

第六戒者斷酒節行調和氣性神不損傷無
犯衆惡
第七戒者不嫉人勝已爭競功名每事遜讓
退身度人
第八戒者不得評論經教訾毀聖文躬心冰
法常如對神
第九戒者不得闘亂口舌評詳四軰天人咎
慘損傷神氣
第十戒者舉動施爲平等一心人和神穆行
使常然

天尊言修奉十戒毎合天心常行大慈願爲
一切普度厄世謙謙尊教不得中怠寧守善
而死不爲惡而生於是不退可得㧞度五道
不履三惡諸天所護萬神所敬長齋奉戒自
得度世
天尊言道尊法妙人身亦貴故道開法遺戒
經丈以度人身人身旣度上與道同宜爲精
行持齋奉戒夷心靜黙志念分明一意歸向
專想不二滌蕩六府過中不三内外清虚毎
合自然是其齋日捻香啓願應心上徹四天

司邏十部威神即下瞻履行道觀聽法音鑒
映爾心如戒行道皆列功諸天禍福立彰道
不負人勤行諦受勿使魔言
天尊言建齋行道四天帝王皆駕飛雲緑軿
八景玉輿從眞人玉女手把華幡前導鳯歌
後從天鈞白鶴獅子嘯歌邕邕燒香散花浮
空而來瞻履行道觀聽法音天王下降萬靈
朝焉能如是者豈可不盡其法也先當受十
戒然後行道庠序雅歩靜心閉意坐起卧息
不離儀格天王歡恱列名上清可謂得道方

寸之間笑
復鑪
香音使者左右龍虎君侍香諸靈官當令修
齋之所自然生金液丹碧芝英百靈衆眞交
㑹在此香火案前令齋生家眷康寧年壽延
逺先亡逺逝咸獲超昇一切生靈共資休慶
歲時蒙祐天下沾恩十方仙童玉女侍衞香
煙傳臣向來所啓逕達
玉皇上帝御前
奉戒頌

小學仙讃
回向讃
於玄師前散如常儀

洞玄靈寳八節齋宿啓儀
















