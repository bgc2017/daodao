








太上洞玄靈寳護諸童子經
道言天地父母日月五星運炁自然几人居
世命屬北斗七星三台輔弼華蓋本命星官
元辰眞君二十八宿南斗北斗東斗西斗衆
星官屬天地水三官河姑纎女天河星衆一
切神仙世間男女立身濁世出入門戸衢突
天狗天河惡星醜賔致有刑剋三煞六害禍
釁相仍豈知趣向若能虔心祝誦降福流恩
使諸男女或求嗣胤或保長年普謝衆靈皆
如是願身中七傷六害胎娠元辰應是迤災

可倚十方諸善童子重賜威光爲除厄難保
壽延生
道言道能生成道能育養七神童子者是中
天北斗七星之精炁也凡人蔭在胎中七月
之時下降人身開明九竅記於姓名便屬管
係一曰天蓬二曰天内三曰天衝四曰天輔
五曰天禽六曰天心七月天柱
道言諸善童子各乘飛雲七明之車五綵之
衣從十方神仙兵馬七億萬衆常在人間分
身變化或長或短或男或女執符把籙檢校

罪福善惡因縁男女年命長短人能知之不
死長生若諸世俗夫妻男女命隔星河身居
樓閣或男女有隔越之難橋梁不通滯在三
十六星河之畔夕被天狗所隔暁爲地狗所
越眷屬咨嗟憂愓無路但當虔懇燒香轉經
謹請七元眞炁童子流恩降福爲度災厄放
赦男子女人得過星河孤神不犯於孩童河
母無侵於幼稚男女成立身命延畏兩斗添
益算之符北斗落死籍之字父母安泰各保
吉昌一請東方九炁天中九神童子爲諸男

女度脫春三月所有疾病三刑四殺七傷八
難河神侵撓之厄悉令消散二請南方三炁
天中三神童子爲諸男女度脫夏三月所有
疾病三刑四殺七傷八難河神侵撓之厄悉
令消散三請西方七炁天中七神童子爲諸
男女度脫秋三月所有疾病三刑四殺七傷
八難河神侵撓之厄悉令演散四請北方五
炁天中五神童子爲諸男女度脫冬三月所
有疾病三刑四殺七傷八難河神侵挑之厄
悉令消散五清中央一炁天中一神童子爲

諸男女度脫四季之内所有疾病星河漫撓
三災九厄悉令解除度脫
道言汝等善男子喜女人但當讀誦此經則
令五神童子及十方聖衆即來擁護降禧消
災滅除罪咎即說頌言
一切空無本　皆先衆邏炁　有識即非識
無留亦無滯　名字居多衆　混然積年啓
仙度甚久逺　得一歸眞理　遊經無定方
權應非一體　皆由此經得　歴劫自澄洗
歸依太上經　壽算得長存　吏兵常擁護

禍去福來臻
爾時北斗七星童子五神童子十方諸喜童
子其數如沙塵委炁秉功德將來五濁世七
傷與六害自然歸正㫖天地隂陽炁周匝輪
廻轉長有於人民司馬定命章萬神唱恭諾
更無有留滯男則志聦明女則質端息妖患
不能生終天保慶畨如此至心誠歸命太上
經

太上洞玄靈寳護諸童子經
