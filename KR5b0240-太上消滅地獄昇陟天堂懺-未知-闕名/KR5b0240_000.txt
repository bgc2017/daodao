








太上消滅地獄昇陟天堂懴被五
　　　各整威儀咸生䖍敬
志心朝禮運念誦持柲宻琅函玄微瓊藏當
願天恩普度地獄咸開慧日照臨慈光攝受
志心朝禮運念誦持三寳靈文九清聖範當
願大施利濟遍及隂𡨋度品南宮化生北府
志心朝禮運念誦持十洞真詮萬天仙梵當
願靈慈拯拔玄化敷弘應處幽塗悉沾殊勝
以今將修玉籍特蕆金科至聖啓途衆真浮
駕遂使九幽交㑹五苦咸聽迴向奉行讃詠

如法
爾時元始天尊在九清妙境三元寳宫御劫
刄臺中集騫木林下與太上道君太上老君
諸天衆聖三界尊神九府三官四司五帝察
命童子妙行真人一時同至皆駕八景琅輿
五色瓊輦麟馭羽騎鳳葆龍旗吟誦洞章朝
賛玉座於是元始天尊軫大慈悲放諸光明
輝映九幽地獄開通一切㝠司羅酆衆曰今
日何縁億劫所感恒居黒暗克賴照臨元始
天尊敕命北都大帝五帝考官六宫掾吏牛

頭鬼卒虎眼神王三界大魔九幽羣𩲸有諸
六宮校集九府死生一十二之河源二十四
之狴犴南水㑹宮之府北海長夜之庭遂得
大軫天慈廣開聖道顯說九真之妙戒當資
五業之幽塗志誠纔起於焚修玄感必彰於
顯應仰賴玄元之化咸歸拯拔之門稽首歸
依䖍誠懴悔
東方有諸罪人處風雷之獄霹靂之牢劒樹
刀山飛戈飄㦸穿穴五藏分解四肢常處狴
犴不捨晝夜謹當資薦願遂往生

　　志心歸命清都闡教天尊
　　志心歸命紫府垂慈天尊
　　志心歸命乾坤開度天尊
　　志心歸命日月照臨天尊
　　志心歸命穹崇聖㮣天尊
　　志心歸命廣大玄功天尊
　　志心歸命轉輪自在天尊
　　志心歸命受錬更生天尊
　　志心歸命超凌上境天尊
　　志心歸命逍遥太虚天尊

稽首歸依䖍誠懴悔
南方有諸罪人處烽輪之獄欠山之牢烈焱
燎頭猛𤔵燒面骸骨灰粉皮膚焦熬常處狴
犴不捨晝夜謹當資薦願遂往生
　　志心歸命玄穹垂化天尊
　　志心歸命至聖覃恩天尊
　　志心歸命慈悲五苦天尊
　　志心歸命愍念三塗天尊
　　志心歸命沈𡨚罷對天尊
　　志心歸命滯䰟超生天尊

　　志心歸命消滅惡趣天尊
　　志心歸命資益善縁天尊
　　志心歸命沖昇寳洞天尊
　　志心歸命飛陟朱陵天尊
稽首歸依䖍誠懴悔
西方有諸罪人處金剛之獄鐵圍之牢金鎚
塞心鐵棒穿腹骨肉爛壞肢節分離常處狴
犴不捨晝夜謹當資薦願遂往生
　　志心歸命咸承慧日天尊
　　志心歸命普度真風天尊

　　志心歸命玄慈拯濟天尊
　　志心歸命聖力開通天尊
　　志心歸命蠲除罪釁天尊
　　志心歸命懴拔湮沈天尊
　　志心歸命五道變跡天尊
　　志心歸命十轉迴靈天尊
　　志心歸命隨處應化天尊
　　志心歸命所在生仙天尊
稽首歸依䖍誠㰇悔
北方有諸罪人處溟冷之獄沈没之牢寒丘

冰池雪㦸霜刄臭屍破壞毒汁澆淋常處狴
犴不捨晝夜謹當資薦願遂往生
　　志心歸命不盡道力天尊
　　志心歸命無極玄通天尊
　　志心歸命落除罪業天尊
　　志心歸命拔贖沈淪天尊
　　志心歸命刀山斷刄天尊
　　志心歸命劒樹摧鋒天尊
　　志心歸命飛度五戸天尊
　　志心歸命超轉八門天尊

　　志心歸命化生紫極天尊
　　志心歸命沖寂碧穹天尊
稽首歸依䖍誠懴悔
東北方有諸罪人處鑊湯之獄鑪炭之牢煑
潰四肢烹離六府筋骨臭穢膿血消洋常處
狴犴不捨晝夜謹當資薦願遂往生
　　志心歸命斷除障礙天尊
　　志心歸命消滅𡨚仇天尊
　　志心歸命煙牢息焰天尊
　　志心歸命火獄沈光天尊

　　志心歸命迴骸得度天尊
　　志心歸命錬質受生天尊
　　志心歸命咸登福海天尊
　　志心歸命廣布法橋天尊
　　志心歸命神昇閬苑天尊
　　志心歸命䰟陟梵天天尊
稽首歸依䖍誠懴悔
東南方有諸罪人處銅柱之獄鐵牀之牢手
抱足登腹焦背爛膿血潰滴煙火燒焚常處
狴犴不捨晝夜謹當資薦願遂往生

　　志心歸命上垂睿化天尊
　　志心歸命普度洪慈天尊
　　志心歸命太玄起死天尊
　　志心歸命寳籍生神天尊
　　志心歸命能蠲業道天尊
　　志心歸命得脫苦輪天尊
　　志心歸命飛昇慾海天尊
　　志心歸命離超愛河天尊
　　志心歸命逍遥真境天尊
　　志心歸命騰翥仙闕天尊

稽首歸依䖍誠懴悔
西南方有諸罪人處屠割之獄倒懸之牢五
藏皮膚四肢筋脉隨手刀剌滿地血流常處
狴犴不捨晝夜謹當資薦願遂往生
　　志心歸命天垂開度天尊
　　志心歸命身得上生天尊
　　志心歸命普施法雨天尊
　　志心歸命宻布慈雲天尊
　　志心歸命潜超苦海天尊
　　志心歸命遽脫灰河天尊

　　志心歸命龍城化跡天尊
　　志心歸命鳳闕登仙天尊
　　志心歸命永離煩惱天尊
　　志心歸命感果逍遥天尊
稽首歸依䖍誠懴悔
西北方有諸罪人處火車之獄煙刄之牢輪
轉東西支分四大悉縈灰炭遍受煎熬常處
狴犴不捨晝夜謹當資薦願遂往生
　　志心歸命圓穹及物天尊
　　志心歸命上天度人天尊

　　志心歸命開度幽暗天尊
　　志心歸命蕩滌瑕疵天尊
　　志心歸命應念得力天尊
　　志心歸命隨念合真天尊
　　志心歸命消除罪跡天尊
　　志心歸命落滅惡根天尊
　　志心歸命悉生樂境天尊
　　志心歸命咸慶仙郷天尊
稽首歸依䖍誠懴悔
中央有諸罪人處普掠之獄受栲之牢劒樹

斷筋刀山流血足落斧刄身掛劒楞常處狴
犴不捨晝夜謹當資薦願遂往生
　　志心歸命玄恩普及天尊
　　志心歸命法力無窮天尊
　　志心歸命神功拯物天尊
　　志心歸命仙化成人天尊
　　志心歸命宿命合道天尊
　　志心歸命死䰟生身天尊
　　志心歸命盪除愆釁天尊
　　志心歸命懴滌縈纏天尊

　　志心歸命潜消業障天尊
　　志心歸命永離幽冥天尊
稽首歸依䖍誠懴悔
二千六百里之酆都八萬四千重之鬼獄茫
茫苦海翻雪浪之千尋渺渺灰河鼓煙波之
萬狀無樹不攅於霜刄有山皆列於風刀永
無追薦之縁堪歎沈淪之道遂則仰憑寳炷
特演真詮宣聖號則溥應十方掲梵音則遥
騰三界當願上垂隂德下及幽䰟謹當精念
道場懴除地獄刀山劒樹脫落地獄鑊湯鑪

炭燒煑地獄鐵牀銅柱焦然地獄刀輪火車
霹靂地獄拔舌耕犂楚痛地獄釘身鋸解斷
截地獄鐵網肢節分離地獄火坑炮炙猛烈
地獄刀兵爪距摶撮地獄虎狼鷹犬殘害地
獄吞噉鐵九消爛地獄暗㝠肉山斬剉地獄
洋銅飲鐵爛潰地獄鹹水寒冰坼裂地獄大
鐵圍山門地獄小鐵圍山門地獄鐵馬鐵牛
地獄鐵驢鐵鳥地獄鐵山鐵屋地獄鐵車鐵
衣地獄飛刀掣電地獄解身爪頭地獄八寒
八極地獄兩舌兩石地獄然手燒脚地獄剥

皮飲血地獄糞尿地獄鱠肉地獄𨪏鏫地獄
崩埋地獄阿波波地獄阿婆婆地獄阿吒吒
地獄阿羅羅地獄如是焦熬猛焰凛冽寒冰
不以懴揚難蠲罪業遂乃用依科教俯伏道
縁啓今晨香火之功爲曩劫河源之苦拯昏
㝠於九夜拔楚痛於八門念岱嶽之悲哀闢
酆都之壅滯覬期睿力獲沐靈慈以今運心
謹當作禮
　　志心歸命蠲消宿業天尊
　　志心歸命超拔沈䰟天尊

　　志心歸命斷滅三惡天尊
　　志心歸命出陟九幽天尊
　　志心歸命蓬萊化跡天尊
　　志心歸命崑閬飛身天尊
　　志心歸命沖昇鼇島天尊
　　志心歸命縁㑹麟洲天尊
　　志心歸命無所不度天尊
　　志心歸命有念皆通天尊
　　志心歸命大慈大悲救苦真人
　　志心歸命大慈大悲拔難真人

　　志心歸命大慈大悲滅罪真人
　　志心歸命大慈大悲度厄真人
復懴諸大地獄諸大鬼牢七重鐵城七重鐵
網有牛頭獄卒六十二眼而八頭一十八角
而九尾手中執其鐵㦸目中放其鐵丸罪人
從頂而穿從足而出痛連骨髓苦切心肝求
生不生求死不死石磨而輪迴歷劫鐵碓而
上下無時煙火交飛鳥獸擊摶悉是惡道所
感皆由宿業所招不覩三光不識三寳於是
元始天尊告曰若能繕寫斯經葆稱其㫖靜

念而建壇立像志心而行道散花當遣金剛
神王天丁力士三界五帝一切衆靈大布慈
悲廣臻福祉迴骸起死錬質成真慈光俯鑒
於有情玄造遍施於無礙瓊鐘扣處盡開利
濟之門玉磬鏘時悉導宣揚之路賴其九清
妙範託乎十洞真詮冰庭而變作瑶池火屋
而化爲寳地鋒摧劒樹刃斷刀山當令長夜
之沈淪盡遂今朝之解脫
收經
聞經得道隨念往生無盡玄功無邊睿愛復

願解分宿對縁㑹當來所墮三塗悉蠲八難
聞經得道隨念往生無量洪因無涯聖㮣復
願潜停輪轉永斷牽纏惡趣騰輝死䰟受錬
聞經得道隨念往生無極良因無窮妙力復
願四司無滯九署潜通䰟度朱陵神遊紫府
以今懴揚巳蕆禮念將周各擁慈雲同超淨
域遂得霓幢接歩羽駕來儀飛陟太虚逍遥
極樂
　　　歎經
詳夫上品玄科中天寳藏列鳳篆龍章之跡

綴飛雲垂露之文功乃變通力能昇進是故
因經所以明道因道所以立經苟無敷誦之
勤焉解縈纏之道受罪之含齒被髮衘𡨚之
挿羽披毛莫不水火風刀輪迴生死㑹翕張
於隂府當拷訊於玄司是用薦資將伸懴拔
伏惟侍香金媛典經玉郎上啓八門下通五
戶演死䰟生身之仙品騰神公受命之靈音
能令歸向者開泰仙都諦聽者超凌惡趣息
愛河之波浪設苦海之舟航廣布法橋俱躋
道岸速奉霓旌羽節常陪鶴馭鸞輿徘徊於

七寳經臺娱樂於三清洞闕九華韻▲萬石
聲和既荷玄慈咸歸妙道謹值朝修之際得
以香火之餘伏爲上代祖宗未能遷適近亡
姻眷尚在幽㝠乞使抹破罪書掃除惡跡遂
果韓司拯度獲承酆都開通齊朝極樂之天
各㑹往生之府竊念(臣)等所造麤心惡跡致
渉因依凡貪爽口肆情有傷物命爲生前之
結釁當命盡之報身不修懴贖之門難解縈
仍之路衘𡨚負債悉覬逍遥羽族毛羣咸蒙
通變懴滌有感昭之力身口無挂礙之虞恭

惟金闕慈尊玉京上聖廣開愍惻特納䖍祈
俾令返朴之時無經八障還淳之旦不歷三
塗九景臺前乗風御氣五明宫内㑹道合真
白簡上生三十二天之赤書受命黄籙削死
百二十曹之黒籍勾名巳往沾恩見存獲慶
建一百紫虚之聖號應萬重丹漢之宸聦鈿
軸啓時更助修持之力靈文誦處當伸朝禮
之心寳香不斷於二時慧炬常然於午夜無
盡妙善無量勝因大啓歸依廣伸懴悔
太上消滅地獄昇陟天堂懴











