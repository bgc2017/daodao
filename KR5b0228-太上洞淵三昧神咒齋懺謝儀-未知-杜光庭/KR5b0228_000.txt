








太上洞淵三昧神呪齋懴謝儀化七
　　　　廣成先生杜光庭剛定
　　　懴方
臣等志心歸命敬禮
東方無極太上至眞上上太一君三洞天尊
　　　次向東方三禮訖懴
臣某等謹爲某家奉修神呪行道轉神呪妙
經首謝罪愆斷截魔瘟清安家國保護人民
燒香明燈思神念眞歸身歸神歸命
東方無上玄老太上洞淵三昧神呪三洞天

尊一切神靈仰謝
東方九炁青天泰清玄元無上三天無極大
道太上老君太上丈人天帝君天帝丈人大
帝君上皇老人三十九眞七十二聖髙玄眞
君九老仙都君九氣丈人始生青眞東華玉
寳髙晨大司馬上相青童君元老主仙眞人
無鞅數量百千萬重道氣千二百官君太清
玉陛下青帝九氣玉門神仙四司眞人諸天
至極上聖大神下謝地下東郷無極世界五
嶽四瀆神仙正眞乞丐原赦齋主某家存亡

兩世父母宗親七情五欲十惡六根積罪積
愆無邊無量從兹懴謝咸冀蕩除俾某家眷
等福命延長保安宅宇伏願
太上垂恩勑三昧呪王九天力士五帝神兵
十方釆女赤弓大卒收滅赤頭殺拘盈子等
縱行瘟毒刀兵飢饉疫癘鬼賊一切清蕩眞
氣薫修元精潤色萬有安樂同一太平稽首
歸依願垂生造宣勑明威奉行神呪
　　　次祝曰(此遣鬼呪誦如衛靈呪法惻/惻震威而宣嚴勑十方同懴)
　　　(訖起立宣此謂宣勑明威/令神鬼奉行矣不得忽略)

道言五濁丗有持三洞經吾遣天丁士隨逐
衛其形下病萬丈鬼逺離於門庭收除五色
氣一切莫令行官事解了了病者差醒醒敢
有不遵令魔王收斬形
　　　次頌曰(如頌吟歩虚詠之/旋行一周十方同)
東方弗于提勾芒何青青梵女遊太空
八音拂王京大乗超世表十眞戯紫庭
建福立名齋長夜悉開明正道法皷動
百邪悉摧傾魔王來稽首敢試斬其形
迢迢東華天九龍雲輿迎喜神來守户

力士交萬靈家親乃得住百鬼不敢聽
相與弘至跡俱遊紫鳯城
至心歸命敬禮
南方無極太上至眞上上太一君三洞天尊
　　　次向南方三禮訖懴
臣某等謹爲某家奉修神呪行道轉神呪妙
經首謝罪愆斷截魔瘟清安官國保護人民
燒香明燈思神念眞歸身歸神歸命
南方無上玄老太上洞淵三昧神呪三洞天
尊一切神靈仰謝

南方三氣丹天太清南極皇上老君洞靈玉
帝上元禁君三元聖人始老玄眞萬福丈人
南昌上宫主生司馬太極眞人太和老子玄
和天赤帝丹靈髙仙萬眞諸天至極上聖大
神下謝地下南郷無極世界五嶽四瀆神仙
正眞乞丐原赦某家三業六情之罪違經犯
戒之愆萬品千條咸蒙解釋俾某家存亡貞
吉灾疫永消伏願
太上留恩請勑十方釆女天丁力士烏玄天
殺大兵赤卒小吏十方主者收除魔瘟威都

樵氏烏塗倫那烏丸鬼等所部小鬼啟諸疾
病寒熱瘟瘧霍亂吐痢一切妖邪災害疫厲
之鬼急令迸散攝毒收瘟各還方位使民人
疾厄悉得痊除眞氣薫羞元和養育兆民懽
泰咸荷道恩告宣神呪
　　　次呪曰
道告一切神魔子及魔女有人受吾經汝等
當扶助四神莫使來百鬼令速去孟達攝瘟
災生如離萊茹官解疾病除吾當遷擢汝若
故犯害人眞氣自然護

　　　次頌曰
南方炎帝君八表號閻浮飛軒駕雲輿
仙人十眞遊玄女乗霄唱金光溢丹軀
今日法輪轉梵響震九嵎天王勑魔兵
風息雨自休晃晃三光耀百邪深自幽
若有干試者刀士斬其頭魔王萬王子
殺鬼自來誅興齋及大神魍魎以次收
各各不相恕大道正氣流
至心歸命敬禮
西方無極太上至眞上上太一君三洞天尊

　　　次向西方三禮訖懺
臣某等謹爲某家奉修神呪行道轉神呪妙
經首謝罪愆斷截魔瘟清安宅宇保護家門
燒香明燈思神念眞歸身歸神歸命
西方無上玄老太上洞淵三昧神呪三洞天
尊一切神靈仰謝
西方七氣素天泰清西華髙上皇帝太靈元
始老君泰素寳後聖帝君三元君金闕七太
和玉眞西靈金母白帝髙仙四極眞人諸天
至極上聖大神下謝地下西郷無極世界五

嶽四瀆神仙正眞乞丐原赦某家曠劫今生
身心口意廣造諸罪自作教人塵沙咎累並
乞消除願某家瘟毒消亡咸蒙懽泰伏乞
太上垂恩勑勒九天大兵十方甲卒赤殺力
士赤騎功曹使者大驅將軍收除信陵赤烏
魍魎生死之鬼冡墓之神都奴烏留子赤目
角子鬼並乞蕩除斷絶瘟災即令消滅一切
疾病並悉痊差眞氣潤色百骸休泰仰荷道
恩奉宣神呪
　　　次呪曰

道君勑下界一切凶惡神歲在壬午次年當
甲戌旬赤積暴牛馬烏丸夭人民受經佩籙
者天兵護其身死將驅客鬼力士喻家親若
不順吾教負石積夜濵
　　　次頌曰
西方蓐收神號曰爲勾尼三光玄太虚
朗朗照四維八音三十二魔邪氣自摧
今日建福齋然燈照空暉風止雨不降
斬妖束奸非敢有干試鬼縛送付天機
行道除萬惡功德甚巍巍道德甚精研

聖力起死屍百邪歸一正福報汝加誰
奉師遵大道積善神自歸愚人不能學
智者常依依不惜財寳身貴欲乗空飛
至心歸命敬禮
北方無極太上至眞上上太一君三洞天尊
　　　次向北方三禮訖懺
臣某等謹爲某家奉修神呪行道轉神呪妙
經首謝罪愆斷絶魔瘟清安宅宇保護家門
燒香明燈思神念眞歸身歸神歸命
北方無上玄老太上洞淵三昧神呪三洞天

尊一切神靈仰謝
北方五氣玄天太清上上髙皇玉帝虚皇道
君太上老君太上丈人太上大道玉晨君北
極眞公文始先生黒帝皇老髙玄眞人自然
童子北神九眞斗中大神五靈天人太華九
晨髙上萬重諸天至極上聖衆神下謝地下
北郷無極世界五嶽四瀆神仙正眞乞丐原
赦某家七代見存六親姻族不忠不孝不愛
不慈殺盗邪淫惡口兩舌綺語妄言嗔怒慳
貪罪若丘山難爲縷記以今功德咸乞赦除

願某家疫病消除咸蒙休泰伏願
太上垂恩勑勒宋就文昌風水將軍四夫大
王赤赫天都力士黄英等同共收攝青眞大
魔弗旦連子黄奴都盧那鬼門户井竈之鬼
承伯阿偏然玄子都等瘟毒疫病一切諸鬼
並令消散宅舍清靜萬兆康寧咸荷道恩奉
宣神呪
　　　次呪曰
太上有眞言勑諸妖魅鬼暴亂號白頭寒熱
去瘟尾㝷常依木石亦有附山水佩法明能

師受籙女男子轉經救官解修齋治病起邪
魔敢不從剪滅不恕矣
　　　次頌曰
北方鬱單越四運開無地號之爲玄天
乗空記玄軌今日建大齋禁止百惡鬼
敢有干試者徘徊住便死太上金口勑
玉皇道君旨千妖自然伏萬邪何足比
今欲呪魔王小鬼各各憂若欲不去者
天丁來下求送付三天曹萬邪不得留
一一告下之風止雨自休不從律今者

司官斬汝頭
至心歸命敬禮
東北方無極太上至眞上上太一君三洞天
尊
　　　次向東北方三禮訖懴
臣某等謹爲某家奉修神呪行道轉神呪妙
經首謝罪愆斷截魔瘟請安宅宇保護家眷
燒香明燈思神念眞歸身歸神歸命
東北方無上玄老太上洞淵三昧神呪三洞
天尊一切神靈仰謝

東北方始青天太清無極虚無自無大道至
眞上聖靈寳始青老君九天眞王東明虚皇
帝君九靈先生玉華眞人季髙帝眞諸天至
極上聖尊神下謝地下東北方無極世界五
嶽四瀆神仙正眞乞丐原赦某家師尊父母
前代今身廣造諸罪不行忠孝輕忽人恩六
度卒修四等無業隂愆陽過釁積溟海以今
懴謝咸乞原除願某家瘟毒普消並䝉懽泰
伏願
太上垂恩勑太上眞騎天女玉女太魔犁洪

五方十方靈童主者大殺將軍甲卒力士收
捕五精七次賈元愼憂等及烏丸黄奴兄弟
瘟災一切邪精疫毒訶攝滅逐並令消滅乞
某家清安人民休泰仰頼太上罔極之恩奉
宣明威驅瘟神呪
　　　　次呪曰
老君弘至教以消中國災戊寅稱附子庚寅
名大雷憂連主口舌郝景耗殘財神呪聲一
發鬼賊身萬摧金鉞前行誅火鈴後陣催急
去千里外不得暫徘徊

　　　次頌曰
東北艮之子號之曰文靈玄光照一切
建齋度衆生齋契乃千載立功遊鳯城
度死拯風波靜黙欲全形然燈照三光
不得令風起太上勑魔王悉令風雨止
至心歸命敬禮
東南方無極太上至眞上上太一君三洞天
尊
　　　次向東南方三禮訖懴
臣某等謹爲某家奉修神呪行道轉神呪妙

經首謝罪愆斷截魔瘟清安宅宇保護家宅
燒香明燈思神念眞歸身歸神歸命
東南方無上玄老太上洞淵三昧神呪三洞
天尊一切神靈仰謝
東南方始丹天太清洞極虚無自然至眞上
聖靈寳始赤陽元老君南方無極老子太和
先生三靈玄上萬福皇老丈人丹靈髙皇孟
帝太陽眞人好生度命司馬玄眞三元君紫
靈虚皇道君朱宫赤精南昌司命四極眞人
諸天至極上聖尊神下謝地下東南郷無極

世界五嶽四瀆眞人至極上仙正眞乞丐原
赦某家違誤君親不順天地殺盜邪淫妄言
綺語慳貪嗔怒嫉妬賢能隂惡千愆大罪無
極因今懴禮特乞消除願某家厄難逺祛咸
蒙福慶伏乞
太上垂恩告勑三天大兵九天玉女天殺大
兵天禁大吏天蓬守士玄中主者正一功曹
等攝録收縳百龍剪烏丸李子敖水中射公
十二瘧病六畜奴婢鬼等驅除斥逐消滅蕩
除令某家和諧忻慶咸樂太平普令一切荷

負生成宣勑明威奉行神呪
　　　次呪曰
老君有明誥遍勑中國邦大鬼與小鬼魔王
及邪王歳次甲戌後人衰鬼賊强九月塗倫
那三天勾婆羌誦經持籙者魍魎輙形相大
上垂正法當滅諸災殃
　　　次頌曰
東南巽之神遊馳天下河九河振四海
五嶽驅汝痾眞人啓十方建齋靜玄波
百邪不敢起禁勑一切魔若有妖𦍙鬼

斬付須陁羅三官伏不起依如女青科
至心歸命敬禮
西南方無極太上至眞上上太一君三洞天
尊
　　　次向西南方三禮訖懴
臣某等謹爲某家奉修神呪行道轉神呪妙
經首謝罪愆斷截魔瘟清安宅宇保護家門
燒香明燈思神念眞歸身歸神歸命
西南方無上玄老太上洞淵三昧神呪三洞
天尊一切神靈仰謝

西南方始素天太清玄極虚無自然皓靈上
皇上元素靈道君金華至眞靈寳始素老君
三天玉皇紫陽眞公斗中四眞元陽帝君紫
精先生萬福萬氣萬度萬生君西明太靈虚
皇道君金闕素靈七眞玉華君諸天至極上
聖尊神下謝地下西南郷無極世界五嶽四
瀆神仙正眞乞丐原赦某家違犯二儀穢慢
三景不崇四序輕侮五常泄露靈文乖違仙
聖三元八節十直吉辰縱恣六情造罪無數
以今陳首咸乞蕩除願某家福善裝嚴常蒙

吉慶伏願
太上垂恩勑攝九天大魔太隂官二十四萬
人導示君眞人尼和萬和士百舌吏九天主
者并心同力收攝瘟毒魔王髙隣子羌胡氐
獠赤烏赤連壞軍死將及烏鬼等速令消滅
眞氣流行萬人安泰宣勑明威奉行神呪
　　　次呪曰
老君勑群魔皆令伏大道若見轉經人衞護
令精好丁靈與羌虜木索并氐獠大頭爲大
濕夷鬼作乾燥明眞持赤棒生如附青草聞

呪須急去遲迴劈破腦
　　　次頌曰
西南坤之母伏神告天庭建齋度七世
一切長夜明功積昇玄都風止雨不行
東妖除萬邪天人來下并四運攺劫祚
道亦因此生
至心歸命敬禮
西北方無極太上至眞上上太一君三洞天
尊
　　　次向西北方三禮訖懴

臣某等謹爲某家奉修神呪行道轉神呪妙
經首謝罪愆斷截魔瘟清安宅宇保護家門
燒香明燈思神念眞歸身歸神歸命
西北方無上玄老太上洞淵三昧神呪三洞
天尊一切神靈仰謝
西北始玄天髙上元皇道君九天元靈洞寳
太上眞老無量太華靈寳始玄老君皇上天
人北玄九蓋華晨君天門度世飛天羽郎玉
仙緫眞監靈司馬上古三師大聖衆至眞諸
君丈人諸天至極上聖衆神下謝地下西北

郷無極世界五嶽四瀆神仙正眞乞丐原赦
某家殺盜邪淫慳貪嫉妬嗔恚憎𡜍兩語綺
言無量罪愆咸乞除蕩存亡兩代並賜安貞
伏願
太上流恩勑遣九天魔王十方主者三天力
士天騶甲卒一切眞神收捕邪精五瘟疫毒
山林水火風土木索斗枷鬼憂連文慶子等
惱害人間者斥去千里皆令蕩滅使眞氣流
行元精潤育萬人和泰家宅清寧仰荷大道
覆育之恩宣勑明威奉行神呪

　　　次呪曰
太上敷妙經救療萬人病辰巳午未年
災毒鬼官盛奉經分劵人得免干時横
赤疫随呪死黒氣應聲迸不得亂人間
勿妄干吾正鋒刀斬汝形寸斷無堅硬
　　　次頌曰
西北乾之父號曰天地精九氣合爲一
五極㑹衆生今日建齋頌然燈照玄星
三光耀陁羅朗朗長夜明玄光照一切
祈福度衆生積功求昇仙截劫邪魔兵

一切斷風塵干試東鬼形
至心歸命敬禮
上方無極太上至眞上上太一君三洞天尊
　　　次上方向天門三禮訖懴
臣某等謹爲某家奉修神呪行道轉神呪妙
經首謝罪愆斷截魔瘟清安宅宇保護家門
燒香明燈思神念眞歸身歸神歸命
上方三十二天無上玄老太上洞淵三昧神
呪三洞天尊一切神靈仰謝
上方無極太上靈寳天尊無極諸天太上無

形無名無窮無極至眞太上大道髙皇太帝
九天元父元始天王元始丈人至極靈寳洞
玄太上元靈老君無極大聖衆至眞諸君丈
人諸天至極上聖衆尊下謝地下上方無極
世界五嶽四瀆神仙正眞乞丐原赦某身形
舉措心意運爲兩語評論動違科式瘟災疾
病官私口舌恐見中傷不蒙度脫歸心至道
建齋祈福首謝存亡萬罪千愆穢汙三景伏
乞大道降靈諸天擁護願以是功德歸流其
家存亡二代七玄眷屬並得免離幽夜出處

光明上即輪化昇仙中俘遊神淨土下即反
生人間侯王之門遭遇三寳結友善縁轉輪
福慶克獲神仙福流某家尊卑長㓜所苦衆
患宿疾瘟風泠毒疫癘時行並蒙痊愈醫藥
得効表裏康休五臓調和六府宣暢解釋羅
網度脫災凶増算益年壽延無量世途光顯
爵禄昇遷入爲公相出宰方嶽奉上接下一
切懽心永保元亨所爲皆合伏願
太上流恩勑黃英力士正一功曹使者九天
大兵天人玉女收捉盈女盆子赤頭魔鬼赤

丁火鬼赤索白下赤都鬼等悉今誅滅蕩除
使正氣安和人咸清潤宅舍平安仰荷聖恩
告示明威奉宣神呪
　　　次呪曰
天尊有明教鬼神當須聽羅翁并大野華元
與小陵角子從此息都奴更莫興洞淵齋巳
建妖逆氣須澄强梁不伏者縳之以赤繩劈
頭千萬分膏流血亦疑
　　　次頌曰
上方無極天巍魏三光舒今日建福田

然燈照玄虚迢迢九天氣翩翩見麻姑
乗空駕六龍天人東帝夫魔王止風雨
太上告不虚奉阿尊妙經自然食天廚
大水彌劫運道士遊天衢自然與俗異
水上如龍魚逍遥入紫室徘徊歸太無
至心歸命敬禮
下方無極太上至眞上上太一君三洞天尊
　　　次下方向地户三禮訖懴
臣某等謹爲某家奉修神呪行道轉神呪妙
經首謝罪愆斷截魔瘟清安宅宇保護家門

燒香明燈思神念眞歸身歸神歸命
下方七十二澤無上玄老太上洞淵三昧神
呪三洞天尊一切神靈仰謝
下方玄黃天無上無極無色無量無數太上
大道九百九千九萬億道氣天老九天玄母
太黃元君九天眞老玉虚皇老丈人太極眞
人黃老黃帝黃老天人元黃中帝五老上仙
諸天至極上聖尊神下謝地下下方無極世
界五嶽四瀆神仙正眞乞丐原赦某家合門
長㓜七世先靈父母師尊六親姻族一切衆

生自從曠劫爰至今生三業六根廣造諸罪
穢汙山水犯偶靈秪受對幽冥致招災害以
兹懴謝咸乞蕩除願某家存亡獲福永無災
禍尊卑大小宿疾普消百體宣調増益年壽
福禄光顯内外康休宅宇清安萬方交泰伏
願
太上垂恩眞靈降佑勑勒十方主者大梵天
王八部禁官大明監神迴殺使者天丁力士
收捕烏丸黃奴連子赤索大鬼頭然百供玄
子都等毒疾雜病斑黃之鬼一切災凶並令

誅剪邪精瘟賊馘滅無餘仰荷弘濟罔極之
恩宣勑明威奉行神呪
　　　次呪曰
天尊眞淨法治鬼護群生甲子萬病下壬辰
億鬼行黃瘟鍾士季赤毒夏侯嬰急却離墻
陌不得傍門庭吾有十將軍兩眼如流星朝
夕專噉鬼嚼碎無全形
　　　次頌曰
下方無際運冥冥劫修長仰顧三天上
朗朗暉三光今日欲然燈十眞禁魔王

靜風勿令雨道士遊帝郷玉女啓三光
六度觀上皇今日集法師神仙振十方
至心歸命敬禮
中央無極太上至眞上上太一君三洞天尊
　　　次向西南方人門三禮訖懴
臣某等謹爲某家建齋行道救治疾病驅遣
魔瘟禳災却害以是功德乞謝某家存亡千
愆萬罪並乞原除勑遣十方天丁三十六天
力士覆護某家六親大小男女良賤隨所救
護之處禁諸疫鬼不得擾亂收除客死雲中

李子敖大殃走死六畜人形五木百魅蠻夷
氐蝦羌胡傖虜山上山下水中火中門戸井
竈宅舍墻籬萬種之鬼一切剪除蕩散消滅
入地千丈隨時䧟没無有遺餘一切懽泰仰
荷聖恩宣勑明威奉行神呪
次呪曰
太上金口勑要誓一切魔當來午未歳其時
疫癘多丁勤取男女石母害雞鵝法師轉經
處邪精不得過受持三洞人免度萬丈波殺
鬼鬼盡滅救病病無他

　　　次頌曰
中央戊己神黃帝統四維今日建大齋
萬惡不敢希停風不動條雨散三光輝
道德因此弘至眞大依依天女執命魔
十絶殺邪非功積昇玄都福慶髙巍巍
財寳五家分作福神自歸妖祥悉伏匿
善惡執告誰玄朗虚中散鳴皷不自搥
勑魔一切妖試者汝自衰太上金口勑
不從死怨誰
太上洞淵三昧神呪齋懴謝儀
