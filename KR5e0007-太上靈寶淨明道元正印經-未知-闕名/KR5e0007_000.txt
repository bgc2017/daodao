








太上靈寳淨明道元正印經
道本无物唯集於虛内外開廓不與物俱擾
擾在前至道湛如昭曠獨觀與道盈虛消息
徃來如淵之魚由水不知道若是歟能知道
者精不自枯血如流川炁如輪珠身如枯木
意如飛鳬不知所止不知所居自然而巳性
心恬如知所以否不知知乎為而不為淡然
清都清都之宫神解意釋情定精一一之為
道一而不執不執不僻不膠不急唯緩乃致
泰定虛室此為道本想正合理不想之想想

亦不想不想之明想而定形長生乆視道之
一名何為長生何為䘮傾道本常在心了性
明了了既了明明既明了了非了明明非明
非了是了非明乃明明明了了識吾本形形
中有神神有所伸伸而不屈超逹飛昇何為
風馬何為雲車不出於中於中是真真本冥
妄妄則非真以真冥妄真妄同扄不執不著
不與不併視乎无形聽乎无聲孰為符篆孰
為真經心定神慧是為淨明淨明三界外有
玉京玉京神都游冥三清此各道元正印无



太上靈寳淨明道元正印經


















