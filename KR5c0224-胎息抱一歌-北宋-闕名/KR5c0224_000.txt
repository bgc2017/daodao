








二篇同卷命三
胎息抱一歌
㓜真先生服内元氣訣


胎息抱一歌(并序)
夫人受生之本莫非元氣若知元氣所居方
不逺於大道老君云萬物皆抱一而生未有
一物不負隂而抱陽者也若不知於抱一與
道難親故道生於一也一者氣母氣結成胎

胎結成息二玄各有其㫖故經云在母腹之
時有胎而無息假母呼吸成長其身分靈之
後胎息具焉學道之士切須知胎息二理窮
其微妙若逹本原超凡證聖常人閉息不固
其胎聖人存胎不固其息閉者胷滿氣亂也
煙蘿子云咽復閉徒自亂尹先生云但使神
常御氣鼻不失息黄庭經云琴心三曡舞胎
仙自古聖人則閉固胎息而成道神氣胎結
其息乃定罕聞閉息而成真也聖人云抱一
守中子自沖守三歸一神氣精是也斯言實

露胎息之深㫖故作抱一歌二十首以訣其
要
抱一須知真一源神明終自有丹田出入往
來心地啓氣神相應化胎仙
抱一初傅未識真功勤日久自通神杳㝠之
内無相應蚌含秋月暈結珍
抱一修真有異門希夷直遣到崑崙妙息不
干玄牝記時中一氣鎭長存
抱一須知自在寬勿今氣壅在喉間若能暁
達真詮義五内三宫自得安

抱一還兀達本生何勞棄内外邊行但能固
蒂深根了只於此處是長生
抱一真元本異常勿令神氣兩分張坐行之
處長相守運到天門生自長
抱一令歸五運中炁形相應豈成空空門無
物何須去虚棄浮生枉用功
抱一由如鏡裏人色中唯現色中身從兹漸
得超三界妄麈塵更豈能塵
抱一靈臺月夜開息息之中胎在胎神炁若
凝歸作寳元靈欲散却還來

抱一之術述正元勿將喘息擬相干真胎不
過離宫上直須令住下丹田
抱一元和寳易昌莫教神炁兩乖張擬將吐
納爲真蒂難致身於不死郷
抱一時中不暫停六字功成五臟清若留形
身常住世來來生處更交生
抱一惟存神氣精守三歸一自功成此身所
爲憑何住金室芝田鍊至晶
抱一非干守靜山居𨞬無道亦徒然長齊絕
粒閑居世結得神胎始是仙

抱一自餐甘露漿風雷雲雨遍疆場五藴肅
然明靜後齊驅凡質泛仙郷
抱一真元飬道真不勞雲水訪仙君返往元
來無間得鼓顋終久損其身
抱一常令舍太和鳥窠爭敢起妖訛七魄三
尸寧有害崑崙山下月明多
抱一身居不死郷金蓮花發坐清涼實腹虛
心無滓穢玉池滿注八瓊漿
抱一真詮有袐關髙才儒士豈談宣返神復
熱胎元主妙㫖方知深又玄

抱一求生不是難炁形相應入三田言中顯
事何凝惑親沐眀師口授傅


胎息抱一歌(終)
















