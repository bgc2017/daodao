








二經同卷位三
　上清胎精記解結行事訣
　上清華晨三奔玉訣


上清胎精記解結行事訣
胞上部有四結一結在泥丸中二結在口中
三結在頰中四結在目中欲解上部四結當
以本命之日平旦入室燒香向西北九拜朝
九天元父叩齒九通三呼元父諱導迴向東

南三拜三呼九天玄母諱沌還向本命平坐
閉眼思元父身長九寸九分著玄黄素靈之
绶頭戴七稱珠玉之幘無極進賢之冠居九
天之上太極瓊宫玉寳之府丹靈郷洞元里
乘碧霞飛與從十二飛龍二十四仙人來下
入我身中治泥丸之境次思古母身長六寸
六分著青寳神光錦繡霜羅九色綬頭戴紫
元玄黄寳冠居九氣無極之上瓊林七映丹
房玉寳洞元之府九光郷上清里乘紫雲飛
精羽蓋從十二鳯凰三十六玉女來下入我

身治面部洞房之内思父母化爲青黃二氣
宛轉相沓竟於頭面之上畢叩齒九通微呪
曰某甲受九靈之化結氣不純節滯磐固填
塞靈門謹以本命上告髙晨元父玄母下映
我身入景齊暉九天同眞共解上部四結胞
根迴靈填戸九孔結仙内胎鍊化九丹凝神
變青爲赤二氣纏綿壽同三光永享億年
　畢咽氣八十一過止次思鬱單無量天王
　姓混諱霑羅衣九色無縫自然斑文之
　裘頭戴耀精日圓治天無鞅玄臺紫戸之

　内乘九麟瓊輪侍玉仙二十四人次思上
　上襌善無量壽天王姓褉諱𩅡衣九
　色志成雲文之裘頭戴暉精日光治天王
　國朱林七寳瓊臺乘十二玄龜飛青羽蓋
　從上宫太仙玉童三十二人次思須延天
　王姓滓諱羅衣九色三法雲文之裘
　頭戴天元寳明治天玉京雲都宫乘九色
　飛鴻三素飛雲從素靈玉女二十四人思
　三天眞王共下我身頭面之上化爲青紫
　黃三氣混沌如雲之沓從口目鼻孔之中

　而入貢帀一面便仰祝曰
三天大王九玄靈仙爲我上解頭之關結化
九丹自然降精金門之上交合三眞之雲降
流我身以成我神蕩去死氣滅絶胞根靈景
填固棄諸凶患結結得解節節納眞玄光流
布洞觀皇淵言名九天返胎化仙内充外盈
表裏成神
　畢仰咽氣九過止次思上部八景神童閉
　眼存之
腦神名覺無子字道都(形長一寸二分著白/錦衣頭戴三梁寳冠)

髮神名玄父華字道衡(形長二寸一分衣玄/雲錦衣頭戴無極進)
(賢/冠)
皮膚神名通衆仲字道連(形長一寸五分衣/黃錦飛裙頭戴三)
(氣寶/天冠)
目神靈監生字道童(形長三寸衣五色章/衣頭戴通天之冠)
項髓神名靈謨蓋字道周(形長五寸衣白錦/素裙頭戴三梁寳)
(冠)
膂神益歷輔字道柱(形長三寸五分衣白五/素衣頭戴玄元寳冠)
鼻神仲龍玉字道微(形長二寸五分衣青黄/素錦飛裙頭戴遠遊之)
(冠)

舌神始梁峙字道岐(形長七寸衣绛錦飛/裙頭戴進賢之冠)
　存上部八景各安在其位並如嬰兒之形
　一合森然存如面覩乃叩齒入通微祝曰
上景一部　八神含眞　結氣九丹　化成我身
千乘萬騎　如雲散煙　降帀頭面　施靈布神
上解節結　中滅胞根　下除固滯　通理三關
八景翼體　與靈同年　帝君玄毋　曲迴髙晨
降我玉華　停我落鮮　返容朱颜　面化金仙
變景逐電　徑造日門
　畢仰咽八氣都止便服化九丹陽靈之符






　右符朱書青紙上三枚向本命上叩齒九
　通微呪曰
上化九氣變鍊百神内理六宫外降太仙
帝君部位玄母陶津解結散滯斷滅胞根
體輕肉飛應氣自然與我同昇上到帝前

　畢吞符九咽止
胞中部有四結一結在五臓中二結在太倉
中三結在大膓中四結在小腸中兆欲解中
部四結以本命之日日中時入室燒香向西
北九拜朝元父叩齒九通三呼元父諱次向
東南三拜朝玄毋三呼玄毋諱還向行年上
平坐叩齒九通閉眼思元父身長九寸九分
披玄黄素靈之綬頭戴七稱珠玉之幘無極
進賢之冠居九天之上太極瓊宫玉寳之府
丹靈郷洞元里乘碧霞飛與從十二飛龍二

十四仙人從西北來下入我身中五臓之内
次思玄母身長六寸六分著青寳神光錦繡
霜羅九色之綬頭戴紫元玄黄寳冠居九氣
無極之上瓊林七映丹房玉寳洞元之府九
光郷上清里乗紫雲飛精羽蓋從十二鳯凰
三十六玉女從東南來下入我五臓之中思
父毋化爲青氣黄氣混沌如日之圎映照五
臓光曜内外仰呪曰
父靈母精二氣齊并九丹凝化結胎紫瓊
禀景太微命統九靈帝君敷神流眞灌生

五臓結絡六府洞清胃管開聦九竅朗明
宿節散滅新胎更榮變景鍊髓冠帶九星
三暉翼部飛入帝庭
　畢咽四十五氣止次思寂然天王姓半諱
　霞衣七色龍文通光之裘頭戴陰精夜
　光冠治天朱宫瓊臺之上乘八景飛輪從
　玉仙十二人次思不驕樂天王姓凝諱
　霔衣九色飛霜雲文斑裘頭戴青華歳
　星玄精治天元映丹房九層玉臺乘白鹿
　丹霞之與從上宫玉仙二十六人次思化

　應聲天王姓輝諱衣九色流光耀雲
　錦裘頭戴白光太白玉精治天瓊林上宫
　珠映之房乗飛鳯遊霄紫輪從太眞玉仙
　三十六人思三天眞王共下我身五臓之
　内化爲赤白皂三色之氣混沌如雲之煙
　從心孔而入貢帀五内便微呪曰
九丹凝靈　三氣結纒　玄眞充降　内外明鮮
大倉開通　膓胃結仙　斷滅節莖　散除宿根
三合成契　九化凝神　迴精玉胞　以成我身
九色玄黄　流精灌津　蕩洗積滯　内無滓塵

華條含秀種植靈根孔孔洞朗節節泠然
骨化景飛上昇紫天
　畢仰咽九氣止次思中部八景神童閉眼
　存之
喉神名百流放字道通(形長八寸衣九色章/衣頭戴平天紫晨之)
(冠)
肺神素靈生字道平(形長八寸一分衣白錦/飛雲之衣頭戴九元寳)
(冠)
心神煥腸昌字道明(形長九寸衣絳章單/衣頭戴玉晨寳天冠)
肝神開君童字道青(形長七寸衣飛青/羽裙戴三梁之冠)

膽神龍德拘字道放(形長三寸六分衣青黄/緑三色七裙頭戴無極)
(進賢/之冠)
左腎春元直字道𡖥(形長三寸七分衣五變/變光之裙頭戴遠遊之)
(冠)
右腎象他元字道玉(形長三寸五分衣白錦/單衣頭戴三氣寳光之)
冠
脾神寳元全字道騫(形長七寸三分衣黄錦/飛裙頭戴紫晨之冠)
　存中部八景並如嬰兒之狀各安其所在
　森然分明悉如面覩畢叩齒八通仰呪曰
中部八景上變九迴化精玉胞結氣紫微

鍊䰟固魄　萬神總歸　帝君解結　九孔散開
玄母降靈　關節納暉　内充外盈　華光無衰
得與八景　合輦同飛　本命告始　如兆向迴
運我上昇　披觀靈扉
　畢仰咽八氣止便服胎精鍊神之符




　右符黃書白紙上三枚向行年上叩齒九

　通微呪曰
玄氣結精　陰化陽生　九轉變景　得乗流軿
下降兆身　通眞鎮靈　解節節散　結縳豁淸
九孔開張　萬神普寧　乘景飛昇　上入太清
　畢服符九咽止
胞下部有四結一結在膀胱中二結在陰中
三結在後孔中四結在兩足中兆欲解下部
四結以本命之日夜半子時生氣始入室燒
香向西北九拜朝元父玄母如旦中法但向
太歲上平坐叩齒存思耳存父母來下入我

膀胱之内下至兩足中思父母化爲青黄二
氣混沌如曰之圎映照一身光曜内外仰呪
曰
陰陽交泰　二氣洞明　上化玄丹　下轉黄精
含胎變化　體無常形　帝君監映　九孔納靈
十二部結　散滅黃庭　八景纒絡　骨節紫瓊
三䰟彼鍊　七魄安寧　萬神寳鎮　内外齊并
三部八景　與我俱生　運我飛昇　上造玉清
　畢咽氣二十四過止次思梵寳天王姓精
　諱霧雲霜衣九色流雲飛晨之裘頭載流

　丹絳寳熒星玄精治天南上七映之宫乘
　流霞丹霄瓊與羽蓋從上宫玉仙十二人
　次思梵迦摩夷天王姓玄諱霐衣九色
　鳯凰飛雲之裘頭戴玄晨辰星流精治九
　天玄鳯城紫瓊玉臺乗白麟素雲飛輪從
　太華仙童三十二人次思波梨荅恕天王
　姓王諱衣九色無縫玄雲寳裘頭戴無
　極流黃鎮星飛精治天崚嶒玉京太有妙
　宫九曲之房乗五色雲與從太玄玉童十
　二人思三天眞王共下降我身治膀胱之

　中下至兩足化爲紫緑碧三色之氣混沌
　如雲霧之狀從陰中入流布膀胱後門兩
　足之中内外映照便微呪曰
三天育胎　九氣結神　上化玄丹　下轉變化
二象交降　以成我身　六胃瓊秀　九府納眞
十二結節　各各絶根　蕩除穢氣　五靈敷陳
玄丹吐精　鍊化光鮮　金仙翼靈　玉華結篇
記名青室　長保帝晨
　畢仰咽氣九過止次思下部八景神童閉
　眼存之

胃神名同來育字道展(形長七寸衣黄錦飛/裙平天紫晨之冠)
窮膓中神名兆騰康字道還(形長二寸四分/衣絳章單衣三)
(梁之/冠)
大小膓中神名蓬送留字道厨(形長二寸/分衣黄绛飛)
(裙五晨/寳天冠)
大胴中神名受厚㪍字道虚(形長九寸一分/衣九色章衣飛)
(晨玉/冠)
胷膈中神名廣瑛字道沖(形長五寸衣白錦/飛裙無極進賢冠)
兩脇神名辟假馬字道成(形長四寸一分衣/者白二色之裙九)
(玄寳/冠)

左陰中神名扶流起字道圭(形長二寸三分/衣青黄白三色)
(之裙達/遊之冠)
右陰中神名苞表明字道生(形長二寸三分/衣青黄白三色)
(之裙三/梁之冠)
存八景都畢並如嬰兒之狀各安其所在
　千乘萬騎帀布在我陰中膀胱後門兩脇
　之中仍叩齒八通仰呪曰
下部八景　散形變神　舍元育炁　鍊胎紫煙
太一元父　玄母交纒　二精流灌　舍養內眞
帝君定籍　司命攺年　節結巳散　九孔巳鮮

䰟魄保固　總攝萬神　與我同升　俱造玉晨
　仰咽液八過止又思
道一内神名遯無馬字道極生(形長二寸二/分衣紫文明)
(光錦裙戴無極進腎之冠在兆脇/下丹田之中總統三部二十四神)
　存畢叩齒三十二通微呪曰
玄上大神　總領無外　安鎮幽谷　流精紫蓋
衆眞侍靈　三部交衛　帝君映席　玄母懽泰
九元同符　司命延邁　三晨齊暉　與眞結帶
　畢仰咽二十四炁都止便服三關十二結
　胎内符






　右符朱書竹膜上三枚存思都畢向太歲
　服之微呪曰此服符章耳非勑符呪
上部四結　固人泥丸　浴人華容　天人生蘩
中部四結　合凶爲群　盤固太倉　迅人遊䰟
來妖道姦　景夢不專　下部四結　結人後門

遏人九孔　斷人命根　帝君告靈　九天玉文
消解結節　滅諸根源　元父玄母　育養三關
八景鎭備　眞炁散分　上青下黄　外方内圎
衣裹齊清　降至三元　得乗八景　飛霄流煙
騰空駕虚　上造金門
　畢仰咽十二氣咽液二十四過止四月受
　須延天之氣當以其月七日平旦十七日
　正中二十七日夜半一月三日三時香湯
　沐浴入室燒香西北九拜朝元父東南三
　拜朝玄母還向月建平坐叩齒三十六通

　閉眼存呼須延天王姓滓諱羅衣九
　色三法雲文之裘戴天元寳明治天玉京
　靈都宫乗九靈飛鴻三素靈從素靈玉女
　二十四人來下入兆身黃庭宫中存見黃
　氣之雲鬱鬱冠帀兆形良乆仍口引雲氣
　九咽微呪曰
三䰟巳安　七魄巳寜　天布五宿　身法七星
萬神侍冀　玄眞吐靈　五之流注　洞灌五形
內充外溢　幽關朗清　還容鍊髓　返白爲青
縱景變化　出幽入冥　乘虚飛空　上造月庭

　畢咽氣九過止勤之勤之



　右符青書竹膜上向本命三時服三枚通
　膓練髓化骨結神三年飛畢骨肉同仙也
　呪符曰
天降地昇　二氣交降　陽九變化　結精中房
八景散靈　六府内昌　萬神齊清　長享太陽
終天極地　懽樂未央

　畢服符竟咽九氣止也



上清胎精記解結行事訣
















