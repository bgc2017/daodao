








神仙服餌丹石行藥法位九
　　　　京里先生撰
　　　黃帝一物餌丹法
善丹一斤凡一物作藥於潔淨處先齋七日
於髙山避隂頭按後法取丹砂熟擣從之置
銅盤中醇酒上清九升合丹砂於盤中攪之
勿今人見神不相入入壇始從東門入復南
門入復西門入復北門入奉藥中央滿三日
攪之從三至五復攪之至七復撹之從七至
九復還從三攪之至五如前法二十日藥乾

可丸丸之未乾復如前法即隂兩常以銅盤
覆之可丸爲度丸如小豆大日吞三丸五十
日智意精明服積九歳與天地通三千四百
二十四日道畢成所求盡得朱光神丹砂物
精也禁炙剌過生乳家令不復神
　　　神仙餌丹
好定牢丹砂榖實凡二物丹砂多少自在熟
擣令下簁擣榖實絞取汁以和丹今如泥納
銅筒中盛之固以乾瓦反簞置甄中立筒单
中乾𧕽沙著甑中堅按之不滿四寸所以乾

土覆其上今满甑置釡上白堊泥其會猛火
炊之三日三夜可出藥當膠捩破如大豆者
一納口中即消日三服之一年身輕目明衆
病除去服之二年鬼神自朝服之三年與日
月通精能常服之鷄鳴雲中狗吠天上榖實
欲得正赤白者
　　　輕身益氣三物餌丹砂
丹砂如麻者一斤好大棗一斗醇清酒一斗
凡三物丹砂擣下絹簁取酒盛銅物中丹納
其中攪令相得居炭去火三四寸沸數攪之

無今著底取大棗以水二斗煑之絞去皮核
但取其汁稍稍納丹中無今絶汁盡成如飴
出之盛瓶中旦暮吞如棗一丸服之二十日
自知三十日病愈輕身益炁齒落更生黑髪
生神矣
　　　神仙三物餌丹
丹砂三斤鉛三斤榖汁九升凡三物榖汁分
取六升用擣丹砂盡六升止乃納鉛合擣之
令鉛不見復以三升穀汁溲之合和盛銅器
中覆以瓦器納甑中蒸之三日三夜當炊桑

薪此鉛皆還爲丹引之從手丸之大如小豆
三九服之二十日有効服之二年升天擣砂
鉛當耿火置曰下令熾爲法
　　　神仙四物餌丹
丹砂五斤好蜜三升楮實正赤者清酒凡四
物擣楮實絞取汁以溲丹砂曝令乾復溲之
能滿溲益善納大竹筒中蒸之砂下三日三
夜可出納銅筒中湯煎之納醇清酒漬足納
宻煎之三日三夜如飴不汙手可矣服之如
棗日再服之百日仙人相候服之一年玉女

迎之上爲眞人矣
　　　眞人鍊餌丹砂
丹砂一斤治末重絹簁之今靡靡以醇酒不
見水者沃丹砂攪之今如封泥狀盛以銅盤
中置髙上處勿令婦人見之曝之身自起居
數耗燥復沃之常當令如泥若隂兩疾風覆
藏之無人處天晏出曝之如是盡酒三斗而
成長曝之三十日當紫色握之不汙手引之
如飴若今著手未可丸也法常鍊三斤可支
三年若用三斤丹者用酒九斗曝之大盤中

欲鍊時當先沐蘭芷齋戒七日無婦女過近
藥旁也將欲服時復齋戒五日沐浴乃服之
藥丸大如麻子常以平旦吞三丸服之一日
三蟲出服之五日六日心腹諸病皆有徵岀
一年皓眉更黑歲加一丸至九丸止嚴之三
年神人至焉當有婦人衣紫羅衣持案食來
受而食之勿畏惡人也萬物皆來給使其神
名爲上一名可一名須此三物能使萬物萬
物可致也可以入金木水火土金木水火土
當爲其狀如左右須無所不施欲致神禁食

五辛生菜生魚猪狗肉無近房室避日出日
中服之一年神明見千里内服之三年見三
千里外壽日延從外見内從垣東見垣西爲
眞人矣此方雍人王基受之蜀馬明生馬明
生受王子喬五子喬受赤松子赤松子受羡
門子髙羡門子高受馬左師此法祕不妄傳
也叅子虚服之以有驗矣蘭芷取其香也所
謂金木水火土者著木爲木也箸金爲金也
　　　又餌丹
丹砂一斤熟擣下簁醇苦酒三升淳漆二升

　　　仙人食石祕
令人延年不老丁壯可以負重力作不極以
七月七日取五茄根地榆根洗之隂乾百日
各咬咀令如爪甲許各納一赤土釜中又以
一土釜合之以馬通馬毛合擣黄土無沙石
者爲泥以泥釜表厚一寸許乾之一月目視
之有細坼隨復泥其坼勿復坼也燒之以薪
火晝夜七日發視色皆青者可也未青者復
泥燒之七日復寒之一日發視未青復燒如
前以色青爲效也各異器盛之又取好名薬

純白者多少在意擣之千杵以雲毋水淹之
令泥泥爾正三物各異器藏之欲用時取流
水中白石子大如挑李者打今中破甚細者
良用之一斗石子以著煑器中水淹之令上
有三四寸水取三薬各重一方寸七投中攪
之猛火煑之以物數數剌視石子水盡復益
熟則剌之入也狀如煑芋可飽食取足以當
榖有葱鹽豉及肉者在意所加益美耳
張太玄將弟子二十餘人於陸渾山中食此
三十餘年皆肥丁天下太平乃出無赤土釜

者赤甒亦瓶皆可用皆先齋戒一十一日於
宻處起火唯煑時不復穢耳
　　　又法
直取五茄地榆根隂乾上釜中灰之如上法
灰成以三方寸七煑一斗石便熟不須名藥
雲毋水也
　　　又煑石
常以七月七日取地榆根多少自在隂乾百
日焼之爲灰復取生者與灰合擣萬下灰三
分擣生者末一分合之欲爲石二斗若三斗

漬石水岀石三寸所用藥粉水中攪之然火
煑之數沸而爛如餌可食取飽亦可與忽及
鹽豉煑如肉所謂仙人石芋羮也
　　　眞人服食餌石
取石大如鷄子青白細澤如脂者十枚納銅
器中漬汁一斗納地榆灰大如鷄子者炊一
石木頃成擣木玉大如鷄子復煑之炊一石
米頃以箸剌之熟如芋可食地榆根葉并焼
作灰用之木玉者挂也或云筒毋挂
　　　入山服石絶粮

取三色石大如雀卵圓兠者三七二十一枚
欲服石時先懷温清旦吞青石七枚日中吞
赤石七枚日暮吞白石七枚絶穀滿十日作
葵子湯虀去滓服汁半升須㬰石即下矣淨
洗石後日復服先作碎米粥清飲之二日可
食復洗故石服之復絶食十五日復作葵湯
下之如前復食粥清可五日復洗故石服之
可絶食百日復作葵湯下之又服粥清可食
十日復服故石可絶一年一年之後可至萬
日常洗故石服之渇飲水不食餘物服石二

年日能行六百里顏色轉好與神明道
　　　神仙舉形
取石粉置寒水中少頃水熱如湯可飲之如
飲玉粉常服之可以輕舉渉水導山可以去
矣石粉所居者氣獨上出天雨上乾天燥上
温太一副世仙經曰石有玉白或在山澤地
氣必有美泉之源飲此泉水皆通於神明
　　　神仙服食石鍾乳
石鐘乳味甘無毒温一名孔公乳主明目下
氣益精故服食石鍾乳擣下篩服之恣口酒

送無酒水送之服百日通神明乆服除百病
堪寒不饑服鐘乳當得其乳頭高二寸巳下
一寸才觸便折爲好其房曰孔公孽不如乳
頭也
　　　神仙服食餌赤石脂
亦石脂味酸無毒白石脂味甘無毒平黑石
脂味鹹無毒平黃石脂味苦無毒平青石脂
味酸無毒平皆養性長年藥也
　　　鍊五石脂
擣木納水中研之令靡微淨沙狀其泥石在

下取其上者如此十五過乾之日服三合絶
榖不饑身輕益氣耐風寒服之當精意齋戒
不能齊戒不可輕服此藥不化害人藥不化
煑大麻子得其汁今熟五升則丅矣若無麻
子服煎肥羊脂一斤飲之亦善五石難得當
謹愼之
　　　神仙服食紫石英
紫石英味辛溫無毒服食紫右英壽三百歳
合之不饑渴
神仙服餌丹石行藥法
