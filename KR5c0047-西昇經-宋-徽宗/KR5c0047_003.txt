






<md:KR5c0047_HFL_002-025b><md:KR5c0047_HFL_003-001a>
　　神生章第二十二
老君曰神生形形成神形不得神不能自生神不得形不能自
成形神合同更相生更相成
　神妙萬物而爲言神生形也身乃神之車神之舍形成神也
　蓋神去於形謂之死而形非道不生形資神以生故也有生
　必先無離形而形全者神全神資形以成故也形神之相須
　猶有無之相爲利用而不可<md:KR5c0047_HFL_003-001b>偏廢惟形神俱妙故與道合眞
神常愛人人不愛神
　攝汝知一汝度神將來舍目無所見耳無所聞心無所知神
　將守形神之愛人也如此然神好淸而心擾之神好靜而欲

　牽之矜覽外慕逐物忘返無一息之頃內存乎神欲抱神以
　靜難矣聖人復命之常同乎無知雖聖智亦在所擯故能神
　全不虧異乎眾人也
　　常安章第二十三<md:KR5c0047_HFL_003-002a>
老君曰聖人常安與天地俱安而鬼神通眾人皆安其所不安
卽不安矣
　聖人安其所安不安其所不安眾人不安其所安安其所不
　安安其所安同於道也故與天地齊其長久而可與祐神所
　以常安不安其所安蔽於物也不亡以待盡其行盡如馳而
　莫之能止何安之有

蓋天道減盈滿補虛空毀强盛益衰弱損思慮歸童䝉塞邪知
聖人之樸也
　盛極則衰升極則降堅則毀銳則挫自然<md:KR5c0047_HFL_003-002b>之理也天之道高
　者抑之下者舉之有餘者損之不足者補之蓋順其自然無
　容私故也聖人法天損之又損無思無慮䝉以養正復歸嬰
　兒閑邪存誠智巧不作則以安其所安復乎素樸故也
是以天下尚孝可謂養母常能愛母身乃長久
　天下有始以爲天下母道者萬物之母而物其子也孝子之
　養親一舉足一言動不敢忘焉聖人體道猶事親也豈須臾
　可離<md:KR5c0047_HFL_003-003a>哉

　　身心章第二十四
老君曰身之虛也而萬物至心之無也而和氣歸
　養志者忘形致道者忘心離形去智同於大通則身無形累
　之患而物自賓内觀其心心無其心則心無使氣之强而氣
　自復
故善養身者藏身於身而不出也藏人於人而不見也
　惟藏天下於天下者可以語此<md:KR5c0047_HFL_003-003b>
故君子之治必先死於國旣死不亡其國盛也民不敢散更復
充也
　士見危致命忠義許國殺身成仁雖死而不亡得賢則能爲

　邦家立太平之基國之所以盛天下之父歸之其子焉往民
　之所以充也
若能知常施行反也眾人歡樂用生生也動而失之壽命竭也
　復命曰常知常曰明眞常之道誠能知之其所施設則異眾
　人矣蓋君子樂得其道<md:KR5c0047_HFL_003-004a>小人樂得其欲其所施行若東西之
　相反也以欲爲樂將以生生適以喪生樂未畢而哀繼之以
　道爲樂樂則生矣其爲樂可勝計耶莊子曰俗之所樂果有
　樂無有哉無爲誠樂矣又俗之所大苦也
夫天下大物哉甚綿綿也冥冥混沌不可知也知之者去之欲
之者離之近之者遠之

　有物混成字之曰道强爲之名曰大自古固存幽深微妙不
　可以智知也跂而望之在乎前棄而忘之在乎後非有心者
　所得<md:KR5c0047_HFL_003-004b>遠無心者所得近渾渾沌沌終身不離若彼知之乃是
　離之
是以聖人非託於天下亦非託於鬼神亦非託於萬物常以虛
爲身亦以無爲心此兩者同謂之無身之身無心之心可謂守
神守神玄通是謂道同
　有大物者不可以物物而不物故能物物明乎物物者之非
　物豈獨治天下而已哉以虛爲身以無爲心而一無所託所
　謂不物也身心兩忘唯神是守守而勿失與神<md:KR5c0047_HFL_003-005a>爲一則道將

　與汝居而合乎大同矣
　　無思章第二十五
老君曰智士無思慮之變常空虛無爲恬靜修其形體而萬物
育焉
　天下何思何慮大智觀於遠近以天下觀天下虛靜恬淡寂
　寞無爲以全其形生故精神四達並流上際下蟠化育萬物
　不可爲象
變者貪天下之珍以快其情然後兵革四起禍生於内國動亂
者而民勞疲也<md:KR5c0047_HFL_003-005b>
　道經曰不貴難得之貨使民不爲盗莊子曰擿玉毀珠小盗

　不起
夫國以民爲本民勞去者國立廢矣所謂出其無極之寶入賊
利斧㦸也是以聖人無爲無事欲安其國民也
　民爲邦本本固邦甯不知以其所愛及其所不愛爭地以戰
　殺人盈野爭城以戰殺人盈城是猶出無極之寶而入賊之
　利斧㦸也聖人無爲而民自化無事而民自富豈務殺人之
　士民兼人之土地哉<md:KR5c0047_HFL_003-006a>
故曰子能知一萬事畢無心德留而鬼神伏矣
　能知一則無一之不知不能知一則無一之知德者得也通
　於一而得之者以無心故也萬事皆出於一鬼神之所以靈

　亦出乎吾心而已無心之心可與祐神故兩不相傷而德交
　歸焉
　　我命章第二十六
老君曰我命在我不屬天地
　禍福無不自己求之者<md:KR5c0047_HFL_003-006b>
我不視不聽不知神不出身與道同久
　目無所見耳無所聞心無所知汝神將守形形乃長生
吾與天地分一氣而治自守根本也
　通天下一氣爾自本自根自古以固存能知守之則無不治
　矣列子曰天地與我並生類也

非効眾人行善非行仁義非行忠信非行恭敬非行愛欲萬物
卽利來
　爲善無近名故端正而不知以爲義相愛<md:KR5c0047_HFL_003-007a>而不知以爲仁實
　而不知以爲忠當而不知以爲信欽中達彼兼愛無私利萬
　物而無所不利非有心也
常淡泊無爲大道歸也故神人無光聖人無名
　虛靜恬淡寂寞無爲道德之至也故聖人休焉古之人葆其
　光而不露晦其名而不彰入於神通於聖蓋體諸此
　　兵者章第二十七
老君曰兵者天下之凶事也非國之寶寶之<md:KR5c0047_HFL_003-007b>者而不用也用之

者動有亡國失民之患也
　兵者不祥之器非國之寶然天生五材闕一不可雖存所寶
　豈得已而用之不知出此而樂殺人好攻戰豈爲民父母之
　道哉傳曰黷武無烈
是以聖人懷微妙抱樸質而不敢爲與天下交爭焉雖有猛獸
不能據也雖有蜂蠆蟲蛇不能螫也雖有兵刃弗能害也以其
積德玄通故也是以天下莫能害焉
　道常無爲而無不爲聖人體道夫何爲哉<md:KR5c0047_HFL_003-008a>不與物爭而天下
　莫能爭焉此無他積善成德而神明自得故忤物而不慴兕
　無所投其角虎無所措其爪兵無所容其刃而物莫之能傷

　也莊子曰人能虛已以遊世其孰能害之
　　柔弱章第二十八
老君曰天下柔弱莫過於氣氣莫柔弱於道道之所以柔弱者
包裹天地貫穿萬物夫柔之生剛弱之生强而天下莫能知其
根本所從生者乎<md:KR5c0047_HFL_003-008b>
　氣也者虛而待物者也氣始於太初而道在太極之先則氣
　本於道也弱者道之用自天地以至萬物皆本於是有乎生
　而莫見其根有乎出而莫見其門
是故有以無爲母無以虛爲母虛以道爲母自然者道之根本
也

　無動不生無而生有有不離無無因有著有無異用皆同於
　虛虛非無也無實而已虛無之宗道實妙之三者名雖異而
　皆本於自然爲母之言亦筌蹄爾<md:KR5c0047_HFL_003-009a>
　　民之章第二十九
老君曰民之所以輕命早終者民自令之爾非天地毀鬼神害
以其有知以其形動故也
　禍福無門唯人自召宵人之離形者動與過也然則不終其
　天年而中道夭非天地鬼神毀而害之也人自取之爾書曰
　天作孽猶可違自作孽不可逭此之謂也
是故無有生有無形生形何况於成事而敗之乎

　天地者萬物之父母天施地生其益無方<md:KR5c0047_HFL_003-009b>曲成萬物而不遺
　夫豈容心以敗其成事哉然則民之輕命早終非陰陽賊之
　心則使之也
人欲長久斷情去欲心意以索命爲反歸之形神合同固能長
久
　天地能長且久而人不能者以其任情肆欲放心縱意自遺
　其咎故也誠能忘其所不忘而反求諸已則形生而不敝神
　全而不虧形神合而不離與天地齊其長久斯無難矣<md:KR5c0047_HFL_003-010a>
　　天下章第三十
老君曰人雖在天下令意莫在天下人雖在國令意莫在國人

雖在鄕令意莫在鄕人雖在家令意莫在家神雖在身令神莫
在身是謂道人
　人之生也形不盈仭而心侔造化豈滯於形體拘於方隅哉
　兼忘天下一宅而寓於不得已爾以國觀國以鄕觀鄕以家
　觀家亦莫不然古之人所以處其家如逆旅之舍觀其鄕如
　戎蠻之國蓋體此也至於神<md:KR5c0047_HFL_003-010b>之在人經太山而無介入淵泉
　而不濡處卑細而不憊充滿天地揮斥八極妙萬物而無方
　初不累於七尺之軀也昧者橫私於已認而有之將以盡神
　何異守唐肆之遺蹤而望其得馬哉
　　意微章第三十一

老君曰患生不意禍生絲微
　禍患多藏於隱微而發於人之所忽聖人防微慎始用智於
　未奔沉之前蓋以此也
善生於惡利生於害<md:KR5c0047_HFL_003-011a>
　有善而惡爲之亞有利而害爲之對物莫不然惟去善而自
　善則善惡一致蓋將簡之而不得以美利利天下不言所利
　則無所不利而未始有害
大生於小難生於易
　其作始也簡其將興也必巨大生於小也苟以爲易難將至
　矣難生於易也德經曰天下之大事必作於細天下之難事

　必作於易
高生於下遠生於近<md:KR5c0047_HFL_003-011b>
　高必基於下遠必自於近故九層之臺起於纍土千里之行
　始於足下
外生於內
　有諸中者必形諸外
貴生於賤動生於安
　貴以賤爲本靜者動之基
盛生於衰
　無冬之閉藏則無春之蕃鮮

陰生於陽
　陽不極則陰不生<md:KR5c0047_HFL_003-012a>
是故有無之相生虛實之相成是以有歸有無歸無也
　自無出有有極歸無相生故也由虛爲實實復爲虛相成故
　也自善惡以至陰陽莫逃乎此然有無迭用以類而應有善
　則有惡有則歸有無利則無害無則歸無各象其德若影響
　然此爲道者不蔽於有不溺於無而桀立乎中央
　　在道章第三十二
老君曰人在道中道在人中魚在水中水在<md:KR5c0047_HFL_003-012b>魚中道去人死水
乾魚終

　道無乎不在萬物職職何莫由斯道也况於人乎莊子曰行
　於萬物者道道不遠人人自遠道爾其猶魚之在水也魚失
　水則死人失道豈存哉
故聖人自知返歸未生損棄驕奢絕除憂思是故形隱神留天
下歸焉
　聖人復以自知遊乎物之初外觀無物內觀無心驕奢憂思
　內外兩忘故鍊氣成形鍊神合道不期民之歸而自歸道經
　曰執<md:KR5c0047_HFL_003-013a>大象天下往
無爲無事國實民富保道蓄常是謂玄同
　我無爲而民自化我無事而民自富則復乎至幽得其所一

　而同焉故也道之眞常無異於此
　　有國章第三十三
老君曰有國者其根深也
　莫知其極可以有國有國之母可以長久
天地覆載萬物蓄養金玉重寶不積留也
　天無私覆地無私載故天不愛其道地不<md:KR5c0047_HFL_003-013b>愛其寶
夫外天地者有天地
　道之大全生天生地則天地之表蓋有大天地者誠能知天
　地與我並生而外之則天地雖大不出吾之度内矣
外其身者而壽命存也

　外死生遺禍福而神未嘗有所困故與天地並而莫知其極
　道經曰外其身而常存
是以君子善人之所不善
　不善者吾亦善之<md:KR5c0047_HFL_003-014a>
喜人之所不喜
　得之則喜失之則憂人之常情也君子於失得勿恤而所喜
　者在道何憂哉故其可喜也終無已
樂人之所不樂
　天樂天聖樂聖莊子曰吾以無爲誠樂矣又俗之所大苦也
爲人之所不爲

　欲得人所不得修人所不爲
信人之所不信<md:KR5c0047_HFL_003-014b>
　至信之人可以感物商邱開信僞物猶不逆况彼我皆誠哉
行人之所不行是以道德備矣
　行者行其所不能行也如上數者皆人之所不能行而君子
　能行之故積善成德德兼於道而道德咸備
　　皆有章第三十四
老君曰道非獨在我萬物皆有之萬物不自知道自居之
　道無乎不在萬物之所共由也豈獨智者<md:KR5c0047_HFL_003-015a>有之瓦礫稊稗咸
　與有焉道行於萬物而物不自知也道不違物物自違道爾

眾人皆得神而生不自知神自生也君有德施於百姓百姓不
自知受君之德也
　神妙萬物而爲言物得是以生焉百姓日用而不知猶受君
　之德而不知皆曰我自然謂帝力何有於我哉
是故聖人藏神於内魄不出也守其母其子全民熾盛保其國
也玄虛積充受命長也
　道經曰載營魄蓋魂陽而動魄陰而止聖<md:KR5c0047_HFL_003-015b>人以神御氣以魂
　制魄故神常載魄而不滯於魄尚何動出之有神爲氣母氣
　爲神子守其母而子全自然之理也猶之民焉民爲邦本本
　固邦甯氣爲命之元氣全則命永存也經曰得微妙氣化莊

　子曰氣也者虛而待物者也元虛之氣配義與道充塞四體
　無是餒也元虛厥躬則壽敝天地無有終時不難致矣
人能圖知天地萬物而不自知其所由生反命歸本是大不知
也<md:KR5c0047_HFL_003-016a>
　自劵之内無適非本自劵之外皆其末也世之人逐末忘本
　敝精神於蹇淺雖天地之大萬物之多皆能役思慮以知之
　不能反求諸已復以自知道在邇而求諸遠人皆曰予知是
　大不知也
　　治身章第三十五
老君曰治身之道先隱天地靜居萬物之始

　玄牝之門是謂天地根所謂隱天地者非伏其身而不見也
　深根甯極隱於是焉萬物之始卽天地之始也無名天地之
　始能<md:KR5c0047_HFL_003-016b>歸其根以居之其於治身也何有混元謂仲尼曰吾遊
　於物之初正此意也
夫聖人通玄元混氣思以守其身
　天一在藏資元氣以立始天五在府資沖氣以成終或淸而
　快或濁而遲周流於一身而爲有生之本者是氣也妙而難
　名混而不離唯聖人然後能通之通之然後能守之不知善
　持養則昔之充者今或餒昔之純者今或散欲守而勿失不
　可得矣關尹謂至人潛行不窒蹈火不熱行乎萬物<md:KR5c0047_HFL_003-017a>之上而

　不慄爲純氣之守其有得於此乎
俗人以情愛貪欲以守其身此兩者同有物而守其身其道德
各異焉
　孰不爲守守身守之本也然所守在道則守而不失所守以
　妄則莫之能守抱元專氣通於道也道無時而盡情愛貪欲
　逐於妄也豈可長保哉此兩者同有物以守其身則物與物
　何足以相遠蓋氣虛而待物者也而合乎混冥則物物而非
　物矣物物而非物卽不物之物也不物之物唯獨智<md:KR5c0047_HFL_003-017b>者能明
　之由於獨智入自聖門由於情欲入自禽門其守身則同其
　所以守身則異

　　道德章第三十六
老君曰道德天地水火萬物高山深淵各有所歸
　自道而降墮於域中天高地下萬物散殊自有形以至無形
　自有情以至無情芸芸職職各從其類自然之理也
夫道非欲爲虛虛自歸之
　唯道集虛<md:KR5c0047_HFL_003-018a>
德非欲於神神自歸之
　積善成德而神明有得易曰顯道神德行
天非欲於淸淸自歸之地非欲於濁濁自歸之
　淸輕者上爲天濁重者下爲地

濕非欲於水水自歸之燥非欲於火火自歸之
　水流濕火就燥
萬物非欲見於形形自見之
　由動而生物物成生理謂之形旣已爲物<md:KR5c0047_HFL_003-018b>矣未免乎有形之
　累也
高山大澤非欲於飛鳥虎狼飛鳥虎狼自來歸之深淵河海非
欲於魚鼈蛟龍魚鼈蛟龍自來歸之
　積土成山禽獸羣焉積水成淵魚鼈生焉莊子曰長於水而
　安於水生於陵而安於陵
人能虛空無爲非欲於道道自歸之由此觀之物性豈非自然

哉
　道常無爲損之又損以至於無爲道將爲<md:KR5c0047_HFL_003-019a>汝居矣素問曰虛
　无恬淡眞氣從之
　　善惡章第三十七
老君曰百姓行善者我不知也行惡者我不知也行忠信者我
不知也是以積善善氣至積惡惡氣至
　聖人無常心以百姓心爲心善惡兩忘付之自然不善者亦
　善之不信者亦信之善惡誕信冥於一致將擇焉而不得夫
　豈謭謭然分別而務求知哉然視履考祥積善積惡殃慶各
　以其類至若影響然顧人所<md:KR5c0047_HFL_003-019b>行何如爾

是故聖人言我懷天下之始復守天下之母而萬物益宗以活
其身
　天下之始所謂無名天地之始也天下之母所謂有名萬物
　之母也兩者異名同謂之道道之所在萬物宗之可以保身
　蓋優爲矣莊子所謂至樂活身唯無爲幾存是已夫以混元
　之聖猶不自居取聖人之言以爲證此其所以聖益聖也
吾意常不知安能知彼行善惡焉<md:KR5c0047_HFL_003-020a>
　知之淺矣不知深矣知之外矣不知内矣則不知乃眞知而
　知乃不知也然則不知彼而自知兹其所以爲大知歟
積善神明輔成天道猶祐於善人

　積善無已則神之聽之介爾景福自天祐之吉無不利德經
　曰天道無親常與善人
　　寂意章第三十八
老君曰吾道淡泊寂意死者生靜而復命也
　淡則不與物交泊則靜止不流道之眞也體道者在於形如
　槁木心若死灰内靜其<md:KR5c0047_HFL_003-020b>意歸於寂定而無以生爲故爾以其
　不自生故形生而不敝皆復命之常也
生生積浸潤滋汋留滯玄冒沾洽元氣包之其根蓋深乃四固
中無心故能致萬物精華無極之物自然來歸之以其空虛無
欲故也

　生之所生者死矣而生生者未嘗終生生者道也悟道以頓
　一息而神行道以漸在於眞積力久焉誠能積而不已浸潤
　以成則精全神王腎水澤而兩氣滋廉泉玉英周流無礙孰
　有壅閼之患哉夫然故天一<md:KR5c0047_HFL_003-021a>玄妙之氣覆冒形軀靈液流暢
　灌溉五官四肢百體元氣包括根深而蔕固心虛而腹實也
　萬物之精華不期至而自至矣古之人能復天氣傳精神者
　蓋得於此
　　戒示章第三十九
老君曰喜吾重告爾古先生者吾之身也今將返神還乎無名
　無名天地之始還乎無名所謂遊乎太初也

絕身滅有綿綿常存<md:KR5c0047_HFL_003-021b>
　外其身而身存
吾今逝矣亦返一原
　太初有無無有無名一之所起一之原太初之先是也太初
　之先則亦不可得矣返乎此則體盡無窮而遊無眹所謂主
　之以太一也太一則一之原也仲尼謂混元曰向者先生形
　體掘於槁木似遺物離人而立於獨也其有見於此乎
忽焉不見斯須館舍光炎五色玄黃喜出中庭叩頭曰願神人
復一見授以一要得以守<md:KR5c0047_HFL_003-022a>元卽仰覩懸身坐空中去地數十丈
其狀金人存亡恍惚老少無常

　聖人周盡一體形充空虛故神妙不測存亡自在超忽變化
　不可名狀
曰吾重誡爾爾其守焉除垢止念靜心守一眾垢除萬事畢吾
道之要也誡竟復隱喜不知所之泣涕追慕退官託疾棄念守
一萬事畢矣
　傳曰通於一而萬事畢一者何也精之數也天得是以淸地
　得是以甯物得是以生<md:KR5c0047_HFL_003-022b>誠能守而勿失則復乎天下之至精
　矣然而垢念未忘雖欲守之有不可得必也遣息眾累一毫
　莫嬰妄念不起靈臺有持如鑑之明而塵垢不止以是抱而
　不脫天下之能事畢矣此聖人所以貴精也昔廣成子修身

　千二百𡻕而形未嘗衰蓋得乎此混元謂南榮趎曰衞生之
　經能抱一乎能勿失乎正與此同
