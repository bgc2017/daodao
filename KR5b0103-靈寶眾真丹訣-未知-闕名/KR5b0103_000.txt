








靈寳衆眞丹訣位八
　　　還䰟丹法(并序)
夫人生禀於五行拘於五常則爲五味之所
賊八風之所攻爰自飲乳至於耄年莫不因
風而丧命或多食而過飽或失食而饑或飲
啜大多或乾渇乏水或食鹹醋或啜酸辛或
畏熱當風或惡寒親火或庭前看月或樹下
乘涼或剌捐肌膚或樓傷支體或時餐燥藥
或時啜水漿或乆絶屏幃或日多施泄自此
風趨百竅毒聚四肢遂使手足不随言詞謇

澀或痛鑽骨髓或痺襲皮膚或痒甚蟲螟或
頑如鐡石或多痰唾健忘好嗔血脉不行肉
色乾瘦或乆安牀枕起坐須臾或頭面虚腫
雖活如死或總無疾苦卒暴而亡男即炁引
其風女即風随其血未有不因風而丧命者
也世人不能治其風但以藥攻其内安有風
在五臟六腑之中四支百脉之間而湯飲之
類曷能去乎假令相疾而醫用藥乖誤雖難
經素問三世十全欲去沉綿其可得也余乆
居太白抱疾數年萬藥皆施略不能効後有

一翁遺余此藥服都五粒疾乃徐除稽顙叩
天求其藥法然肯傳授爲誓不輕余故録於
身右置諸靈室俊人得之者冝敬之無或輕
傳自貽殃咎但依法修錬何慮不神夫炙藥
制燒藥燒藥制煑藥煑藥制生藥生藥使煑
藥煑藥使生藥生藥使炙藥炙藥使燒藥遞
互相制遞互相使君臣俱具父子固全後遂
得隂陽各有其緒陽藥制隂以引其隂隂藥
制陽而引其陽此藥但不能制致神仙得之
者但服一豆許則壽限之内永無疾矣如己

患風疾及撲傷肢節十年五年運動不得者
但依法服之一粒便効重者不過十粒有人
卒亡者但心頭未冷取藥一粒以醋調一粒
摩臍中一千餘下當從臍四面漸煖待眼開
後熱醋下一粒入口即活但是風疾不拘年
月深逺神驗不能具載其功力毎丸如芥子
大日曝今乾收之凡疾人不問年月遠近先
以紅雪或通中散茶下半兩如或風澀甚者
即服一兩良乆以熱茶投之今患病人瀉三
兩行依法潑薑豆湯下一粒當以他人熱手

更互摩之患處良乆熱徹即當覺肉有物如
火走至痛處所苦當時巳失矣一二百日及
一年内風疾下牀不得者服一粒後當時便
可行歩一如不患人至重者每服瀉後服藥
一粒後歇三五日間依前服紅雪先瀉後服
丹藥但每日服不過一二十粒平復如故打
撲傷損多年者天隂即疼痛動不得者尤驗
只可一兩粒服此藥多者疾愈後藥力當伏
脚心下男左女右但有所苦發心念藥隨意
則至此藥神驗功効非智能測其法如後

　金溥(二十/四片)光明砂(一兩一分研如麵以蕎/麥灰汁煑三日淘取秤)
　雄黃(三大分研如麵醋/煮三日淘取秤)石庭脂(三大分研/如麵酒煑)
　(三日淘/取秤)牛黃麝香膃朒臍虎骨
　龍齒(巳上各四大分/研如麵生用)陽起石磁毛石
　紫石英自然銅長理石(巳上各/三大分)逺志
　巴戟玄參烏虵仙靈脾(巳上各/五大分)
　青木香肉豆蔲鹿葺(如乾/柿者)肉桂(巳/上)
　(各六/大分)延胡索木律(各三/大分)
右将石流黃雄黃朱砂自然銅四味同入一
瓶子用金薄覆籍不固口以大炙三日火常

去瓶子三寸不得甚熱又将陽起石磁毛石
紫石英長理石四味同入一瓶子内以金薄
覆籍灰埋瓶子一半歇口焼三日第一日火
去瓶子二寸第二日火去瓶子一寸弟三日
以火簇瓶子至夜火煆通赤無火毒
右將鍾乳十兩以玉碟研七日如麺即住用
熟絹袋子貯繫定頭邊懸於鍋中煑以水二
斗煎取一斗内取鍾乳水三合研生犀一千
下將此水别收貯候入皂莢仁時同研用又
將其餘鍾乳水煎前遠志等五味仍如蔓荆

子五大分拍碎同煑令水至七升去滓用又
取此藥水煎靑木香等四味至四升去滓又
取藥汁煎半夏(炙以湯澆/了捏破)當歸(細/剉)二味各一
大兩煎至三升去滓澄沘淨又用地黃汁一
升無灰酒一升童子小便一升此三味與煎
藥汁三升都許六升於淨器中文武火飬成
煎候至一升即下諸般金石藥攪勿住手待
如稀粥即去火下牛黃等五味生藥末熟攬
今極匀即下皂萊仁(炒其子打取仁杵/爲末秤取六大分)龍腦
二分(於無内研如/麵入藥中)並所研犀角汁同入於乳

鉢中令壮士研三千下候極稠丸如芥子大
不得大此藥功効造化無殊又此藥就後分
爲三大分如品字取一口即一分也又加鍊
了芒硝一大兩差爲破棺丹芒硝即上好蜀
硝有鋒鋩者即得也於銚子内火上餗令汁
盡取爲末入於藥中或有暴亡不問疾狀但
肢體未變者可破棺打齒熱醋滴下一粒過
得咽喉即活十救八九其丸如菉豆大餘藥
並依歌訣
　流黄砂隔銅居上(即前四味石藥依此次/第入瓶中依法用火炙)

　磁起長排紫作頭(即後四味石藥依此次/第入瓶中依法用火燒)
　金上下三中各二(煆前藥用金簿上下各/三片中心各兩片隔定)
　(石/藥)紫燒銅炙瀟三休(用紫石英者瓶子即/燒之用自然銅者瓶)
　(子即炙之/各一日止)乳烹四五同歸一(烹即煎也用/鍾乳煎前二)
　(十味以二斗水煎/至一斗是歸一也)取一仍須十一修(再将/前煎)
　(者鍾乳水一斗煎草藥/十一味故云十一修也)煎到三時還要出
　(即煎至/三升也)地和童酒一時句(地黄童子小/酒三味是也)便
　若火石歸安靜室(是去火入/石藥也)待如肌肉五
　生稠(肌肉和入體也五生/即牛黄五味是也)别盛三合中問
　水外邊千下轉犀牛(此即用鍾乳/水磨犀也)

　　　紫金丹砂法惟
　上好辰錦光明砂(半/斤)曾青(三/兩)葉子雄黄(二/兩)
右巳上並用鐡錀匙打如皂萊子大取一瓶
子可受升者以三般物以鹽膽煮之三七
日常如魚眼沸不得今溢取一顆砂岀以水
洗向明看之如金色即止如有赤黑暈更煮
七日將出待乾更於火上炕岀隂炁了入櫃
　鹽花(二/斤)硝石(一/兩)
右己上於瓶中焼成汁了搗碎更燒了細爲
末築成櫃了即下曾雌一重了以監末塡築

平去口三分巳來封之以布磨瓦子蓋頭用
六一泥固濟泯抺令斷縫訖以四兩火養七
日六兩火養四七日半斤火養二七日三斤
火煆待冷出以黃牛乳於竹筒盛用黑豆甑
蒸三遍入寒泉三日更去飰上蒸岀隂炁細
研以楮汁爲九丸如黍米大每日三丸酒下
治三十六種風偏治筋骨風狂風角弓風腎
藏風熱毒風一切冷風並消乆服肌膚毛髮
皆變延年益壽身輕其功不能備録只可取
四兩依前入櫃先布曾雌即以熱砂生砂層

層鋪盡四兩生砂了以熟砂次曾雌即以櫃
末蓋之依前固濟養火四十九日畢重重依
此長以四兩将爲母也
　　　金碧丹砂變金栗子法
治一切風延齡駐顔治萬病兼化寳
法曰先將泥毬子泥用黄丹白土瓦末鹽醋
溲用蠟爲胎不得今有微隙隂乾傍邊安孔
去蠟更焼過即取好光明砂研搗爲末以紙
卷灌入了以一大蚯蚓和毬子泥搗泥今爛
却固濟孔子待乾更打一鐡鐶子安於鐡鼎

子中安置鎔鉛汁入鼎中其上可二寸巳來
即以糠火養長令鉛軟爲候如此一百二十
日加火取出更於地上以火斷過候冷出之
其藥如青紫螺子㨂取黑才不中分藥一半
以青内筒貯用牛乳蒸五遍三度換乳乳皮
堪療皯𪒟取出入地坑子中三宿細研以粟
米飰爲丸丸如栗米大年四十日一九年五
十日二九年六十日三九其功力更別不得
多服治一切風延齡駐顏治炁益顏色餘者
細末於甘鍋中用好黃礬一兩以砂末上下

布蓋固濟頭乾了灰火中飬四十九日以大
火煆候冷開皆成金栗子取鼠尾一寫鍮三
兩用半分眞庚者先於甘鍋内鎔引鍮乃下
三四粒子栗便化爲眞眞西方也罏長用火
三大兩將此去鼎中盛毬子一切臨時取毬
子大小其毬孔頭向上安在鉛鼎之中
　　　羽化河車法
　光明砂(四兩揀取如/皂萊子大)瓜州黃礬(半/兩)
右巳上取三年米醋拌細研如泥將用一一
裹其朱砂待乾别取上色西方庚半兩打作

薄剪作小片子更裹砂了然後取武都上色
雄黄一雨曾青一雨細研以左味煎似膠調
將雄青末捻成小餅子將裹前砂待乾搗鹽
醋爲膠泥更裹一重總了直放待乾用眞鉛
爲櫃(排鉛别/有法)更焼三遍三遍須搗篩如法取
鉛銀六雨打作合子其合子須相受處口拒
深下二寸四分深廣上一寸二分亦然即取
眞鉛鋪於合底可二分即排砂如蓮子樣更
以眞鉛蓋更鋪砂重重取盡了即以眞鉛蓋
却取满合却先打銀東子束定六一泥固濟

待乾五斤鹽用硝石錬過兩度了細搗羅取
鐵鼎可容得前合稍寬者實其鹽搗於陷合
處是爲外櫃以鹽塡持了蓋却鐡筯貫定固
濟待乾掘一地罏深一尺六寸闊一尺四寸
以馬通火糠火燒四十九日開鼎以鐵筋撥
鹽櫃看銀合櫃變爲金色即去火取出如未
更嬈七日取岀待冷開合剥下黄礬及雄青
留著取一粒細研水銀二兩於鐺中微火取
藥半小豆大糝上便乾鍜成寳且惜莫用此
爲第一轉

別取光明砂十二兩研碎和前伏火砂同研
依前用好醋煎溲成團取前内櫃細搗羅築
爲櫃即取前剥下黃礬細研鋪底了安砂團
更以蓋子上了便著櫃末塡滿依前法固濟
待乾入鼎别泥罏著草灰半斤火養一百二
十日以大火煆出罏取藥如前當成上色西
方此名第二轉紫金河車若要伏食岀毒入
寒泉一月日却以乳蒸用楮汁爲丸丸如粟
米大延齡治萬病毎日服只可一丸若志心
盡一兩壽年五甲子神祕不得偶然輕泄傳

無道之人受其殃
別取光明砂一斤細研以左味拌取一甆鼎
子可貯得巢者將拌砂築成外櫃將前伏了
砂細研醋調泥櫃内乾了著汞八兩以二兩
火入罏養一百二十日成紫金不冝用先將
投名山告上玄書名仙籍也其神室收取要
用時坐於灰中著汞六兩用二兩火養一伏
時眞上色西方也此名第三轉神室河車
　　　金華黃芽法
　生銀芽(半/斤)生汞(半/斤)

右鎔芽與汞相入狀若銀膏如欠將濕銀𣸸
滿本數即取湖南通油瓶子上好者受得二
斤者令貯得藥巢令其裹面寛轉即通身固
濟之令頭平使要返覆安之更取一瓶大於
前者可貯得上瓶爲外櫃不固濟權著物蓋
頭即放三釘上以淨泥用麻筋作罏罏須三
叚作者象三才中層著三釘横安亦得下開
二門前後著二門前面大門髙四寸後面小
門可一寸半其罏下火可三截長四寸常著
灰蓋上如進火時但炭上安中心即得用炭

團更好其火還從十一月發火如此可十月
後一年内須六十日武火似大些些子其上
須著一盆覆之開一星露可大一寸從半夜
子時其藥瓶頂向上午後轉上却下至夜半
依前轉轉内瓶外者不轉轉了更須覆蓋罏
上一層其罏似甑形其上星露從半夜將片
紙掩之至時除之如是火候調順不失節度
即是晝夜各一封至五月足秤看欠添汞滿
應數成爲一塊謂之成形即破瓶取之搗研
淘今細水飛曝盡令乾更依前入新汞可三

分之一按藥令平不用固濟依前火候養待
一月滿更出淘洗畢待乾更養通前都滿十
月其藥上有點化朱砂此是藥精出毋胎上
可半斤作褐色巳伏火也收取別器貯六十
日武火燒畢出赤色竒絶出火毒服食可長
年益夀其藥不可具論其火得十月足火似
大便化作液更須緩火養更得依舊其藥本
毋依前生汞半斤飬一月更出母面上還似
褐色養可一年收前件藥便作世利伏火也
爛白如要世利可月月添之若得九度添汞

飬之一斤神妙與世長存兼治萬病云此是
九鼎丹功成上升參同契云是金華曾云是
外丹此甚袐訣穌臺一兩人得之不得輕泄
耳
　　　幾公白法
太上憫學士之困窮上士之未遇述之爲號
以助術人故顯此方
　白虎(三十/両)太隂玄精(十二/兩)礬石(十二/兩)胡粉
　(八/兩)
右三物搗研成粉以左味和爲泥先揑蠟八

兩作鷄子形即以藥泥塗蠟鷄子上令遍以
甘土泥巢上令周帀泥令厚半寸許頂上開
一小孔子如豆顆許然後曝乾火燒去蠟安
前玄武於孔中還以薬泥固鷄子孔中其上
還以藥泥固然後緩火錬七九日玄武俱乾
其色如銀此名銀精取此伏精一兩入熟銅
一斤盡化爲泥名制伏之法若藥物不伏火
入銅鐵俱失紀綱即不成制伏八公號幾公
白者是玄武之别名伏了之物能入也即不
任服食者何也此是變轉之法非眞玄妙之

門幾白者是汞鉛能白者此變伏故八公號
曰幾公白也更有油醋煑之法具别方
　　　九轉鋉鉛法
訣用鉛十斤汞一斤以器微火鎔之用鐡匙
掠取其黑皮直今盡毎一逓傾在地上復器
中鎔之凡如此九遍訖即下汞即用猛火熬
作青砂色如散即糠醋灑之即變爲青砂矣
更於一鐵器中成醋傾砂醋中訖用鐡匙研
令熟又醋烹添取鉛黃於瓦上令乾取黄牛
糞汁并小大麥麵亦得和所熟青砂作團如

鷄子大或作餅日曝乾一本云隂乾於燎罏
火上排輔袋吹取鉛精名鉛丹其性濡更著
器熬令至熟其色盡赤又出醋中研令至熟
澄著瓦上使乾於器中熬今熟紫色又别以
一器取好酒一升下赤鹽二兩和投酒中相
得即取紫色丹一時寫著酒中待冷出之此
即名九遝鉛九爲丹名曰九轉紫鉛丹也
　　　神化金丹法
　亭汁(三/兩)山池石鹽(二兩亦研/細如麵)伏火北硫黄
　(一斤通明/者研如粉)

右三味藥並同相和令匀便取鐡合用米醋
研上好香墨濃塗鐵合內三遍候乾便入此
三味巢於合内以文火逼合令熱候藥化爲
汁岀盡北亭隂炁住火候凝冷便用硝石四
雨細研如粉入於合足内實按上以粘紙封
定合足候乾方入於鼎内用法泥固濟其法
泥用鴈門代赭如鷄冠色者左顧牡蠣赤石
脂等三味各細搗研如粉入伏火北亭汁匀
和入臼内杵一千以來方用固濟相合并足
周迴唯務堅宻爲妙合鼎上用鐵關關定切

在緊宻候隂乾便取鉛三斤以來於銚子鎔
化作汁用小鐡杓子抄於合足四面候匀遍
又更消鎔鉛汁漸漸灌於鼎内直至鼎滿合
上二寸以來便選成合日夜半子時起火初
六雨日加一雨至六十日滿足候巢鼎冷定
用小鐡𨯳子鑿去黑鉛開合取巢眞如金色
便入於乳鉢內細研如粉
　北亭砂(三雨白/明者)以黃蠟(一分半鎔作汁/拌北亭令匀)
右作一團子以紙裏炒風化石灰一斗用一
甆罐先將一半風化入於罐内實築内剜一

坑子安北亭於内上又將一半風化蓋准前
實築初用火三斤以來養漸漸加火至五七
斤三伏時一弄十斤火煆通赤火盡候冷取
出用生絹袋子內盛又掘一地坑子可受五
七升滿添水候㙷盡水安一細甆椀於坑子
内上横一杖子懸釣北亭袋子於椀上更用
一瓦盆子合蓋周迴用濕土擁盆子勿透炁
三伏時並化爲水取此水拌調前件二味藥
　上好庚(一十/兩)汞(五十/兩)
右貯於一罐内常用火煖將庚燒今赤投於

汞內用柳箆撹化盡爲度用鹽花三斤與金
泥同研唯細便入一大鐺內令匀平上用勘
一盆子蓋鐺以泥固濟周迥今宻慢慢火却
令汞飛上以汞盡爲度次用煎湯沃盬花候
鹽味盡爲度其庚粉於盤内日曝乾後細研
入在藥内
　雄黄(八兩如鷄冠/色者研如粉)雌黃(八兩通明葉/子者研如粉)戎鹽
　(四兩研/如粉)金粉(十/兩)
右五味藥並細研如粉别換鼎合一依前法
用米醋濃研香墨匀塗合内三遍乾後入藥

於合内還用文火逼合今藥作汁一依前法
用硝石四兩細研如粉安在合足內實按以
麵粘紙封定合足便固濟合蓋入於鼎内准
前法泥固濟合足合上用鐵開關定候隂乾
一依前法先取鉛三斤於銚子内鎔作汁以
鐵杓抄在合足四面相次更鎔鉛汁漸漸滿
鼎内至合上二寸以來一依前法選成合日
夜半子時起火火候准前初起六兩日加一
兩至六十日滿足候鼎合冷定用鐵鑿去黑
鉛取合其藥當作紫金色毎一分於乳鉢内

細研可制汞一斤立成紫磨黄金此非人世
所有是神仙祕授若於助道須知足乎
　汞(一/斤)藥(一/分)
右於新鐵銚子内藥置汞上用茶椀子蓋固
濟如法安銚子於火上專聽裏面滴滴聲即
將銚子於水内淬㡳如此十數度其汞巳伏
炒如黑鉛砂千别入甘鍋銷鞴當爲紫磨金
其於變化不可具載

靈寳衆眞丹訣(終)
