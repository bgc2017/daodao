








太上靈寳天尊說延壽妙經
爾時靈寳延壽天尊在南極天中金光山內
寳林樹下凝神念道共十千徒衆解説延壽
妙經論虚無大道徧體光明洞照天地三界
十方一時震響復有諸天上聖一切鬼王天
龍十部尋光而至上詣
天尊乞無生死五體投地作禮神尊依位而
立時有延命眞人廣福眞人金華眞人妙喜
眞人紫蓋眞人黃籙童子碧霄童子青華童
子白惠童子及以一切聖衆皆獻寳花百味

香藥手執日月靈幢紫光神節十絶靈旛延
命寳蓋次第行道燒香散花齊唱延壽天尊
咸得度世爾時神尊含笑巍巍從大頂門放
十道神光普照法衆身心無有悟者於是道
場中有一童子名曰善逹前進作禮上白
天尊見在座中皆是變化神仙何得未悟伏
願尊顏爲(臣)觶說
天尊言曰此之仙衆雖有神通實無眞道童
子曰不審何名眞道
天尊言曰不生不滅名爲眞道無去無來亦

名眞道於不生不滅無去無來亦昧眞道一
切法相皆爲虚妄世問男女若欲延命長年
消灾集福但自精心燒香行道布施放生建
造功德念經供養兼請道士法師講讀尊經
本命齋醮即有注算神王記名神王落死神
王上生神王保䕶念經之人録其功德奏上
諸天金帛豐足永保安寜於是諸天大聖一
切鬼王稽首歸依皆大歡喜累劫學道未聞
此經並是金口之言於是鬼神發弘誓願生
生世世眼見眞仙耳聞正法禮拜十齋常行

至道天尊再留偈曰
生前不慈孝死後報何恩悲啼在地獄
誰明勸善言修善自歸善作惡歸惡源
至心常供養延壽遇神仙寫經及造像
福祿自延年
是時座中一切眞仙聞經皆稱不可思議爾
拜而退

太上靈寳天尊説延壽妙經

