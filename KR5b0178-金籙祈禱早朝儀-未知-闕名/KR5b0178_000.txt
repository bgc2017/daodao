








三儀同卷軆六
　金籙祈壽早朝儀
　金籙祈壽午朝儀
　金籙祈壽晚朝儀

金籙祈壽早朝儀
　　　法事如式
　　　各禮師存念如法
　　　請宣神呪
元上青精九炁太靈神光遐散流映東青

華景鬰勃灌我身形宮府安鎭寳魂自生
洞逹八朗飛昇玉庭
　　　鳴法鼓二十四通
無上三天玄元始三炁太上老君召出臣身
中三五功曹左右官使者左右捧香驛龍騎
吏侍香金童傳言散花玉女五帝直符直曰
香官各三十六人出出者嚴裝顯服冠帶垂
纓關啓玄壇土地方域神眞臣今早朝陞壇
行道朝謁帝眞欽奉其諸丹悃具載緘謄
願得

太上至眞道炁靈寳瑞光下降流入臣等身
中令臣所啓之誠速逹徑御
至眞無極大道三清上聖昊天至尊金闕玉
皇上帝御前
　　　請稱法位
具位臣某與臨壇官衆等謹同誠上啓
虚無自然至眞無極大道玉清聖境大羅元
始天尊太上道君太上老君昊天至尊玉皇
上帝紫微上宮天皇大帝紫微中宮北極大
帝后土皇地祇玄都萬壽天尊太平護國天

尊福生無量天尊玄都玉京七寳層臺紫微
上宮靈寳至眞諸君丈人金闕諸天彌羅聖
衆上相上宰上保上傅少保少傅四師五帝
十二仙卿三十六部尊經玄中大法師三天
大法師日月星宮斗府周天宿度河漢星眞
南極老人福祿壽星眞君
皇帝本命星君帝座照臨星宰三界内外應
感一切眞靈臣聞元始開圖六合煥眞風之
妙化虚皇御運八圓流慧日之祥光上爕理
於天元下裁成於地紀聖神立極敷大道於

混沌之初民庶安居沐至化於鴻濛之後主
張槖䈁典領權衡臣等抗志玄關潜心道域
卑棲塵棘莫觀妙於黄房髙蹈煙林徒凝玄
於紫戸誓立功而承宣化期領教以致脩眞
凡有請祈敢忘關吿以今欽承
上命爰謹祝釐
電繞斗樞誕軒轅帝之端慶星輝華渚肇金
天氏之禎祥有開必先咸符嘉應光膺寳曆
允恊昌期欽逢
震夙之辰祗建鴻禧之會環拱同尊於北極

崇髙永比於南山曆頒正朔以同文運啓
皇明之一統萬方依賴天下太平敬伸請命
於玄穹庸致歸恩於皇極醮陳金籙經閱琅
函霓旌晻靄以來臨羽葆葳蕤而下降華封
三祝鈞樂九成以今早朝陞壇行道諸法衆
等運兹初捻上香願此香煙騰空徑上供養
至眞無上道寳大羅元始天尊金闕至尊玉
皇上帝無上大羅至眞衆聖臣等皈身皈神
皈命首體投地仰依
太上三尊十方衆聖願以是香功德上祝

皇帝陛下恭願道合義軒功高湯武百川宗
海闢浩渺之福源六龍御天啓穹窿之壽祉
萬邦仰芘四海永清今故燒香自皈依
師尊大聖衆至眞之德得道之後保天長存
(和)與道合眞
大明生東小心事上粲光華而駕景極遐邇
以乘晨以今早朝陛壇行道請法衆等運茲
二捻上香願此香煙騰空徑上供養
至眞無上經寳玉宸靈寳天尊紫微天皇大
帝禹餘天宮眞仙聖衆臣等皈身皈神皈命

太上三尊十方衆聖願以是香功德上祝
皇帝陛下恭願四時順序萬國咸寧修至道
修至德修至仁倍增景福混元神混元精混
元氣永保長生齊同慈愛之心欣樂太平之
象今故燒香自皈依
師尊大聖衆至眞之德得道之後永保長生
(和)與道合眞
皇天無親惟德是輔信天道之有常
上帝好生作善降祥見帝心之簡在陽景開
光於夀域晨輝燭煥於朝班以今早朝陞壇

行道請法衆等運兹三捻上香願此香煙騰
空徑上供養
至眞無上師寳五靈玄老天尊紫微北極大
帝后土皇地祇大赤天宮無鞅聖衆臣等皈
身皈神皈命首體投地仰依
太上三尊十方衆聖願以是香功德上祝
皇帝陛下伏願旦氣清明
聖躬康泰乾坤合德廣揚化育之仁風海嶽
效靈咸賛雍熈之至治慶雲煥彩甘露凝祥
今故燒香自皈依

師尊大聖衆至眞之德得道之後保天長存
(和)與道合眞
　　　禮方
　　　懴悔
　　　歩虚
　　　三啓
　　　三禮
　　　重稱法位
具位臣姓某謹重誠上啓
三境至尊十華上聖玉京金闕天帝天眞日

月星斗羣眞十方師尊聖衆三界官屬一切
眞靈恭望洪慈俯垂昭鑒臣聞八千歲爲春
秋咸仰靈椿之永夀九五福齊天地再㖦洪
範之嘉言仰瞻
皇極之尊莫罄華封之祝臣等欽逢
聖旦恭奉
綸音教演沖科儼對威顔之只尺福資
景運用殫忠悃於再三天聽匪遥玄功莫測
願囘肹蠁普賜鑒觀寳曆增輝春藹九重之
喜氣金枝衍慶雷同萬國之歡聲歲有豐登

物無疵癘邊域干戈而永戢郊畿麟鳯以翺
翔海晏河清風調雨順則上明
天尊大慈之化下副臣等皈命之誠謹啓以
聞
　　　十二願
　　　存神燒香
香官使者左右龍虎君侍香諸靈官當今臣
向來早朝陞壇行道之所自然生金液丹碧
芝英百靈衆眞交㑹在此香火鑪前當願聖
鑒昭囘丹誠感格十方仙童玉女接侍蘭煙

傳臣向來所奏之誠速逹徑御
至眞無極大道三清上聖昊天至尊金闕玉
皇上帝御前
　　　出堂頌囘向
金籙祈夀早朝儀
















