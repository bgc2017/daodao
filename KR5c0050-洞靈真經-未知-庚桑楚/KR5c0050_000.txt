








庚桑子貞一





老子之役有庚桑楚者陳人也偏得老子之
道居畏壘之山其臣之畫然知者去之其妾
之絜然仁者遠之擁腫之與居鞅掌之爲使
居三年畏壘大壤後游昊隱毗陵盂峯道成

仙去後有漢輔光張天師唐張果老相繼隱

修因號張公壇福地古建洞靈觀宋改天申
萬壽宫著書九篇號庚桑子一名亢倉子唐
封洞靈眞人書爲洞靈眞經







洞靈眞經
　　　全道篇第一
亢倉子居羽山之顔三年俗無疵癘而仍穀
熟其俗竊相謂曰亢倉子始來吾鮮然異之
今吾日計之不足歲計之有餘其或聖者耶
盍相與尸而祝之社而稷之乎亢倉子聞之
色有不釋其徒黶啜從而啓之亢倉子曰吾
聞至人尸居環堵之室而百姓猖狂不知其
所如往今以羽俗子父竊竊焉將俎豆予我
其的之人耶吾是以不釋於老聃之言黶啜

曰不者夫尋常之污巨魚無所還其體而鯢
鰌(音/爲)之制步仞之丘巨獸無所隱其軀而
㜸狐之祥且也尊賢𡷮(音/事)能嚮善就利自
堯舜以固然而况羽俗乎先生其聽矣亢倉
子曰譆來夫二子者知乎函車之獸介而離
山罔罟制之吞舟之魚蕩而失水螻蟻苦之
故鳥獸居欲其高魚鱉居欲其深夫全其形
生之人藏其身也亦不厭深渺而已吾語若
大亂之本祖乎堯舜之間其音終存乎千代
之後千代之後必有人與人相食者矣言未

　南子榮之樗色蹵然膝席曰樗年運而長
矣將奚以託業以𡷮斯言亢倉子曰全汝形
抱汝生无使汝思慮營營若此緒年或可以
及此言雖然吾才小不足以化子子胡不南
謁吾師聃亢倉子既謝榮之樗不釋羽俗而
龍已乎天下水之性欲清土者抇之故不得
清人之性欲壽物者抇之故不得壽物也者
所以養性也今世之惑者多以性養物則不
知輕重也是故聖人之於聲色滋味也利於
性則取之害於性則捐之此全性之道也萬

人操弓□(音/共)䠶(音/射)一招招无不中萬物章章
以害一生生無不傷故聖人之制萬物也全
其天也天全則神全矣神全之人不慮而通
不謀而當精照無外志凝宇宙德若天墜然
上爲天子而不驕下爲匹夫而不惛此之爲
全道之人心平正不爲外物所誘曰清清而能
乆則明明而能乆則虚虚則道全而居之秦
佚死亢倉子哭之其没曰天下皆死先生何
哭也亢倉子曰天下皆哭安得不哭其伇
曰哭者必哀而先生未始哀何也亢倉子曰

舉天之下吾無與樂安所取哀蛻墜之謂水
蛻水之謂氣蛻氣之謂虚蛻虚之謂道虚者
道之體靖者道之地理者道之綱識者道之
目道所以保神德所以弘量禮所以齊儀物
所以養體好質白之物者以黑爲污好質黑
之物者以白烏污吾又安知天下之正潔污
哉由是不生物之潔污矣夫瞀視者以黈烏
赤以蒼爲玄吾乃今所謂皂白安知識者不
以烏赬黄吾又安知天下之正色哉由是不
遁物之色矣夫好貨甚者不見他物之可好

好馬甚者不見他物之可好好書甚者不見
他物之可好吾又安知天下之果可好者果
可惡者哉由是不見物之可以保戀矣無能
滑吾仧(音/長)矣陳懷君柳使其大夫禱行聘於
魯叔孫卿私曰吾國有聖人若知之乎陳大
夫曰奚以果明其聖叔孫卿曰能廢心而用
形陳大夫曰弊邑則小亦有聖人異於所聞
曰聖人誰陳大夫曰有亢倉子者偏得老
聃之道其能用耳眎而目聽定公聞而異焉
使叔孫氏報聘且致亢倉子待以上卿之禮

亢倉子至賔于亞寢魯公卑辭以問之亢倉
子曰吾能聽視不用耳目非能易耳目之所
用告者過也公曰孰如是寡人增異矣其道
若何寡人果願聞之亢倉子曰我體合於心
心合於氣氣合於神神合於無其有介然之
有唯然之音雖遠際八荒之表邇在眉睫之
内來干我者吾必盡知之迺不知是我七
竅手足之所覺六腑五臟心慮之所知其自
知而已矣
　　　用道篇第二

天不可信墜不可信人不可信心不可信惟
道可信賢主秀士豈可知哉昔者桀信天與
其祖四海已不勤於道天奪其國以授殷紂
亦信天與其祖四海已不躬於道天奪其國
以授周今夫墯𣎭(音/農)信墜實生百穀不力於
其道墜竊其菓稼而荒翳之齊后信人之性
酬讓不明於其道舉全境以付人人實鴟義
而有其國凡人不修其道隨其心而師之營
欲茂滋灾疾朋釁戕身損壽心斯害之矣故
曰唯道可信天墜非道不能悠乆蒼生非賢

不能靖順庶政非材不能龢理夫用道之人
不露其用福滋萬物歸功無有神融業茂靈
慶悠長知而辨之謂之識知而不辨謂之道
識以理人道以安人夫鷄音辰而作負日任
勞流汗灑墜夜分僅息𣎭夫之道也俯拾仰
取鋭心錐撮力思搏精希求利潤賈竪之道
也嚥氣谷神宰思損慮超遥輕舉日精鍊仙
高士之道也剸情耑想畢志所事倫揆忘寢
謀效位司人臣之道也清心省念察驗近習
務求才良以安萬姓人主之道也若由是類

之各順序其志度不替𡫩(音/塞)其業履是爲天
下有道導筋骨則形全翦情欲則神全靖言
語則福全音尅此三全是謂清賢道德盛則
鬼神助信義敦則君子合禮義備則小人懷
有識者自是無識者亦自是有道者靜默闇
鈍者亦靜默物固有似是而非似非而是先
號後笑始吉絡凶身可親而才不堪親才可
敬而身不堪敬敬甚則不親親甚則不敬親
之而踈踈之而親恩甚則怨生愛多則憎至
有以速爲貴有以緩爲貴有以直爲貴有以

□(音/曲)爲貴百事之宜其由甚微不可不知是
故智者難之靜則神通窮則意通貴則語通
富則身通理勢然也同道者相愛同蓻者相
嫉同與者相愛同取者相嫉同病者相愛同
壯者相嫉人情自然也才多而好謙貧賤而
不諂處勞而不爲辱貴富而益恭勤可謂有
德者也
　　　政道篇第三
人無法以知天之四時寒暑日月星□之所
行若知天之四時寒暑日月星□之所行當

則諸生血氣之類皆得其處而安其産矣人
臣亦無法以知主之賞罰爵禄之所加若知
主之賞罰爵禄之所加宜則親疏遠近賢不
肖皆盡其才力而以爲用矣信全則天下安
信失則天下危夫百姓勤勞財物殫盡則爭
害之心生而不相信矣人不相信由政之不
平也政之不平吏之辠也吏之有辠刑賞不
齊也刑賞不齊主不勤明也夫主勤明則刑
賞一刑賞一則吏奉法吏奉法則政下宣政
下宣則民得其所而交相信矣是知天下不

相信者由主不勤明也亢倉子居息壤五年
靈王使祭公致篚帛與紉璐曰余末小子否
德忝位水旱不時藉爲人若何以禳之亢倉
子曰水陰沴也陰於國政類刑人事類私旱
陽過也陽於國政類德人事類盈楚以烏凡
遭水旱天子宜正刑修德百官宜去私戒盈
則以類而消百福日至矣鄭有胡之封珪戎
弓異時失同於荆荆曰必得封珪戎弓不然
臨兵于汝鄭君病之駕見亢倉子曰封珪戎
弓先君得之胡綿代功寳傳章翼嗣今荆恃

大而曰必得不然臨兵國危矣寡人欲以他
封珪戎弓往若之何亢倉子曰君其少安今
是楚亦有寳於此飾楚之寳以貰罪於君楚
所不能爲君必致夫眞今荆以淺鮮之過而
負其威刑申逞不直以耗敚與國荆失諸侯
於是乎在諸侯聞之將警勸備倫比勤明會
同上義固存鄭爲首君姑待之豈必非福於
是以胡珪戎弓往未至郢荆人聞之曰彼用
聖人之訓辭吾焉取此以暴不直於天下而
令諸侯實生心焉遽返其賂而益善鄭焉人

之情欲生而惡死欲安而惡危欲榮而惡辱
天下之人得其欲則樂樂則安不得其欲則
苦苦則危若人主放其欲則百吏庶仧具展
其欲百吏庶仧具展其欲則天下之人貧者
竭其力富者竭其財四人失其序皆不得其
欲矣天下之人不得其欲則相與携持保抱
逋逃隱蔽漂𣹭(音/流)捃采以祈性命吏又從而
捕之是故不勝其危苦因有群聚背叛之心
生若群聚背叛之心生則國非其國也勿貪
户口百姓汝走勿壯城池百姓汝疲賦歛不

中窮者日窮刑罰且二貴者日貴科禁不行
國則以傾官吏非才則寛猛失所或與百姓
爭利由是狡詐之心生所以百姓姦而難知
天下難知則上人疑上人疑則下益惑下既
惑則官長勞官長勞則賞不足勸刑不能禁
易動而難靜此由官不得人故也政術至要
力於審士士有才行比於一鄉委之鄉才行
比於一縣委之縣才行比於一□(音/州)委之行
才行比於一國委之國政而後迺能無伏士
矣人有惡戾於鄉者則以誨之不改是爲惡

戾於縣則撻之不改是爲惡戾於□則移之
不改是爲惡戾於國則誅之而後迺能無逆
節矣誠如是舉天下之人一一胷懷無有干
背慆慢之萌矣此之謂靖人凡爲天下之務
莫大求士士之待求莫善通政通政之善莫
若靖人靖人之才蓋以文章考之百不四五
以言論考之十或一二以神氣靖作態度考
之十全八九是皆賢王慶世明識裁擇所能
爾也夫下王危世以文章取士則翦巧綺濫
益至而正雅音素實益藏矣以言論取士則

浮掞游飾益來而謇諤諍直益晦矣以神氣
靖作態度取士則外正内邪益尊而清修明
實益隱矣若然者賢愈到政愈僻令愈勤人
愈亂矣夫天下至大器也帝王至重位也得
士則靖失士則亂人主勞於求賢逸於任使
於呼守天聚人者其胡可以不事誠於士乎
人情失宜主所深恤失宜之大莫痛刑獄夫
明達之才將欲聽訟或誘之以詐或脅之以
威或開之以情或苦之以戮雖作設權異而
必也公平故使天下之人生無所於德死無

所於怨夫秉國建吏持刑若此可謂至官至
官之世群情和正諸産咸宜愛敬交深上下
條固不可揺蕩有類一家苟有違順陵逆安
得動哉平王反正既宅天邑務求才良等聞
一善喜豫連日左右侍僕累言大臣有賢異
者如是踰歲王曰余一人于德不明務求賢
異益恐山澤遺逸不舉豈樂聞善以自閉塞
哉迺者仄媚僕臣累譽權任頗階左右意余
孱昧無能斷明徒唯音共和依違浸長自賢
敗德莫此爲多不時匡遏就滋固黨於是弃

左右近習三人市貶庶司尹仧五人曰無令
臣君者附下罔上持禄阿意天下聞之稱爲
齊明海南之西歸者七國至理之世輿服純
𦃚憲令寛簡禁網踈闊夫輿服純𦃚則人不
勝羨憲令寬簡則俗無忌諱禁網疏闊則易
避難犯若人不勝羨則嗜欲希微而服役樂
業矣俗無忌諱則抑閉開舒而歡欣交通矣
易避難犯則好惡分明而貴德知恥矣夫服
役樂業之謂順歡欣交通之謂龢貴德知恥
之謂正浮墮之人不勝於順逆節之人不勝

於龢姦邪之人不勝於正順龢正三者理國
之宗也音衰末之世輿服文巧憲令禳祈禁
網頗僻夫輿服文巧則流相炎慕憲令禳祈
則俗多忌諱禁網頗僻則莫知所逭若流相
炎慕則人不忠潔而恥朴貴華矣俗多忌諱
則情志不通而上下膠戾矣莫知所逭則讒
禍繁興而衆不懼死矣夫恥朴貴華之謂浮
上下膠戾之謂𡫩衆不懼死之謂冒眞正之
士不官於浮公直之士不官於𡫩器能之士
不官於冒浮𡫩冒三者亂國之梯也荆君熊

圉問水旱理亂亢倉子曰水旱由天理亂由
人若人事和理雖有水旱無能爲害堯湯是
也故周之秩官云人强勝天若人事壞亂縱
無水旱日益崩離且桀紂之滅豈惟水旱荆
君北面遵循稽首曰天不弃不穀及此言也
乃以弘璧十朋爲亢倉子壽拜爲亞尹曰庶
吾國有瘳乎亢倉子不得已中宿微服違之
他邦至理之世山無僞隱市無邪利朝無佞
禄國産問何由得人俗醇朴亢倉子曰政煩
苛則人姦僞政省一則人醇朴夫人俗隨國

政之方圓猶蠖屈之於葉也食蒼則身蒼食
黄則身黄曰何烏則人富亢倉子曰賦歛以
時官上清約則人富賦斂無節官上奢縱則
人貧句粤之簳鏃以精金鷙隼爲之羽以之
掊箠則其與槁朴也無擇及夫蕩寇爭音衝
覿武决勝加之駭弩之上則三百步之外不
立敵矣蜚景之劍威奪白日氣盛紫蜺以之
刲穫則其與𠜾刃也無擇及夫凶邪流毒沸
渭不靖加之運掌之上則千里之内不留行
矣夫材有分而用有當所貴善因時而已耳

昔者明皇聖帝天下和平萬物暢茂群性得
極善因時而勿擾者也近古是來天下姦邪
者衆正直者寡輕薄趍利者多敦方退靜者
鮮姦者出言天於忠言遂使天下之人交相
疑害悲夫作法貴於易避而難犯救弊貴於
省事而一令除去豪横則官人安刑禁必行
則官人不敢務私利官人不敢務私利而百
姓富史刑曰眚灾肆赦赦不欲數赦數則惡
者得計平人生心而賢良否塞矣人有大爲
賊害官吏捕獲因廣條引誣陷貞良闊遠牽

率冀推時序卒蒙赦宥遇賊害者訖無所快
自毒而已由是平人遞生黠計吏勞政酷莫
能鎮止此由數赦之過也夫人之所以惡爲
無道不義者烏其有罰也所以勉烏有道行
義者烏其有賞也今無道不義者赦之而有
道行義者被妎(音/害)而不賞欲人之就善也不
亦難乎世有賢主秀士肯察此論人怨者非
不接人也神怒者非不事神也巧佞甚人愈
怨淫祀盛神益怒
　　　君道篇第四

始生之者天也養成之者人也能養天之所
生而物攖之謂天子天子之動也以全天氣
故此官之所以自立也立官者以全生也今
世之惑主多官而反以害生則失所以爲立
官之本矣草鬱則烏腐樹鬱則爲蠧人鬱則
爲病國鬱則百慝並起危亂不禁所謂國鬱
者主德不下宣人欲不上達也是故聖王貴
忠臣正士烏其敢直言而决鬱塞也克己復
禮賢良自至君耕后蠶蒼生自化由是言之
賢良正可待不可求求得非賢也蒼生正可

化不可刑刑行非理也堯舜有爲人主之勤
無爲人主之欲天下各得濟其欲有爲人主
之位無爲人主之心故天下各得肆其心士
有天下人愛之而主不愛者有主獨愛之而
天下人不愛者用天下人愛者則天下安用
主獨愛者則天下危人主安可以自放其愛
憎哉由是重天下愛者當制其情所謂天下
者謂其有萬物也所謂邦國者謂其有人衆
也夫國以人爲本人安則國安故憂國之主
務求理人之材玉之所以難辨者謂其有𥑋

石也金之所以難辨者謂其有鍮石也今夫
以隼翼而被之鷃視而不明者正以爲隼明
者視之乃鷃也今夫小人多誦經籍方書或
學奇技通說而被以青紫章服使愚者聽而
視之正爲君子也明者聽而視之乃小人也
故人主誠明以言取人理也以才取人理也
以行取人理也人主不明以言取人亂也以
才取人亂也以行取人亂也夫聖主之用人
也貴耳不聞之功目不見之功口不可道之
功而百姓暢然自理矣若人主貴耳聞之功

則天下之人運貨逐利而市譽矣貴目見之
功則天下之人恢形異藝而爭進矣貴可道
之功則天下之人習舌調吻而飾辭矣使天
下之人市譽爭進飾辭見達者政敗矣人主
皆知鏡之明己也而惡士之明己也鏡之明
己也功細士之明己也功大知其細失其大
不知類矣於呼人主清心省事人臣恭儉守
職太平立致矣而世或難之吾所不知也若
人主方寸之墜不明不斷則天地之宜四海
之内動植萬類咸失其道矣以耳目取人者

官多而政亂以心慮取人者官少而政清是
知循理之世務求不可見不可聞之材澆危
之世務取可聞可見之材嗚呼人主豈知哉
以耳目取人人皆𣀮敚以買譽以心慮取人
人皆靜正以勤德吏靜正以勤德則不言而
自化吏𣀮敚以買譽則刑之而不音畏世主
豈知哉
　　　臣道篇第五
夫國之將興也朝廷百吏或短或長或醜或
美或怡或厲或是或非雖聽其言觀其貌有

似不同然察其志徵其心盡於烏國所以剛
訐不怨黜退不愕議得其中無違乎理故天
不惑其時墜不乏其利人不亂其𡷮鬼神開
贊蠻夷柔同保合大和萬物化育國之將亡
也朝廷百吏姿貌多美顔色諧和詞氣華柔
動止詳潤雖觀其貌聽其言有若歡洽然察
其志徵其心盡在𥪰位所以聞奇則怪見異
必愕狙嫉相蒙遂喪其道故天告灾時墜生
反物人作凶德鬼神間禍戎狄交侵喪亂弘
多萬物不化夫不傷貨財不妎人力不損官

吏而功成政立下自百姓上滋主德如此者
忠賢之臣也若費財煩人危官苟效一時功
利規賞於主不顧過後貽灾於國如此者姦
臣也至理之世官得人不理之世人得邾龍
𧡌問事君亢倉子曰既策名而臣人者心莫
若公貌莫若和言莫若正公不欲露和不欲
雜正不欲犯古之清勤爲國修政今之清勤
爲身修名夫爲國修政者區處條别動得其
宜合於大體爲身修名者區處條别致遠不
通拘於小節是知心以道爲主拒事得其所

心以事爲主拒物失其所臣居上位不諫下
位不公不合贍其禄君不嚴敬大臣不彰信
小臣不合官其朝有才者不必忠忠者不必
有才臣不患不忠適恐盡忠而主莫之信主
不患不信適恐信之而莫能事事上等之人
得其性則天下理中等之人得其性則天下
亂明主用上等之人當委以權宜便𡷮肆其
所爲用中等之人則當程課其功示以賞罰
　　　賢道篇第六
賢良所以屢求而不至難進面易退者非爲

愛身而不死王事適恐盡忠而主莫之信耳
自知有材識之人外恭謹而内無憂其於衆
不怨窮厄則以命自寬榮達則以道自正人
有視其儀賢也聽其聲賢也徵神課識或負
所望夫賢人其見用也入則諷譽出則龔默
職司勤辨居室儉閑其未見用也藏身於衆
藏識於曰藏言於口飽食安步獨善其身貞
而不怨智者不疑𡷮識者不疑人有識之士
行危而色不可疏言遜而理不可拔凡謂賢

人不自稱賢效在官政功在事事太平之時
上士運其識中士竭其耐小人輸其力齊有
掊子者材可以振國行可以獨立事父母孝
謹鄉黨恭循念居貧無以爲養施信義而游
者久之矣所如寡合或爲乘時夸毗者所蚩
紿於是負杖步足問乎亢倉子曰吾聞至人
忘情黎人不事情存情之曹務其教訓而尊
信義吾乃今不知爲工受不信爲信信而不
見信爲信爲勤慕義爲義人義而不俟義爲
義然則信義之士常獨厄隨退胡以取貴乎

時而教理之所上也亢倉子俯而循袵仰而
譆超然而歌曰時之陽兮信義音昌時之默
兮信義伏陽與默昌與伏汨吾無誰私兮羌
忽不知其讀夫運正性以如適而物莫之應
者眞不行也夫眞且不行謂之道喪道喪之
時上士乃隱隱之爲義有可𤓸(音/爲)也莫可爲
者有可用也邦有道則智邦無道則愚故莫
可用者也祭公問賢材何從而亢倉子曰賢
正可待不可求材慎在求不慎無若天子靜
大臣明刑不避貴澤不隔下則賢人自至而

求用矣賢人用則四海之内明目而視清耳
而聽坦心而無鬱矣天自成地自寧萬物醇
化鬼神不能靈故曰賢正可待不可求若天
子勤明大臣和理之求士也則恢弘方大公
直靖人之才至若天子苛察大巨躁急之求
士也則心巧應毁方破道之才至若天子
疑忌大臣巧隨之求士也則奇姓異名仄媚
怪術之才至若天子自賢大臣固位之求士
也則事文逐譽貪濁浮麗之才至若天子依
違大臣回佞之求士也則外忠内僻情毒言

和之才至故曰才慎在求不慎無昔者黄帝
得常仙封鴻𢇼(音/鬼)容丘(音/丘)商主得伊尹中興
得甫申齊桓得寧籍皆由數君體道邁仁布
昭聖武思輯光明寛厚昌正而衆賢自至而
求用非爲簡核而得也祭公曰夫子云賢人
不求而自至亦有非賢不求而自至者乎亢
倉子曰夫非賢不求而自至者固衆矣夫天
下有道則賢人不求而自至天下無道則非
賢不求而自至人主有道者寡無道者衆天
下賢人少不肖者多是知非賢不求而自至

者多矣祭公曰賢固濟天下材亦能濟天下
俱濟天下賢與材安異耶亢倉子曰窘乎哉
其問也夫功成事畢不徇封譽恭退朴儉之
謂賢功成事畢榮在禄譽光揚滿志之謂材
賢可以鎮國材可以理國所謂鎮者龢寧無
爲人不知其力所謂理者勤率其事人知所
於德一賢統衆材則有餘衆材度一賢猶不
足如是賢材之殊域有居山林而諠者有在
人俗而靜者有諠而正者有靜而邪者也凡
視察其貌鄙俗而能有賢者萬不有一視察

其貌端雅而實小人者十而有九夫不鍊其
言而知其文不責其儀而審其度不采其譽
而知其善不流其毁而斷其實可謂有識者
也
　　　順道篇第七
閔子騫問仲尼道之與孝相去奚若仲尼曰
道者自然之妙用孝者人道之至德夫其包
運天地發育萬物曲成類形布丕性壽其功
至實而不爲物府不爲事官無爲功尸捫求
眎聽莫得而有宇之曰道用之於人宇之曰

孝孝者善事父母之名也夫善事父母敬順
爲本意以承之順承顔色無所不至發一言
舉一意不敢忘父母營一手措一足不敢忘
父母事君不敢不忠朋友不敢不信臨下不
敢不敬嚮善不敢不勤雖㞐獨室之中亦不
敢懈其誠此之謂全孝故孝誠之至通乎神
明光于四海有感必應善事父母之所致也
昔者虞舜其大孝矣乎庶母惑父屢憎害之
舜心益恭懼而無怨謀使浚井下土實之于
時天休震動神明駿赫道穴而出奉養滋謹

由是玄德茂盛爲天下君善事父母之所致
也文王之爲太子也其大孝矣朝夕必至乎
寢門之外問寺人曰兹日安否何如曰安太
子温然喜色小不安節太子色憂滿容朝夕
食上太子必視寒暖之節食下必知膳羞所
進然後退寺人言疾太子肅冠而齋膳宰之
饌必敬眎之湯液之貢必親嘗之嘗饌善則
太子亦能食嘗饌寡太子亦不能飽以至乎
復初然後亦復初君后有過怡聲以諷君后
所愛雖小物必嚴龔是故孝成於身道洽天

下雅曰文王陟降在帝左右言文王靜作進
退天必贊之故紂不能害夢啓之壽卜世三
十卜年七百天所命也善事父母之所致也
閔子騫曰善事父母之道幸既聞之矣敢問
教子之義仲尼曰凡三王教子必視禮樂樂
所以修内禮所以修外禮樂交修則德容發輝
于貌故能温恭而文明夫人臣者殺其身
有益於君則爲之况利其身以善其君乎是
故擇建忠良貞正之士爲之師傳欲其知父
子君臣長幼之道夫知爲人子然後可以爲

人父知爲人臣然後可以爲人君知事人然
後能使人此三王教子之義也閔子騫退而
事之於家三年人無間於父母兄弟之言交
遊稱其信鄉黨稱其仁宗族稱其悌德行之
聲溢於天下此善事父母之所致也齊太子
坐清臺之上燕壯侯他高冠嚴色左帶玉具
劍右帶環珮左光照右右光照左太子讀書
不視壯侯他問曰齊國有寳乎太子曰主信
臣忠百姓戴上齊國之寳也壯侯他應聲解
劍而去嗚呼人有偏蔽終身莫自知己乎賢

者見之寬恕而不言小人暴愛而溢言親戚
憐嫉而貳言人有偏蔽惡乎不自知哉是故
君子檢身常若有過衣其衣食其食知其過
而不𡱀(音/克)有以正之者君子恥之將欲有言
識其必不能行者君子罕言當責衆人之惡
者視己善乎哉當責衆人之邪者視己正乎
哉此之謂反明翟西氏之子甚孝謹翟西憐
其子而好妄與之言翟西□出夕返則曰甲
死矣其子信之既而甲在焉他夕則曰乙且
害余其子伺將行仇既而不見惡端他夕則

曰丁病矣其子覘之丁誠無恙舉此類也冒
淹年序子固孝謹至於訓勒益不保承鄉國
之人疾其咎口謀將殺之翟西聞而懼歸以
告子子未甚信既而翟西見殺謂多言之人
爲踈露亦有辭約而不密者謂輕佻之人爲
不定亦有體閑而心躁者謂叢雜之人爲猥
細亦有外潔面内濁者若類而引之不可殫
載若非徹識孰音克究詳時有不可不應𡷮
也者内靜而外動易動而難靜時有不可不
求𡷮也者内思而外待待至而後樂是故外

靜而内動者摇思而損性奔走而逐利者勞
力而害名人生於世或有𡷮不遂志而宣言
云不遇時者是無異負丹頸之罪俟時行戮
豈不殆哉其博才通識未見稱用者正可云
時非不清命未與耳豈不韙歟長於諫者務
依存前人之性而翦制其情之所由起是以
彼此開進親敬殷篤不長於諫者務攻前人
之性而暗於情之所來是以彼此嫌貳猜釁
日積兒童之所簡者迺耆耋之所非耳目之
所娱者迺心慮之所疾健責天下之愚者己

之未賢也健責天下之迷者己之未明也以
未賢責衆愚未賢者以之亡以未明責衆迷
未明者以之傷
　　　農道篇第八
人捨本而事末則不一令不一令則不可以
守不可以戰人捨本而事末則丌産約丌産
約則輕流徙輕流徙則國家時有災患皆生
遠志無復居心人捨本而𠁱(音/事)末則好知好
知則多詐多詐則巧法令巧法令則以是爲
非以非爲是古先聖王之所以理人者先務

𣎭人𣎭人非徒爲墜利也貴行其志也人人
𣎭則朴朴則易用易用則邊境安安則主位
尊人𣎭則童童則少私義少私義則公法立
力博深𣎭則丌音其産複丌産複則流散重
流散則死丌處無二慮是天下𤓸一心矣天
下一心軒皇几蘧之理不足過也古先聖王
之所以茂耕織者以爲本教也是故天子躬
率諸侯耕籍田大夫士第有功級勸人尊墜
産也后妃率嬪御蠶於郊桑公田勸人力婦
教也男子不織而衣婦人不耕而食男女貿

功資相𤓸業此聖王之制也故敬時愛日埒
實課功非老不休非疾不息一人勤之十人
食之當時之務不興土功不料師旅男不出
御女不外嫁以妨𣎭也黄帝曰四時之不可
正正五穀而已耳夫稼爲之者人也生之者
天也養之者墜也是以稼之容足耨之容耰
耘之容手是謂耕道𣎭攻食工攻器賈攻貨
時𡷮不龔敚之以土功是謂大𣧑凡稼早者
先時暮者不及時寒暑不節稼乃多災冬至
已後五旬有七日而昌生於是乎始耕𡷮𣎭

之道見生而蓻生見死而獲死天發時墜産
財不與人𣅆(音/期)有年祀土無年祀土無失人
時迨時而作過時而止老弱之力可使盡起
不知時者未至而逆之既往而慕之當丌時
而薄之此從𡷮之下也夫耨必以旱使墜肥
而土緩稼欲産於塵土而殖於地堅者慎其
種勿使數亦無使疏於其施土無使不足亦
無使有餘甽欲深以端畝欲沃以平下得陰
上得陽然後咸生立苗有行故速成强弱不
相害故速大正丌行通其中疏𤓸泠風則有

收而多功率稼望之有餘就之則疏是墜之
竊也不除則蕪除之則虚是使傷之也苗丌
弱也欲孤丌仧也欲相與居丌熟也欲相與
扶三以族稼乃多穀凡苗之患不俱生而
俱死是以先生者美米後生者爲秕是故其
耨也仧其兄而去其弟樹肥無使扶疏樹墝
不欲專生而獨居肥而扶疏則多秕墝而專
居則多死不知耨者去其兄而養其弟不收
其粟而收其秕上下不安則稼多死得時之
禾長秱而大穗圜粟而薄糠米飴而香舂之

易而食之强失時之禾深芒而小莖穗鋭多
秕而青蘦得時之黍穗不芒以長團米而寡
糠失時之黍大本華莖葉膏短穗得時之稻
莖葆長秱穗如馬尾失時之稻纖莖而不滋
厚糠而菑死得時之麻疏節而色陽堅枲而
小本失時之麻蕃柯短莖岸節而葉蟲得時
之菽長莖而短足其莢二七以烏族多枝數
節競葉繁實稱之重食之息失時之菽必長
以蔓浮葉虚本疏節而小莢得時之麥長秱
而頸族二七以𤓸行薄翼而䵍(音/屯)色食之使

人肥且有力失時之麥胕腫多病弱苗而翜
穗是故得時之稼豐失時之稼約庶穀盡宜
從而食之使人四衛變强耳目聰明𣧑氣不
入身無苛殃善乎孔子之言冬飽則身温夏
飽則身凉夫温凉時適則人無疾疢人無疾
疢是疫癘不行疫癘不行咸得遂其天年故
曰穀者人之天是以興王務𣎭王不務𣎭是
棄人也王而棄人將何國哉
　　　兵道篇第九
秦景主將眎强兵於天下使庶天鮑戎必致

亢倉子待以壤邑十二周實迫之亢倉子至
自榮泉賔于上館景主三日弗得所問下席
北首頓珪曰天果無意恤孤耶亢倉子油然
虧眄曰朕以主𤓸異之問而寧弊弊焉以斫
刺𤓸故抑者亦隨丌欲而得正焉無如可矣
景主一拜再舉歛黼袵端珪抑首而坐曰實
惟天所命亢倉子仰欀而嘘俯正顔色曰原
兵之所起與始有人俱凡兵也者出人之威
也人之有威性受於天故兵之所自來上矣
嘗無少選不用貴賤仧少賢愚相與同察兵

之兆在心懷恚而未發兵也疾視作色兵也
傲言推捘兵也侈鬥攻戰兵也此四者鴻細
之爭也未有蚩尤之時人實揭材木以鬥矣
黄帝用水火矣共工稱亂矣五帝相與爭矣
一興一廢勝者用事夫有以咽藥而死者欲
禁天下之醫非也有以乘舟而死者欲禁天
下之舩非也有以用兵喪其國者欲禁天下
之兵非也夫兵之不可廢譬水火焉善用之
則爲福不善用之則爲禍是故怒笞不可偃
於家刑罰不可偃於國征伐不可偃於天下

古之聖王有義兵而無偃兵兵誠義以誅暴
君而振苦人人之悦也若孝子之見慈親餓
隸之遇美食號呼而走之若强弩之射深谷
也勝負之决勿徵於他必反人情人之情欲
生而惡死欲榮而惡辱死生榮辱之道一則
三軍之士可使一心矣凡軍欲其衆也心欲
其一也三軍一心則令可使無敵矣古之至
兵蓋重令也故其令强者其敵弱其令信者
其敵詘先勝之於此則勝之於彼誠若此則
敵胡足勝也凡敵人之來也以求利也今來

而得死且以走爲利敵皆以走爲利則刃無
所與接矣此之謂至兵傲虐奸詐之與義理
反也其勢不俱勝不兩立故義兵之入於敵
之境則人知所庇矣兵至於國邑之郊不踐
果稼不穴丘墓不殘積聚不焚室屋得人虜
厚而歸之信與人期以敚敵資以章好惡以
示逆順若此而猶有愎狠凌傲遂宕不聽者
雖行武焉可也先發聲出號令曰兵之來也
以除人之讎以順天之道故剋其國不屠其
人獨誅所誅而已矣於是舉選秀士賢良而

尊封之求見孤疾長老而拯救之發府庫之
財散倉廩之穀不私其物曲加其禮今有人
於此能生死一人則天下之人爭事之矣義
兵之生一人亦多矣人孰不悦故義兵至則
鄰國之人歸之若流水誅國之人望之如父
母行地滋遠得人滋衆辭未終景主興稽首
曰孤獲聞先生教言不覺氣盈宇宙志知所
如也而心滋益龔於是步前稱□(音/觴)爲亢倉
子壽拜居首列師位嚴于𠮘(音/齋)室又月涉旬
辰加天𢇇(音/關)白晝行道


洞靈眞經






