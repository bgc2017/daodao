








太清玉司左院祕要上法肆九
洞山真人霞映撰次
太清玉司左院法以
中央黄老君太清仙主爲教主即
太上老君也又爲勾陳六星中一星最明者
號曰
天皇大帝曜魄寶君其玉司者謂
太清玉帝之司也有左右院者蓋受法男女
官之别局也治在太清太極宫以主世間疾
病水火天災人事鬼神三元五嶽四瀆八海

九州無不關預者與他法不同以太清仙官
之法故也昔太清仙伯授之於太清寶貞太
清寶貞以授東華王眞人道成去世當爲太
極左𣩃時以太清玉司之法䕶世救民今撰
次祕要以爲完書不煩口訣以授王氏子孫
使世世爲嗣師以行太清玉司之法指天爲
誓歃丹爲盟繼世嗣法以佐道化福及天人
子孫萬年劫换世滅其法再出貪淫不善法
當不行授太清玉司法占日齋戒預拜表
太清仙境太上老君金闕天皇大帝陳授法

之意(禮師二爲表)次以甲子庚申或修道吉日入
室北向默朝九仙教主中央黄老君太清仙
主黄老居太清太極金宫黄闕之裏下在人
身以夜半居泥丸洞房中食時左脾中晡在
下丹中
黄老君在洞房脾中丹田各有名字在上經
法中思我眉間入二寸有金宫黄闕中見黄
老君戴金芙蓉冠貌如嬰兒始生之形著黄
錦玉衣龍虎之章坐金牀紫雲中面向外存
授法者已形小如蓮實在

黄老前叩請行持太清玉司上法禁勅鬼神
次存黄老君親賜玉印綬見太清靈官童子
各一千二百人赫然自眉間躍出在己左右
圍遶各繡衣金甲玉斧森列次存
上元唐矩中元李拒下元徐康叉
上元唐宏中元葛雍下元周武
又徐李樂又李黄王
將軍從己三部出列在左右金甲仗劔次存
五方太清仙兵騎吏五萬人各服方色衣從
已五臟中出陣列四向次存金宫中有紫雲

如香煙出巳頂上布成紫雲遍滿天地雲上
見
黄老君化身長九尺黄色鳥喙隆鼻眉長五
寸耳長七寸額有三理上下徹足有八卦次
神龜爲牀金樓玉堂白銀爲階五色雲爲衣
重壘之冠鋒鋋之劔從黄童一百二十人左
有十二青龍右有二十六白虎前有四朱雀
後有七十二玄武前導十二窮奇從後三十
六辟邪雷電在其中晃晃無極擁天兵百萬
金容儼坐即搯太清訣(中指根是也)存身爲太清

天童君戴通天冠玉佩帶劔紅錦衣朱履啓
曰行太清玉司左院事(臣)某伏爲(某)事若授
法即於此拜一表詣黄老君若篆符禁邪考
召隨事畢各存神歸身中夜半至早時黄老
君在洞房午時及晡各隨其處浄穢入室更
不别立法式已上存思日能爲之佳或遇事
爲之亦可仍卧隨天罡坐立常思北斗頭身
五雲爲覆
太清教主印






玉司院印





以霹靂棗心刻斗下庚申日祭之
太清玉司眞聖書符治事啓祝
太清仙境太上老君金闕天皇大帝
九仙教主中央黄老君太清仙王
天皇元君地皇元君
玉皇元君天寶眞君
太一眞君太一左元君
太一右元君北斗七元君
天委神君太清天童君
太清靈官千二百人

太清仙童一千二百人及存見身中眞神將
軍名號等其玉司左院奏狀章表並先以狀
開太一元生府請速進御地祇主者文事書
差直日童子若干大事遺靈官請太清兵馬
靈官童子每以千二百人爲額白量功德表
請人數下降助行天法文字行遣如世有司
高下隨宜在人爲用太清眞人天書
太清上院千二百靈官






太清玉司靈官童子姓名
掌法靈官張(繼明)面黑有髯年五十六
直事靈官孟(可言)面黄白年三十四
助道靈官李(國平)面白微髭年四十七
勑符靈官朱(士登)面朱有髭年四十九

行印靈官黄(彦先)面紫髭鬍年五十一
考按靈官趙(伯靈)面白年二十一
追問靈官尚(從一)面黄白有髭年三十
對定靈官張(康弼)面微黑無髭年六十二
上奏靈官王(子明)面青有髭年三十八
直獄靈官陳(彦卿)面白年二十一
並玄冠朱衣青履仗劔
太清直事童子
鄧(沖卿)蘇(進卿)賈(道卿)夏(禹卿)董(耀卿)王(正卿)
並雙髻青衣朱履

法師書符庚申甲子北向以丹書之存思如
上法及常持䕶命呪發符並通用
太上太清天童護命呪
皇天生我自持言我治人曰汝
至急急如律令天童護命符合呪成符
筆法墨書
皇天皇地日月北斗
生我載我照我輔我
星辰江河渡我起百神侍我
榮我從此轉筆至五帝衛我

天門開我自地户通我自
天門拂出地户拂出
起我著我至(魋魒䰢)
與天爲誓
念所爲者成我上有下有
魁至何令不行朱雀玄武
左有右有念愛我者生
青龍白虎至如律令勑
(上台虛精)(七星名一句呪)
中台六純

(下台曲生)(一筆呪盡筆)
盡爲法更隨事勑用




太清二十四符
主除主禳主催
鬼怪惡夢生産

鎭宅療危鎭溺
禳災患死鬼
鎮女除狐鎭隆
𦍙鬼媚心風
鎭無治瘧除毒
主鬼疾物

鎭官鎭口鎭自
災吉死鬼


治久鎖神解犯
病祠大歳
鎭年檄水鎮龍
災怪神
護身辟惡王見
命保命怪
右二十四符皆可吞服佩帶禳鎭考召注事
於下安其所隨師指勑凡書符先存己神入

斗口現
天地玉皇天寶太一左元右元七无君如臣
對君研朱墨無數握筆默呪曰
七元君助筆驅邪救萬靈急急如律令(然後落筆)
太清道主黄老君符(掐中指中節存)
(神爲太清天童君黄老在頭上閉)
(氣心念一筆書之)
(外内神在黄生紫炁)
(方圓中金老宫)
(流鈴擲火光八衝黄闕神兵百萬重斬滅邪)

(除災凶急急如律令)

太清玉司勑天兵騎吏靈官靈童急攝傳注
病氣五方八邪収付天罡制社令五道主者
大神収捉無道傷亡五酉山魈蕭文覺子孫
齗頭落脚一十五種鬼賊攝入禁獄不得妄
動煞煞煞勑印(七元名天罡氣封)


聚形


三天大法師正一眞人二十四勢筆法青城
山鬼城洞刻石祕文

斬斷摧山噴火
流熒壓癘焚妖
雷擊巨雹擲槌
小醜彈崇打虎
利鋒火輪杵撞
刺魑旋魅狂毒
鵬逐霹靂飛劎
海怪劈魔除害

師啗擊泉鐵輪

山魈烹壓罩魄
天罡赤傘虬内
籠鬼蓋華飛尸
虎食瀑浤粉削
遁敗濁惡蛟螭
筆判利劔日烏
陰患揮邪啄鬼

已上二十四符並一筆取成貴其像似至於
落筆有逆順蟠屈上下取與以意求之看其
遲疾輕重取勢名以用之如太陽烏啄勢則
存我手及筆爲太陽神來啄殺鬼物也利刃
揮邪則存劔揮劔斬之須下筆奔速令像此
勢
天委神將符治萬邪
左七轉
先篆次篆
(陽斗名)

右七轉
陰斗名
東華王眞人玄師師授四符
保命
將符
已上治病去邪通用
篆符手訣(大指以第二指搯第四指用大指取氣搯四指中節)
治人手訣(第二指搯大指上文)

治鬼手訣(第二指搯大指下文)
太清眞人口訣常思
黄老君眞形咽黄老口中紫氣百數則鬼神
畏伏能知黄老内諱則爲太極公卿大夫之
官矣篆符取黃老眞氣并加天罡吸北斗赤
光則勅制如嚮矣



太清玉司左院祕要上法終











