








太清調氣經盡五
仙經云從半夜子時服(九九八十一)雞鳴時(八八六十)
(四)日出時(六六三十六)食時(五五二十五)禺中(四四一十六)
夫前法是世人及舊經相傳妄爲習眼虛役
歳月徒履艱辛功效無成久而反損蓋由不
服元氣不識深根諸如此流舉世共矣遂令
久服無驗神謝氣萎乎慕道之流虛損性命
逡廵之際即枉正年甚可哀矣深非正道不
可依行
又舊經云頓休糧服氣法畫夜計十二時五

百四十咽如此十二時周而復始
夫人壯年之時兇荒於利欲未知正氣奚思
攝養息志安神及漸年衰五臓巳損不漸修
補卒即絕食元氣未充俗食巳絶兩未相接
遂致危亡思欲全身不可得也又云以咽多
爲限以飽爲功
夫人初服氣百日之内微通及周巳徃關節
始(開初)頓服即致飽及成氣疾腹肚脹悶絶
非正道初冝少服三年後任意多服但初功
人支節未開肌膚猶閉頓即多服腹肚服悶

如何得安又云日中巳前為生氣日中巳後
爲死氣生氣可服死氣不可服是何言也
夫人毎日雖三頓食或以爲客他郷或公事
驅迫節候失時遇食即餐豈候時節氣亦如
此但有即服無思生死之氣
又云鼻長引氣口滿即咽然後一吐須少毎
引須多夫服氣之道本名胎息胎息者如嬰
兒在母腹中十箇月食而熊長養成就骨
細筋柔握固守一者爲無思慮故含元氣之
故忽出母腹即吸納外氣有啼呌之聲知乾

濕飢飽者即失元氣也今鼻引而咽者外也
不堪服之又云取生氣趂五方以心面相當
存思想念初從東方青氣次南方赤氣次西
方白氣次北方黑氣次念中央黄氣皆須以
心想念五方氣色服之此即非正也
夫服氣者先以無思無慮絕縁息念即兀然
和氣自至因而咽之各歸其位無所不定且
五方各在五臓何須思念有念即有縁起縁
起即心不定心不定即氣不安氣不安即無
自鉞無自然即氣失度氣失度即納邪氣納

邪氣即病有所生病有所生即百痾相注故
黃庭經云但思一部壽無窮非各别住俱腦
中列位次坐向外方所存在心即相當斯之
謂矣其想五方者不堪服又云咽滿服百令
彭彭聲即是妙也凡服氣初須少服爲通暢
所以候百毛孔開毎閉氣無所不發汗遍身
頓服千氣亦不壅滯令彭彭聲者是不通暢
壅塞耳令人面黄損五臓失心也又云十五
日前從手出十五日後從足出
夫如存想者爲有苦處或時用之無病不合

偏有思念故黃庭經云物物不干泰而平謂
無想念耳又云初服氣欲休糧滿二十一日
即免飢閉氣九十息一咽腹半滿勿令大出
莫繫之念使上通髪下通足又云想足却上
經腎至喉仍想五色氣閉之夫初頓絶者前
巳申訖爲五臟頓絶則損人豈有二十一日
而能成功免飢如三年功成元氣即住氣海
即凝須絶即絶豈限日數動念之理
又云十息一息一屈指至一十七息一咽或
委氣四九三十六三百六十息一轉側

夫正氣咽之時絶思去念存心於無爲之境
委形於無爲之身安能屈指記數但行住坐
卧任性自然肚空有便即服豈勞轉側記數
也又云口無津液即以棗一兩顆肉喫留核
舍之令引液夫如初功人或無智無功未能
引得眞津液縱以此引得些些终是不眞之
津亦不得用又鼻但長引氣蹙而咽之良久
更服仍須相續連連而下如瓶注水據此直
是殺人之法也安可全神又云但閉氣自然
飽滿者亦殺人也又云有病即閉氣攻之依

五臟吐夫有病即使攻之亦不知如何攻之
復攻多少不解節候捜氣亦是殺人之事
又云固氣勿下泄必須固之仍以意運令散
是何言哉人上有七竅下有二竅若爲上膲
不通有冷熱者只爲三膲氣不和而病如初
攻者先須氣通泄上服下應有泄即不可固
之並别申之於後服氣法凡服氣先須察氣
候識病狀入氣有一出氣有六須知六氣然
後服之六氣雖舊經中具說口勢六氣之候
如何察之但聞其方誰識其候今具録如後

凡欲學服氣者爲三膲不通咽氣不可住在
上膲即恐心胷悶不通泄先學調理氣候識
辯六氣除五臟惡氣然後服之即得清氣下
一咽咽有益也
凡調氣者先須依門户依門户者鼻爲天門
口爲地戸常從鼻入口吐即爲順氣口入鼻
出即爲逆氣逆氣即壅順氣即宣通依隂陽
分理也旣知門户逆順隂陽分理必順依此
修行無問行住坐卧鼻常引納口常呵吐引
則納清吐即出濁濁者因五臟而出之何爲

濁氣皆同出於口
五臓有濁氣爲食五味五味各一臓每臓
又有六府之氣同湊一門衆穢所衝合成濁
氣旣有濁氣如何察知凡夜睡皆縁口合則
五臓氣塞壅即在喉中毎至睡覺時大開口
察量即有葷穢之氣自不堪聞因此察知即
知氣濁惡也
凡口中乾苦澁乳頰無津液或咽喉中痛不
能喫食者皆熱狀也即須大開口呵之毎呵
必須依門户出入呵十氣二十氣即鳴天鼓

者叩齒是也叩齒七八下以舌漱華池而咽
津液黄庭經云漱咽靈液災不干此之謂也
又依喘息氣任自然出入調之三數下又開
口大呵呵了又調如此消息察熱氣退盡即
止如何得知喉中清水甘漿生即熱氣退五
臟凉也黄庭經云玉池清水灌靈根審能修
之可長存此即甘漿清水是也常能調察此
候五臓必無病生如能察准此候三膲自得
通即服氣一一有益功無虚施
夫氣者主心心邪則氣邪心正則氣正今所

舉手動足喜怒哀樂莫不由心心之動念莫
不是氣氣感意意從心如此氣全即身全氣
絶即神滅神滅即身死故醫家先診脉者則
五臓四時脉并氣候察知病源始㝷方藥人
但察得氣侯則五臓自和即脉調氣順何以
得知五臓主於五氣又主於五方臓氣調即
四時順理況能自察口鼻取捨斯須冷(熱自)
不入也
又經云何以知其冷熱入氣有一出氣有六
其六者咽呵呼噓吹嘻此是六氣六氣者五

氣各主一臓餘一氣屬三膲呬屬肺肺主鼻
鼻有寒熱不和依呬吐納兼理皮膚瘡痏有
此病依狀理之呵屬心主舌乾澁氣不通是
熱以呵去之大熱大開口大須作意量事王
之過度即損人呼屬脾脾主中宫土如氣微
熱不和腹肚脹滿氣悶不通泄以呼理之嘘
屬肝肝主目如目温熱可以噓調理之吹屬
腎腎主耳如腰脚冷陽道衰弱吹調理之嘻
屬三膲也凡以前氣大都雖有此理所是五
臓六府三膲冷熱不調都屬於心心主呵但

以吐納理之萬病皆愈亦不一一須六氣調
之
又調氣一依門户出入或多即恐喉中乾如
覺乾即合口任鼻中出入即口中津生喉中
潤漱取咽之又察之如口中無熱穢氣五臟
得和不須調即行住坐卧以舌擁咽之面色
光矣
又舊經云取子時候生王氣又取六時節候
數而服之初服極熱多更無次第節量漸漸
修行爲人不解者多但依方即用不㝷師訣

將爲眞法然及服之時損傷者衆矣或因病
生或却損正壽諸如此例其數寔繁或言氣
之無功或言卒行無益悠悠歳月何有成期
或不遇先師修心都退二疑之際即悮此生
今爲薄以致功皆曾修習損益二理並身經
過從茲廣歷歳年眞謬俱見以後修行者更
無差錯取益日勝愈疾如神驗之斯須臧否
立效
又初功人皆爲三膲未通服氣多在上膲不
過氣住則心胷間悶悶即損人未解調理深

須作意其初服人先須飯食節候喫物反觸
修行次第眞心不輟下却三尸捨榮去貴節
色遠財然始近道日漸成功長生益壽必無
虚棄苟不能依此徒暫知之終無成耳
夫修真之人亦有三等任時取理其狀不一
亦不能固執略申如左上等之士本性幽閑
用志清雅發言合道行之無瑕如此之人者
有前世之資以石投水無可比之喻上智早
發心人也中等人或身居榮禄或勢望高遠
或覇業厚姻或名位有望二疑進退倏忽虛

捐聞道則寤寐不安思即終朝不息兩心交
戰勝者即全逡廵之間十失六七矣喻中智
發心晚也下等之士二時巳過蹉跎暮年筋
力衰微心神巳䘮雖食禄如衣錦夜行日落
西傾俄然風燭追神念道其如噬臍靜而思
之感歎何極如此之類仍能精心勵志者猶
十救可一二矣其八十巳上人罪分巳定祈
之他生爲此三等之人先賢遺歎表示後人
幸察深根發志堅固成功不退福壽無涯豈
不善矣

夫服氣者本名胎息胎息者如嬰兒在母腹
中十箇月不食而能長飬成就骨細筋柔握
固守一爲初受正氣無思無念兀然凝寂受
元氣變化開節臓府皆是自然忽出母腹即
吸納外氣而有啼呌之聲即知乾濕飢餓似
有所念即失元氣今人所服者如嬰兒在母
腹是名胎息服内氣耳舊經云鼻引外氣服
者深非正法也
夫欲服氣者取夜半後睡覺及五更睡覺依
前調氣吐納察量氣候漱咽靈液即仰卧展

手及足下着枕即息心定無絶念任氣依門
戸喘息出入兀然開口内巳有氣即却引上
入口微鼓而咽之下仍以意送即以手摩將
心上令氣下即更調氣六七度即更咽一氣
依前以手摩將之如咽二十氣且止至明即
更隨時任坐卧取方便安穩更咽十餘咽毎
一咽隔調氣四五十下即徐徐咽非事勿併
咽之毎一咽必須以手摩令下仍以意送向
下便察之如上膲通即咽下過臍如未通即
在心胷問住候至食時如覺上空下泄氣通

即任喫飯如未飢且勿食如食不得令飽飽
即妨服氣食了候心上及腹中微空即更服
二十咽巳下又即夜食食了候心上空又服
二十咽即止任行住坐卧此以前一日服氣
節候與百日同毎服一咽皆記手摩合散一
咽皆隔十息巳下爲妙初服三膲未通關節
未開關節未開恐却壅塞不得多服毎十日
加三五咽百日滿百五十日更加四五咽二
百咽周年巳後氣巳通關節巳開皮肉潤毛
孔開但候腹中空即三咽五咽任意連連咽

之亦無定限仍不得過過三百咽待三年後
氣得周還大通五臓養成骨髓堅益皮膚滿
實即不限咽數多少仍須絶粮亦得如未滿
三年爲人先犯五勞七傷臓府抽損百關焦
枯不能漸漸修補頓即絶粮以希延壽又加
不能絶心世網營營六性財色依然唯知餓
肚穀氣漸絶藥味不充新疾互生萬病俱臻
思欲不死安可得乎又服氣之後須知食次
第毎日早食時喫少淡水粥即和得脾氣日
晩足津液日午喫一兩箇淡麫餅煑葱薤羹

並得仍不得熱喫至晩間飢煑少淡麪餺飥
硬和麪煑三二十沸喫之毎喫飯並不得飽
必須減三五口恒令内欠欠然始好如一頓
併飽即氣道被壅不通妨一日之功矣特忌
酥油粘膩食生菜蘿蔔陳臭等一切葷氣物
並不得喫初時三五十日能不有些些飢餧
思食巳後調得氣候腹中漸漸滋潤百味並
不思之其所言喫粥及餅飥等並任臨時方
便要喫即喫不必日别依此喫也大分食次
第如此自取穩便淡水粥時復一飡亦佳耳

又初服氣三膲通胃口開五臓和甘津生玉
池美喫食甜猶如初病可人貪不知足一切
物無不美者必須節之如信情任之必大損
也乍可覺數數食耳
夫每喫食了其食皆有毒并有五味熟氣毎
初食了即須開口呵吐之約口中熱氣退即
止永無患也又須節監及辛酸等味不可喫
初即以難及一二十日有津液靈泉出入鹹
辛不得爲服氣後五藏潤正氣下趂盡宿惡
氣宿惡氣下泄即傷胃淨不得食冷熱粘膩

生硬物如妄喫一口即物所住處微微覺痛
用功深處後並亦自知但食軟熟之物必佳
仍須食了即須呵之
又每喫飯先喫三二十顆生椒水下即喫飯
食了覺傷飽即更喫一二十顆椒亦好其椒
通三膲趂下惡氣兼消宿食理引正氣如覺
氣上心胷間悶即合三兩顆椒登時即散此
椒功不可言也又怱飽悶氣滿即須静坐調
氣少時即散下泄
舊經云固氣勿令下泄徃時初學者依此固

氣少時肚悶交慮見死下有二竅通上口鼻
出入上下應為五臓先有宿惡氣須下出河
得固却固却即氣不通泄氣不通泄即覺痛
所以故氣未出新氣乍入兩氣相衝而能爲
患不須固之以通泄爲妙又毎日空腹隨性
飲一兩盞酒大妙不可令至昏悶如日能涓
涓飲三五盞大助氣道其酒仍須清好始堪
飲之不得多一吐即數日氣不平復又遇樂
欲得多飲即有法也人所以飲酒昏醉悶亂
者蓋爲酒有麹蘖之毒毒氣入四支即醉如

正飲時十人五人同坐時時盞至毎喫一盞
了即開口呵吐七八氣其酒毒即出散如酒
併到即大張口呵之如隨盞可微吐之
凡常喘息中接出氣呵而送之如能終席調
理不輟者凡曰能飲三升是日能飲一斗矣
仍加不醉亦免中酒復不失酒味终日飲亦
不退矣更候至睡覺依前漱咽調理平常如
故又忽有泄氣來下時節無期或正喫食時
或對賔客或騎鞍乗或對尊親或有氣來如
何爲計必須求方便下泄却若固一氣不泄

便逆上臓胃中攪痛差心脇即良久不散一
吐裏氣亂悶痛如公私無暇不得攝養則莫
喫葷辛縱泄下氣氣亦不多臭若是絶榖後
縱有一泄兩泄亦不臭也
又有産生穢惡氣一切重病不可衝之深損
正氣如忽須出入街中遇逢惡氣即閉氣過
之不然須飲酒令有酒氣及喫少葷辛物亦
能辟之如惡氣巳入覺不安穏即須調氣趂
却又不用大作聲歌哭呌呼如人事不免吊
問即須小作聲不可令泣過耳又忽氣逆上

衝喉來勿放令上便咽令却下更納取氣咽
之三五咽即定仍亦以手摩令下散也即含
椒及飲酒便散如忽苦咽不下亦不須逼咽
令上膲壅也作意消息臨時自察如氣未散
且勿食又忽食飽即不得咽之咽之即被食
隔不下便成病
又毎一咽即住口絶鼻喘息定以心送向外
察其氣左邊下歷二十四節歴歴聞之如水
度坎聲極分明有坎節也如不鳴即喫油膩
不依節候之狀如不早消息即更服氣相逼

必當病生尤須愼之
又人初服者皆貪其功並歎其氣乃將多服
爲功毎日或加十氣二十氣覺且安穩又更
加三十五十氣日漸增之將爲得在不知氣
未通潤因結咸病腹内巳有病身仍未覺及
至有徴不安仍將可在日加一日積以結成
一結成氣病兩脇卒難方藥也如三年功成
縱有觸犯並不妨服氣日至千咽巳上亦不
懼矣至九年功終不退關節相連
黄庭經云千千百百自相連一一十十如重

山者即是筋骨相連着也如此五臓巳後可
入水不溺内氣不出外氣不入即十日二十
日亦得大寒大執一無懼憚或老或少並皆
不恒夫氣須握固令爲初氣未行未得握固
待半年或百日覺氣通暢手掌中汗出即得
握固也
黄庭經曰閉塞三關握固停合漱金醴吞玉
英遂至不飢三蟲亡意常和平致忻昌夫氣
海在臍下人皆爲二膲不通凡喘息不得過
臍又加氣急喘不定者爲氣未下只擁在上

膲心胷如人初咽十日五日上膲未通十日
外至二十日即合覺下歴關坎過入氣海鳴
幽幽聲微覺氣轉也至氣海氣而長氣候和
好也
又舊經不子細但說及解禁忌使後人多袂
此損却正氣中道虛休令此皆因修行曾有
損益故重細述
又調氣皆須細意出納不得耳聞聞即麄損
正氣唯大熱呵少許不畏覺熱定即須細理
之又人初服未解咽以一咽爲候兼大鼔口

引氣滿口始蹙而咽之解咽之後上膲又通
即不鼔但兀然閉氣合口更不引吐連咽得
三咽一吐即更咽又至八九咽一吐或至二
十咽一吐或至三十咽一吐此即是氣下至
氣海通暢筋脉通矣此者有時作意試察氣
候長短通與不通亦不要長依此多咽多咽
亦不是好不安穩也如取安穩一閉口一咽
咽入以心送向下至氣海然更咽不須吐氣
常行也又初服未知節度不免用心送下至
及巳後知氣將息次第即息絶念但無思任

意咽即各依分位更不要以手摩心送又經
云何不言之教萬物作焉而不爲生而不為
有功成功成而不居不言之教者心處自然
無爲無念五臓六府而養生而不有者生道
氣於身身不恃有兀然成功功成不居無見
外行見即人知人知即我生我生即名至名
至即禍來禍來即氣亡氣亡即滅矣故黄庭
經云子能知一萬事畢又都舉半夜及五更
并毎日三時服氣時節兼喫食次第者爲初
功人未解具載之但深知之後並臨事細意

自取方便勿執耳執即憂生憂生即繫之心
繫心即心勞勞即功退矣志之志之仙經曰
夫人臨终而始惜身罪定而思遷善疾成方
求其藥又網巳發無可追之故賢人上士惜
未危之命懼未禍之禍修未病之病此眞爲
上士眞名保愛亦云上年中年下年上年二
十巳上三十巳下中年四十巳上五十巳下
下年六十七十也其八十巳上罪位巳定上
年爲卑悟解正道識逹玄微髓實骨堅筋全
肉滿發心履道無不成功中年者悟道巳晚

筋肉骨髓各有其半處在進退功效即微下
年者六十七十骨髓筋脉十有二三日暮功
矣猶可救之八十巳上者腦竭髓盡萬關乾
枯神謝氣亡尸行鬼歩無可救也故先賢上
士知風燭之難攝志心棄俗舍勞惜身爲寳
遂逸志幽嚴攝心歸道道者氣也氣者身之
根也魚離水而將死人失道而難全養生務
於修氣修氣者務於保精精氣兩全是名眞
實又人有三丹田上元中元下元上元丹田
泥九腦也一名帝郷中元中丹田心也亦名

絳宮眞人下元下丹田氣海亦名精門此三
元各有神一神虧即氣漏精泄泄即氣散精
者身之根根者氣之位精全即氣全精泄即
氣泄唯精與氣直順全耳
黃庭經曰長生至慎房中急何爲死作令神
泣若當決海百瀆傾葉去樹枯失青青故先
賢忐道莫不愛氣保精而得全也鍊氣法又
因服氣功餘暇取静室無人處散髮脱衣覆
被正身仰卧脚及手並須展勿握固淨席頭
邉垂下著地其髮梳通理令散垂席上即調

氣氣候得悶即口放令出初氣出喘急即且
調氣七八下或十氣巳來急氣即定定又鍊
之如此有暇且十鍊而止爲初恐氣未通擁
在皮膚不好更有餘睱又鍊之即更加五六
鍊又漸加鍊至二十三十或四十五十並無
限何以為則如服氣不久功漸成關節通毛
孔開鍊至二十三十即合徧身潤汗出如得
此狀即是功效也初鍊氣得通潤且止漸汗
出即好也耳安穩卧不得早起衝風如病人
得汗將息良久取淨衣著無風處徐徐行出

步少言愛氣省事澄思即身輕百脉流注四
支通暢故黃庭經云千災巳消百病痊不憚
虎狼之凶殘亦以却老年永延夫鍊氣者毎
日夜頭及午時任得方便候神情清爽時即
依前次第峻坐修咽勤勤常須致之不得墯
慢恐昏悶須睡不得強坐強坐即却邪亂其
意意邪即氣亂失正道也初服未有正氣即
昏昏巳後亦無昏沉也夫鍊氣者即不得毎
日行之十日五日有餘暇覺不通暢四體煩
悶即爲之常日恐無功亦不用頻也

委氣法夫養氣委氣者候四體清和志無思
念或因坐或因卧任氣依門户調息凝然委
身如委一衣放在床上無筋無骨無神無識
縱心縱耳如此委衣亦忽為主寂沉寂沉放
形委體澄神鍊氣即百節開張筋脉通暢津
液流注因此便咽下十氣或至二十氣亦得
毎一咽皆須兀然任氣不得與意相爭良久
氣便從百毛孔出不復更口吐也縱有十無
一二復止即更調理數十息至百息巳上忽
因喘息便又微含氣咽入即更調息調息稍

覺四支皮肉關節一如沐浴相似毎有暇不
得仰卧側卧或坐或立即委氣委身行之其
功日進精滿氣全神安魄定志閑思遠道泰
徳寜三尸自亡六塵亦滅故黄庭經云閑暇
無事身體安虛無之居在惟閒但無爲養氣
委身委心放形放思與道合體即自知異候
黄庭經曰髙拱無爲魂魄安清淨見神與我
言此之謂也夫委氣者怱覺四體不和身有
壅塞氣候不調即委之或卧或坐澄神委氣
息念寂寂安心久久凝定即覺氣之流行無

所不到也
閉氣法夫上智之人志堅思遠一人修理無
少遺功神定氣調絶其外病又有中智之人
或家私未終或心有進退不依禁忌調攝乖
冝氣壅不和反生其患如有苦處可入静室
仰卧熟調氣展手及足各相去四五寸仍須
卧處厚軟冬月暖蓋被静心坦然即便咽氣
因即便閉氣口鼻不動以心念苦處以意相
注使氣極即吐吐訖又閉毎閉初吐後氣急
即調六七下氣調順又閉之想念攻之或十

或二十三十四十五十攻之所苦處覺汗出
通潤即止如未可每日五更或夜頻意攻之
以差爲限如病在左手直入左手在右手直
入右手如在頭直上頭分明見驗方知心能
使氣氣意相從使氣如神憂慈哀樂不得在
心憂則傷神樂則失志有疾依此無不除之
也休粮法夫人欲休粮者但依前修行三年
之後五臓養成體實肉滿百神歸位血脉通
流氣道宣暢周遊無礙輕舉日新得至如此
漸不用聞五味之氣常不思食須絶更無難

也又有世人貪樂愛利未能絶志遂多尋方
書服藥斷殼藥初入腹蹔似充飽藥盡飢生
循還無益加以常繫心於藥物求和合於終
朝駈營駈營無少蹔息力微智竭煩擾漸多
不招其禍又雖服藥物何能頓絶於物或喫
果子以助力或飡藥物而求飽唯加調理以
自保養寧思逐藥物之勞疲鍊煑之弊勤勤
嵗月虛役精神返老還齡何可能得唯不食
米何名爲休粮乎其中有下士未能頓絶世
務者且服藥相助亦有小益上士不理此道

凡服氣功成休粮但肚中空即咽氣不問早
晚更無滯礙須咽即咽亦無限數自覺有節
候亦不得多咽為久服乃至絶粮並自解不
煩具載如初功欲得藥助兼氣服亦得服藥
者多不服氣但以藥物爲事
黃庭經云百穀之實土地精五味外美邪魔
腥臭亂神明胎氣零從此反老得還嬰又有
在仕之人身居榮禄世務未寧慕道思真不
能息志也懷心嵗月虚積勤勞候絕色塵蹉
跎衰暮豈能固執不漸修之其在仕之人爲

公務駈迫不可得日依三時修養但取夜半
或五更候睡覺即依前法漱咽津液調取氣
候去却下膲熱即咽取四十五十咽初從一
二十咽日加五咽至五十咽巳來且止及明
縱有公事但存眞立志行矣


太清調氣經(終)













