






<md:KR5a0328_HFL_003-001a>
太上濟度章赦卷下
玉清大赦(開度黃籙用)
泰玄都省牒酆都九幽主者億萬冥曹
敕門下天地之大德曰生仁涵三極日月之容光必照恩浹九
幽睠庶類之流形均一元之稟氣六塵六識陽源易汨於化機
萬死萬生陰域遂蒙於業網冥冥罪性慘慘窮魂雖黔黎之妄
垢自貽而玄元之真慈曲憫今據法師銜奏爲齋意伏候敕旨
事牒三天門下<md:KR5a0328_HFL_003-001b>勅陳詞激切頒旨允俞依金籙白簡之文敷玉
匱明真之典普令夜壑咸樂春臺可大赦三界應赦恩到日九
幽罪人除十惡五逆不忠不孝誹謗大道毀壞經教者不赦外

其餘雜犯以下已發覺未發覺已結證未結證已受苦未受苦
已受報未受報不論輕重常赦所不原者咸赦除之
應冥吏陰曹有功高德重者與陞仙職以次進補陽官
應山川神祇係祀典不係祀典有功德及<md:KR5a0328_HFL_003-002a>生民者並與遷官
推賞務令允當
應一切天仙道一切神明道一切人倫道一切地獄道一切
餓鬼道一切畜生道若胎生卵生濕生化生並與解除宿對
原釋前愆永離輪迴上生福境
應三途五苦謫役囚徒地水二司見禁罪爽並與原釋罪犯
削落簡書出離冥途受 生陽界

應玄壇所度亡過某人及某氏九玄七祖歷劫種親宜與和
釋𡨚仇削除罪累證品<md:KR5a0328_HFL_003-002b>超度受化更生
應在世水火飄焚兵戈謀害寇盜殺戮蛇虎吞殘王法凌遲
震雷嗔擊木石搕損挺刃刑傷久抱飢寒曾遭鴆蠱覆車墜
馬自縊投河他境流亡從軍傾斃鬼神拘繫𡨚對勾連疾患
喪生胎產殞命盲聾跛啞癱瘓拳攣久滯幽鄕未得解脫並
與蠲消宿債洗滌新愆超離苦輪往生善道
應三生七世結爲𡨚仇執對不釋並與齊同慈愛和釋牽纏
各遂超生永消宿憾<md:KR5a0328_HFL_003-003a>
應鐵圍無間硤石血湖囚繫產魂並與蕩除業垢和釋憎仇

澄正形神獲生樂界
應冥關幽路一切孤魂滯魄若有主若無主若凶終若善終
士農工商文武醫卜男女老少民俗衣冠中國外夷九州四
海沈淪既久超離無因並與洗除罪犯解散𡨚仇隨願往生
逍遙自在
應赦書該載不盡事件所在長吏條錄奏聞
於戲除罪簿滅惡根庸廣昭天漏泉之澤離<md:KR5a0328_HFL_003-003b>鬼官出地戸允符
登真度命之恩嘉與含生同歸至化赦書到日主者施行牒奉
上帝敕請翻錄行下疾速遍牒所屬遵依帝敕各宜祗奉風火
無停故牒

年 月 日牒
具法位              姓某承誥奉行
列    八     相      位
右玉清大赦常時不用惟黃籙壇用之以大紙札之數幅大
書前敕門下及三天門下敕二敕字不可趂筆寫須控了待
法師<md:KR5a0328_HFL_003-004a>錄赦副具奏三天門下及三省飛神上朝金闕激切奏
告候得旨回歸然後法師用朱筆親填其敕門下用此敕字
外用大可漏正面書謹法師銜姓某押承誥奉行封背面書
泰玄都省牒九幽酆都主者億萬冥曹並大書與救苦簡同
發


青玄寶赦(青玄黃籙用)
青玄黃籙左府牒九幽主者億萬冥曹
敕門下職覆職載天地之常運無窮時慘時舒陰陽之化機不
息瞻羅酆之鬼域號鬱絶<md:KR5a0328_HFL_003-004b>之神鄕蠢蠢下愚每稟惡緣而報對
巍巍上聖常矜善以提携崇九華雨露之恩息六洞雷霆之考
盍宣德澤普軫慈悲俾離幽暗之都均入光明之界今據法師
銜奏爲齋意伏候敕旨事牒奉青玄上帝敕宜頒鳳詔併煥龍
符開九地以逍遙拯群靈而快樂可曲赦三界應赦恩到日九
幽罪人除在世十惡五逆不忠不孝誹謗大道毀壞經教者不
赦其餘雜犯以下已發覺未發覺已結證未結證已受苦未受

苦已受報未受報不論輕重<md:KR5a0328_HFL_003-005a>咸赦除之
應山林社稷神祇聰明正直功德及民者所在長吏條錄奏
聞言功遷賞
諸北酆東岱地水職司見禁囚考對一切罪魂宜與疾除罪
簿焚毀𡨚書離苦登真超生陽界
諸三途五苦謫役囚徒八難幽關徧繫積爽宜與原釋過犯
解蕩𡨚仇托化人天隨品受度
諸玄壇所度亡過某人及某氏九玄七祖<md:KR5a0328_HFL_003-005b>億劫種親宜與削
除愆過解釋𡨚仇各遂升遷受生樂境
諸冥關幽路滯魄窮魂執迷沈淪未得解脫宜與開導正性

啟發善心各俾托生毋自執著
諸傷亡死非正命䧟沒幽途實可哀憫宜與罷散仇讎消除
罪累身心清靜早得托生
諸在世微有片善長夜顛冥歳月既深未曾超度宜與考校
料簡條錄關陳上名青<md:KR5a0328_HFL_003-006a>宫準備任使
諸血湖獄禁繫產魂宜與斷絶𡨚愆解釋執對潔清形質隨
品受生
諸九州十道中國外夷凶終令終有主無主男女老少士農
工商無鞅數衆久在冥關宜與和合𡨚親蠲消罪累普受開
度時刻升遷

諸赦書該載不盡事件所在長吏條陳以聞
於戲無拘留逼合之憂品類咸超於北府有<md:KR5a0328_HFL_003-006b>侍衛送迎之喜形
魂徑上於南宫嘉與混輿同歸陶冶赦書到日主者施行牒奉
青玄上帝敕請翻錄行下所屬遵依帝敕疾速奉行風火無停
故牒
年月日
具法位姓某承誥奉行
知青玄黃籙左府事
判青玄黃籙左府事
右青玄寶赦青玄救苦妙齋用之書寫格式如前得旨填敕

亦如之只用此敕字可<md:KR5a0328_HFL_003-007a>漏前正面如前後背面大書青玄黃
籙左府牒九幽主宰億萬冥曹與九龍符同發

玉皇上帝徽號寶赦九天齋用
泰玄都省牒九幽主宰億萬冥曹
敕門下天施地生仰乾坤之大造陽闔陰闢符晝夜之常經故
黑單司考對於推研而紫極沛慈仁於覃宥興言六趣莫慘九
幽積夜迷烟鎖業機於夜壑重泉昏霧閉𡨚網於泉扄豈無悔
過之心孰導求生之性靜惟沈滯實可矜憐今據法師銜奏爲
齋意伏候敕旨<md:KR5a0328_HFL_003-007b>事牒奉上帝敕所陳詞旨備切忱恂恭惟
玉皇上帝徽號名非常名上極无上聞之者萬罪消滅得之者

千𡨚解除仁浹混輿事彰載籍隨赦頒降如帝親行盍誕布於
德音庸煥敷於寶誥庶提苦趣均證樂鄕可大赦三界應今月
某日建壇以前九幽罪人除十惡五逆不忠不孝誹謗大道毀
壞經教者不赦所有雜犯以下已發覺未發覺已結證未結證
已受苦未受苦已受報未受報不論輕重咸赦除之<md:KR5a0328_HFL_003-008a>
應山川神祇有功德及民者所在長吏條陳奏聞言功遷賞
應冥吏陰曹無濫刑無僭賞者與陞仙職以次進補陽官
應三途五苦見禁謫役地水二司囚繫罪爽並與蠲除宿犯
解釋𡨚仇脫離幽途往生福境
應六道四生展轉報對無有窮已並與原宥愆過和釋𡨚讎

俾出輪迴超登善界
應玄壇所度亡故某人及某氏九玄七祖<md:KR5a0328_HFL_003-008b>億劫種親並與消
解宿憾落滅惡根受化超生逍遙自在
應世傷亡死非正命沈魂滯魄久墮冥鄕並與削除過咎解
釋𡨚憎隨品受生免輪幽暗
應血湖地獄諸類產魂並與蠲滌過犯蕩除𡨚仇母子分離
形神超邁
應諸類幽魂曾經子孫薦拔未遂超升者並與引用日前所
修功德無大小咸使升遷毋滯陰域<md:KR5a0328_HFL_003-009a>
應九州十道萬姓三軍士農工商男女老少有主無主凶終

善終沈淪幽鄉久不受化者並與洗蕩𡨚枉散釋愆辜速令
轉輪受生樂處
應赦書談載不盡事件所在長吏條錄奏陳
於戲疾痛呼天尚期蠲於翳累齋戒事帝猶冀滌於愆瑕况敕
書之敷諭周詳而寶誥之光明煒燁十華讚嘆三極皈依宜回
幽路之春肆闢寒庭之旦下塞死戸上開生門凡爾<md:KR5a0328_HFL_003-009b>攸司各宜
遵奉赦書到日主者施行牒奉上帝敕請翻錄行下所屬遵依
帝敕風火無停故牒
年月日
具法位        姓某承誥奉行

列八相位
右玉皇徽號寶赦九天生神齋用之書寫格式得旨填敕亦
如前只用此敕字可漏背書泰玄都省牒九幽主宰億萬冥
曹
