








廣黃帝本行記海一
唐閬州晉安縣主簿王瓘進
修行道德
黄帝以天下既理物用具備乃尋真訪隱問
道求仙冀獲長生乆視所謂先理代而登仙
者也時有寗封子爲陶正有神人過為其掌
火能出入五色煙乆則以教封子封子積火
自燒随煙氣上下一且飛去往流沙食飛魚
暫死二百年更生黄帝師其道從封子遊於
蘭沙使風后負書常伯荷劎旦往洹流夕歸

蒲晉行萬里而一息洹流如沙塵足踐則陷
其深難測大風吹沙如霧霧中多神龍魚鼈
皆能飛翔有石藍青色堅而甚輕從風靡靡
覆於流沙之上一荎百葉千年一花故□封
遊海詩曰青藍灼爍千載舒百齡暫死食飛
魚有務光子身長八尺七寸神仙者也(務光自黃)
(帝至夏時常遊民間餌藥養性好皷琴自娛)有赤將子輿者不食
五榖啗百草花而長年(至堯時爲木正能隨風雨上下巳二千歲)
(矣)有容成公善補導之術守生養氣谷神不
死能使白髪復黑齒落復生帝慕其道乃造

五城十二樓以候神人即訪道遊華山首山
東之泰山時致怪物而與神會通摟神人於
蓬萊廻乃接萬靈於明庭京兆伸山寒門甘
泉谷口(在長安北甘泉雲陽)黄帝於是祭天圓丘將求
至道即師事九元子以地皇元年正月上寅
日齋於首山(在河東蒲圾)復周遊以訪其道將見
大隗于具茨之山方明爲御昌㝢驂乘張若
謵㢁前導(謂音習㢁舒氏切或作朋昆)閽滑稽後從至襄
城之野七聖皆迷遇牧馬童子問途馬若知
具茨之山乎曰然(荘子以大隗喻大道具茨喻人身言道在人身不在)

(遠求也具茨山在榮陽密縣)若知大隗之所存乎曰然黄
帝曰異哉小童非獨知具茨之山又知大隗
之所存乎(牧馬童子喻體道之人)請問爲天下小童曰
夫爲天下者亦若是而巳矣又奚事焉(牧馬者恣)
(其水草量力乘之治天下者耕而食織百衣處以無爲亦何事耳)余少而自
遊於六合之内余適有瞀病有長者教余曰
爾乘日之革而遊於襄城之野今余病少痊
余又且復遊於六合之外夫爲天下者亦若
此而巳又奚事爲(六合外者異於世也六合内者同於世也瞀病風疾)
(也長者體道之人也日車者日新也童子言未悟道之時與物不羣潔身明汙以遭風疾)

(心緒荒狂及遇體道之人聞乎至理乘日新之道與時推移和光同麈波流頺靡外無物)
(累内盡虛忘如比眞心瞀病尋愈帝王理天下何異於斯我無爲而人自化)帝曰
夬為天下誠非吾子之事雖然請問爲天下
小童辭黄帝又問小童曰夫為天下者亦奚
以異乎牧馬哉亦去其害馬而巳(牧馬者不傷其性也)
(理夭下者無爲而無不爲)帝再拜稽首稱天師而退帝曾
省天皇眞一之經而不解三一眞氣之要是
以周流四方求其釋解乃至圓丘之上其國
有不死之樹食其實與葉人皆不死丹巒之
泉欵之長生有巨蛇害人帝以雄黄逐之留

一時而返(外國記云留九年)帝令三子習服之皆壽
三百歳東到青丘見紫府先生登於風山受
三皇内文天文大字(抱朴云三卷)以劾召萬神役
使羣靈南到五芝玄澗登玄隴蔭建木觀百
靈所登降採若乾之芝(一云華)飲丹巒之水西
見中黄子受九茄之方北到鴻隄上具茨見
大隗君(宻縣有大隗神)黃蓋童子受神仙芝圖十二
卷登稽山陟王屋開石函發玉笈得金鼎九
丹之經復受九轉之訣於玄女南至江登熊
湘(熊山在邵陵湘山在長沙益陽縣)徃天台受金液神丹之

方聞廣成子有道在空同山(在梁國虞城東三十里)見
之曰聞吾子達於至道敢問至道之精吾欲
取天地之精以佐五榖以養人民吾又欲官
隂陽以遂羣生爲之柰何廣成子曰汝欲問
者物之質也汝欲官者物之殘也自汝理天
下雲氣不待簇而雨草木不待黄而落日月
之光益以荒矣汝佞人之心剪剪者奚足以
語至道哉黄帝退捐天下築特室席白茅閑
居三月復徃邀之廣成子南首而卧黃帝順
下風膝行而進再拜稽首而問曰聞吾子達

於至道敢問治身奈何可以長乆廣成子蹶
然而起曰善哉問乎來吾語汝至道之精窈
窈冥冥至道之極昏昏黙默必靜必清無勞
汝形無揺汝精乃可長生目無所見耳無所
聞心無所知神將守形乃可長生慎汝内閉
汝外多知為敗我爲汝遂於大明之上矣至
彼至陽之原也我為汝入於杳㝠之門矣至
彼至隂之原也天地有官隂陽有藏愼守汝
身物將自壮我守其一以處其和故我修身
千二百歳矣吾形未甞衰也黄帝再拜稽首

曰廣成子之謂天矣廣成子又曰彼其物無
窮而人皆以為終彼其物無測而人皆以為
極得吾道者上為皇而下爲王失吾道者上
見光而下爲土今夫百昌皆生於土而返於
土故將與汝入無窮之門以遊無極之野吾
與日月叅光與天地爲常當我緡乎遠我昬
乎人其盡死而我獨存乎黃帝得道之要復
周遊四海車轍馬跡丹井遺墟徃徃而有(蜀之)
(天社山有丹井昌利山靑城山缙雲山皆有轍跡永嘉山有丹衆青城山羅浮山有古壇)
越玄闕見中黄丈人登雲臺入青城天國之

都見寗先生受龍蹻之經築壇于山上封寗
先生為五嶽丈人使嶽神一月再朝嶽神灑
六時之泉以代晷漏帝問先生眞一之道先
生曰吾得道始仙耳非是三皇夭眞之官實
不解此眞一之文近皇人爲扶桑君所使領
峨嵋山仙官今猶未去可往問之帝乃到峨
嵋之山淸齋三月得與皇人相見皇人者不
知何世人也身長九尺玄毛被體皆長尺餘
髪纔長數寸其居乃在山北絕巖之下中以
蒼玊爲屋黄金爲牀然千和之香侍者皆衆

仙玉女座賔三人皆稱太清仙王方見皇人
飮以丹華之英漱以玉井之漿黄帝匍匐既
至再拜稽首而立請問長生之道皇人曰子
既官四海復欲不死不亦貪乎帝曰萬兆無
主則相凌暴今爲制法足以傳後私心好道
遠涉四海幸過道君願垂哀告竊見眞人食
精之經徒省其文而弗綜其意看其辭而不
釋其事乞得教誨皇人大驚良乆乃答曰汝
安得聞見此乃金籙之首篇上天之靈符太
上之寶文矣白日昇天飛歩虚空身生水火

變化無常此天仙之眞唯有龍胎金液九轉
之丹守形絕粒辟除萬邪役使鬼神長生乆
視乃血脉流宣腸化爲筋百災不能傷延期
至億千則唯有眞一食五牙之文此二事但
使南斗君領録叅於太帝捷䈁自非仙人四
千年一出之約皆不得背科而妄泄也又西
王母袐比書於五城之内其外衞備有仙樓
十二藏以紫玉之匱刻以黄金之札封以丹
芝光華印以太上中章其無仙籍者不得聞
知也子未可聽夭音於地耳矣便可去也帝

答曰昔巳受神丹於玄女唯未受五牙食眞
之經幸今運會得見道君旣不以授生道是
臣相命不得度世耳因叩頭流血唯乞愍濟
太淸三仙王復愍助之曰此子先世有功徳
及鳥獸故芳氣之流光于帝位何爲隱其眞
牙之經乎可教而成之也皇人命帝坐而吿
之曰汝向所道之經蓋上天之氣歸於一身
一身分明了可長存耳夫人有生之最靈也
不能自守其神而𨚫衆惡若知之者不求祐
於天止於其身則足矣且一身猶一國也胷

腹之位猶宫室也四肢之列猶郊境也骨節
之分猶百官也神猶君也血猶臣也氣猶民
也故知理身則知理國愛其民所以安其國
吝其氣所以全其身民散則國亡氣竭則身
死亡者不可存死者不可生所以至人消未
起之患理未病之疾堅守之於無事之前不
追之於既逝之後民難養而易散氣難保而
易失審威德所以固其理割嗜欲所以成其
眞然後眞一存焉三一守馬泥九絳宫丹田
三一之宅也子勤守之萬毒不傷漱華池食

五牙便爲眞仙矣吾受此經於九天眞王今
以相付存之於口名曰朱鳥之丹取之於身
名曰眞一勤乎祕哉大有㫖曰五殼爲刳命
之鑿五牙爲長生之根也帝受道畢東過廬
山署九天使者秩次青城丈人比御史主緫
仙官之籍爲五嶽之監司也帝又封潛山君
爲九天司命主生死之録復以四嶽皆有佐
命之山而南嶽孤峙無輔乃章祠三天太上
道君命霍山爲南嶽儲君潛山爲南嶽之副
以贰其政以輔佐之乃寫九州山川百物之

形又作五嶽之圓用傳於世帝鍊石於縉雲
之山有縉雲之瑞立縉雲之堂丹丘存焉帝
藏兵法勝負之圓六甲隂陽之書於苗山(今在)
(越州亦名玉蔔山禹集羣臣會功之所故曰會稽山)帝又合符瑞於釜
山奉事太一元君受易形變化藏於空同之
巖帝考推歩之術於太山稽力牡著體診之
訣於岐伯雷公講氣候於風后窮律度於容
成救殘傷缀金冶之事畢該祕要窮究道眞
傳隂符則内合天機外合人事理天下南洎
交阯北至幽陵西極流沙東界蟠桃(蟠桃在度索山)

(出山海經)帝曰吾聞在宥天下不聞理於天下我
勞天下乆矣息駕玄圃以反余眞也(玄圃在崑崙上)
(有黄帝宫)脩封禪禮畢乃採首山之銅鑄鼎象物
鼎成以象太一於雍州(號州湖城縣舊名鼎州馮翊懷德縣荆山)
(今曰皇天原是也)其鼎知吉知凶知存知亡能輕能
重能息能行不灼而沸不汲而盈自生五味
眞神鼎也遂鍊九鼎之丹服之以丹法傳於
玄子重盟而付之丹經藏於九疑之東委羽
之山承以文玉䨱以盤石金簡玉字刻其文
(夏禹得其書合丹成道藏於會稽之山張道陵得其書合丹昇天藏於雲臺之山也)帝

又以靈寳五符眞文金簡書之一通藏於鍾
山一通藏宛委之山帝所鑄劔鏡鼎器皆以
天文古字題銘其上或有袐谶之詞焉時薰
風至神人集成厭代之志留冠珮劔舄於鼎
湖極峻處昆臺之上立館於其下有馬師皇
者善醫馬通神明忽有龍下于庭張口閉目
師皇視之此龍有病乃引鍼以鍼龍口中以
牛乳煎甘草灌之龍病即愈師皇乗龍而去
黄帝聞之自擇以戊午日昇天果有黄龍垂
胡髯迎帝帝乗龍登天與無爲子及臣僚昇

天者七十二人其小臣不得去者攀断龍髯
及墮帝弓小臣抱弓而號因曰鳥號弓萬姓
抑天而呼因名其地爲皇天原亦名鼎湖(今湖)
(城縣)其後有臣左徹削本爲黃帝像率諸侯而
朝奉之臣僚追慕取几杖立廟而祭之取衣
冠置墓而守之於是有喬山之冡(在上郡周陽縣有橋)
(山又膚施縣有黃帝祠坊州橋山有黄帝冢)黃帝曾遊處皆有祠
焉五百年後喬山墓崩空室唯劔與赤舄在
一旦亦失去(荆山經龍首記具載)黄帝居代總二百一
十年在位一百年昇天爲太一君又爲軒轅

之星備黄龍之體在南宫之中(大禮祭天神軒轅□也)
後代享之列爲五帝居中配天蓋黄帝土德
中央之位兼緫四方也(東方靑帝太昊南方赤帝神農西方白帝)
(少吳北方黑帝顓頊爲五方人帝)以鎮星爲子上配五老下
配五帝黃帝之子昌意居弱水昌意之弟少
昊帝妃女節所生也帝之女溺於東海化爲
鳥名曰精衛常銜西山木石以堙東海焉少
昊名摯字青陽即帝位號金天氏黄帝之子
也顓頊髙陽氏黄帝之孫也有聖德在位七
十八年年九十八歳母蜀山氏都商丘濮陽

禺強黄帝之胤顓頊之子與顓頊俱得道顓
頊為玄冥禺強爲北方水神(顓頊以來以興之地爲號)帝
嚳髙辛氏黄帝之孫(蟜極所生也)帝生而神靈自
言其名都偃師(今在河南)在位七十年年一百五
歳帝尭陶唐氏黄帝玄孫姓伊祁名放勛興
於定陶以唐侯為帝(濟隂有定陶定州有唐縣)都於平陽
(在晋州)在位九十八年年一百八十八歳帝舜
有虞氏姓姚名重華黄帝八代孫(梁國有虞城今蔡州)
都蒲坂年百歳得道登遐於九疑之山夏禹
號夏后氏黄帝玄孫姓姒名文命(舜巳八代禹居舜復)

(而禹爲玄孫何也按遁甲開山圖曰禹得道仙人古有大禹女媧十九代孫年三百六十)
(歲入九嶷山後三千六百歲堯理天下洪水既甚人民墊弱大禹念之化生於石紐山泉)
(中女狄暮汲水得石子如珠愛而吞之有娠十四月而生子長大能知泉源乃赐號爲禹)
(代父鲧理水三年功成舜以其功爲司徒後襌帝位以比推之黃帝玄孫也)殼湯
黄帝十七代孫(黃帝子少昊少昊生蟜極蟜極生髙辛十四世後天乙爲)
(殷王也)黄帝子孫各得姓於事帝吹律定姓者
十二(在中卷)少昊有子姓曼顓頊姓姫(以黄帝居姬水)
(帝嚳子遂后稷姓姫也)尭姓伊祁舜姓姚禹姓姚湯娃
子又張鄧軒路黄冦宋酈白薛䖍資伊祁申
屠黄公托䟦(昌意之子封北土以黄帝土德北俗以土爲托以君為跋乃以)

(托跋爲姓)黄帝有子各封一國(具中卷)總三十三氏
出黃帝之後子孫相承凡一千二百五十年
自黄帝巳酉歳至今大唐廣明二年辛廿歲
計三千四百七十二年矣
廣黄帝本行記
















