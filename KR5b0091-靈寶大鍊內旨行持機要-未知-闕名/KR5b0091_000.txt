








靈寳大鍊内旨行持機要
面東拜九禮(或三拜)焚香(或未拜先焚臨期再焚亦可)白齋
意(至此大略啓白上聖師真即向東意事情畢)再三拜退案平坐
調神正炁誦大經九過(或生天經或生神九章或青玄號)每
一過引炁一口直入丹田(原本如此今恐丹字當爲身字直入)
(身田遍滿於中)即水府(經云兩部水王對生門即水部)聚九炁之光
結一嬰兒(此造化正在兩腎中間一點明即此處也)狀與已身向
外盤足端坐餘光遍覆天地(非身外之端也乃壺中造化也)
形神光明須臾五臟五色之氣如雲而自下
乗載嬰兒昇騰從夾脊雙關上入泥丸宫倐

忽化爲寳珠(即黍米珠也)嬰兒化爲元始五臓雲
氣化爲五色獅子元始於寳珠之内坐五色
獅子之上百千寓億寳光洞煥諸天諸地瑩
徹表裹次存三十二天萬聖千眞浮空而來
咸入寳珠之中齊到帝前如聽法狀元始放
眉間白毫相光下照酆都九幽諸獄(自臍下也)泥
丸宫及二光中皆見寳珠二珠中皆見三十
二天萬聖千眞護從元始與前寳珠無二二
光中皆見救苦天尊光明照耀輝暎十方所
有酆都諸獄乘天尊道力威光朗耀照破重

昏化爲淨土次存兩腎而下皆幽陰之所即
獄也獄門一開北帝與㝠官獄吏列班朝禮
於都門之外(酆都在水部之後腰腎脊骨之間)朝禮畢即有
十方飛天神王駕龍車金童玉女翊衛其側
手執元始符命在帝之前面承
道旨垂光而下逕入酆都諸獄應諸罪䰟並
皆赦宥繼時岀獄叅於酆都宫前次存華池
森羅淨泓次存寳珠中萬聖千眞齊誦丹陽
大呪次存
元始天尊勑命降赤龍奮鼓霐池之浪下灌

東井如瀑布急存舌爲赤龍撥動華池候口
中神水滿溢左顧嚥之入水府前即天河也
急存水府前大海汪洋無邊無際一切罪䰟
入浴祥風和炁暖然如春薰蒸表裹元不欣
慶頓省貪瞋皈心正道浴畢
元始勑金童玉女各執淨衣不知其數賜諸
罪䰟衣畢寳珠中千眞寓聖同聲誦念度人
經隱語靈篇太一天尊十方天尊随誦隨歩
浮雲而下太一以甘露法雨遍洒諸䰟即得
身心清涼咽喉寛潤十方天尊各持金孟玉

匙貯以甘露玉膏虚空散嘯諸䰟享此法食
食飽滿訖次存春骨爲昇天大法橋接至朱
陵絳宫下通水府金童玉女手執旛幢飛香
散花引諸亡䰟升橋至朱陵火府中有長生
大君(帝者服)司馬大神(星冠服)韓君丈人(白五冠青服皂)
(縁)司命司禄延壽益筭度厄尊神(星冠服)監度
諸䰟入火冶中炎火鍊度諸䰟一從火鍊并
衣天衣有百千火龍自火冶中垂光焰躍出
載諸亡䰟曆十二重樓飛空而上直至玉清
境面拜

元始𦤺身寳光中兆即冥心湛然物我兼忘
寂然勿問亡者去住何地稍掛一絲不成究
竟無縁超度切在秘宻閉口行持
此法乃壺中之造化也非包天裏地妄外
求玄之說切不可輕示非人恐爲惑慢生
不信心則師資皆必遭於玄寭也慎之慎
之


靈寳大鍊内旨行持機要(終)
