








二經同卷伯四
上方鈞天演範真經
太来两同書


上方鈞天演範真經
集德符天履道章上
我之上者忠孝而敬之我之下者慈愛而遜
之用捨柔和之行藏仁義之先人而諒之外
身而照之其于萬彙也方便而善之其於内

外也中正而德之還能猶是者適道而順矣
體道頤神至德章中
有象之相即非真相无神之神乃曰真神神
之聖也則在昭清覺靜慧之鄉神之昏也則
居恐怒喜思憂之境若能破此有象而成无
神之神者則長生久視之道幾哉
二相昭清理法章下
无神非真而名其鬼真輔无神抱陽曰仙真
爲元一之晶善俌於神也神爲无始之宗藉
晶而全也淵哉釋有爲之夢歸无相之身即

得靈光匪測而曰聖人之躬也
紫清真人而作偈云
道宗無爲主悟覺由心行廓落清漢光
厄障悉抛去真輔元始魂秀凝霞空同
神居有間根即得無間功


上方鈞天演範真經(終)













