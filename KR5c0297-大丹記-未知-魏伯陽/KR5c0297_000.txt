








二篇同卷似一
　大丹記
　丹房須知


大丹記
　　　　太素眞人魏伯陽口訣
龍者汞也虎者銀也汞於砂中而受炁銀於
鉛中而受炁二炁各得天地之元炁也論曰
金性冷産南方水中汞生於砂是也故云陽

中有隂之位也石性熱産北方黑基之中銀
生於鉛是也故云隂中有陽之位也論曰五
金之主北方坎卦之中玄含黄芽又曰子藏
毋胎母隱子胞知白守黑神明自來汞從砂
中出離南方母胎歸東方甲乙木震卦爲龍
也銀從鉛中出離北方母胎歸西方庚辛金
兌卦謂之白虎也反砂爲汞反銀爲金謂之
雌雄也歌曰龍呼於虎虎吸其精兩相飲食
遇金乃并故記題云龍虎丹是也須反砂爲
汞反銀爲金故云鉛非鉛也汞也黄帝見其

色如金之華故曰美金華也淮王鍊秋石者
八月之節金之正位也縁其色白故曰秋石
見其色黄白如萬物之初芽故曰黄芽四名
各異原同一體歌曰鍊銀於鉛神功自然灰
池炎鑠鉛沉銀浮謂之黄芽芽性微熱味尤
甘雖爲長生之至藥然孤陽爲芽未可多服
也須合之以汞爲雌雄黃芽也歌曰用鉛不
用鉛還向鉛中作五金切忌鉛錫不得錯而
用之狐剛子請問魏伯陽曰旣切忌鉛錫將
何藥物爲鼎器而制之伯陽曰鼎鼎元無鼎

藥藥元無藥黄芽不是鉛不離鉛中作狐剛
子曰旣無鼎藥又不是鉛何物制之得名黄
芽魏公云植禾當以粟䨱雞用其子燕雀不
生鳯狐兎不乳馬異類不同種安能合體居
制金須得金制銀須得銀物類轉相因假炁
自相須不怕藥不聖只恐藥不眞若明眞正
曉會義理何慮藥不成經云夫物芸芸各反
其根金生於土太妙之門
　　　用藥斤兩訣
取黄芽八兩屬乾剛屬陽屬虎汞八兩屬坤

桑屬陰屬龍故曰乾剛坤柔隂陽龍虎每兩
有四大分一斤有六十四分每分有六銖以
應爻數水一火二分兩三藥四土五應五行
之數從復卦起火至臨卦至泰至大壯至夬
至乾是陽極至媾至遁至否至觀至剥至坤
終是隂極計十二卦應一年之候藥在鼎如
子在胞上水下火以順隂陽水炁下降火炁
上騰二炁交泰寒暑不失自然化成雖聖與
賢不測爐中之變化十二卦火候足二十四
炁周遭火味苦木味酸水味鹹金味辛土味

甘從南方周天却還中央戊己之味是曰還
丹丹者赤也名還丹者是歸其本質故曰還
丹
　　　火候訣
初一月半斤十日二月一斤加至二十日三
月一斤半至三十日四月二斤加至四十日
五月二斤半加陽極五十日六月二斤隂生
六十日七月一斤半七十日八月一斤八十
日九月半斤九十日十月百日寒定乃開慮
失精氣也起自寅王至午墓在戍如旦候則

一百日成又云一日十二時九十日計一千
八十時以象三周之候足矣
　　　眞鉛眞汞用藥鼎器肘後訣
　鼎鼎用何鼎須用土龍子
眞訣不合用鐡反瓷爲鼎即合用戊己土
　器爲鼎所言土龍子即合黄土鼎如夫婦
　在房室之中自相愛慕日滿自死又父母
　胎鼎亦取中宫之象
藥用隂陽精俱來歸戊巳
　隂陽之精眞汞也眞鉛生於黑鉛中眞汞

　産於朱砂裹且二物變於天地日月運行
　之氣是日月之精亦名龍虎亦名坎离亦
　名陰陽亦名夫婦戊巳土是五行之母因
　母懷養而成大藥人服長生五金土木瓦
　石等並化爲寳
戊已不自專却是由黃鉛
　戊已即土龍之子黃鉛即黃芽爲外色㣲
　黄也故名黄芽亦名黄銀其功不可測千
　變萬化能制伏朱汞能死八石五金是大
　丹之祖也

太一隂家兒離九陽之女
　太一隂是月名离九陽是曰名言二物是
　曰月之精華得交會之方將匹配爲夫婦
　也
顔貌恰相當不能自相許
　二物俱白所云顔貌恰相當也不能自相
　許者爲二物本不相見一東一西須得爲
　之匹配片時會合連動火氣安置土鼎即
　情意密密自成至藥
火候不在多只如雞抱子

　用火溫養常如雞抱卵便即是多則傷氣
　并漏也
黄芽爲氊被厚燰不輕舉
　汞性本飛走不定被黄芽制之火氣温養
　不能飛走自然成至藥自死
聖人會天機只是識龍虎
　聖人達天機妙在識真龍眞虎温養成丹
　救死延生濟拔孤危
顔貌旣衰老改過移别主
黃芽制汞汞漸老死滅岀移入别鼎中養

　又爲傳神種轉相制伏所以呼爲改過移
　别主
其三遂不入子母還同處
　汞見黄芽死終不入黄芽減岀别養爲子
　毋頭假死汞爲毋又假黄芽同處入水銀
　吸食而死所以云子毋還同處古歌曰淮
　南王煉秋石黄帝美金華秋石是眞鉛金
　華鉛是黃芽本非是凡鉛鉛内取精華子
　母同一處如在仙人家
衆子皆長成顔色悅澤好

　其母黄芽制汞已成至藥顔色轉加鮮明
　呼爲衆子皆長成顔色光澤好太一歌曰
　雲物將欲似黄芽紅菊含如帶紫花服之
　長生飛雲霞用爲財寳濟汝家
洗滌用華池去惡除煩燥
　言至藥已成更入汞母光明砂温養却着
　水銀飛在砂上名曰洗滌用華池去惡也
　此是五行顚倒相養之術
隂陽數旣滿合體成金砂
　言至藥熟號金砂

却入九家翁赫然成河車
　藥熟别減入金合中養六十曰三兩成紫
　光河車能點土木瓦石鉛錫銅鐵並爲紫
　磨金火數如前金主四土主五内用金合
　外用土鼎呼爲九家翁
遇吾此眞訣宿福信無涯
　遇此眞訣皆是宿世名係仙籍方遇也
勿妄傳非人殃禍發如麻
　言若亂傳非人爲三官所咎
大丹記(終)











