






<md:KR5a0265_HFL_003-001a>
　　七言絶句八十一首
老子明開眾妙門一開一闔應乾坤果於罔象無形處有箇長
生不死根
　　二
得道那堪正少年玉爐養火不曾閒崑崙山上黃華路時引元
神去復還
　　三
大道元來一也無若能守一我神居此心瑩<md:KR5a0265_HFL_003-001b>若潭心月不滯絲
毫眞自如
　　四

妙寶無過汞與鉛依時採取自烹煎從來至道無多事自是時
人不識全
　　五
妙運三田須上下自知一體合西東幾囘笑指崑山上夾脊分
明有路通
　　六
撥動天輪旋日月須臾海嶠起雲雷風濤洶湧波澄後散作甘
泉潤九垓<md:KR5a0265_HFL_003-002a>
　　七
一訣分明說與賢動中求靜妙中玄我家活計從來別夜夜栽

培火裏蓮
　　八
此道玄中妙更玄古今父子不相傳莫將火候爲兒戯須共眞
師仔細研
　　九
大藥三般精炁神天然子母互相親囘風混合歸眞體煆煉工
夫日日新
　　十<md:KR5a0265_HFL_003-002b>
水火從來一處居看時似有覓時無細心調燮文兼武片餉教
君結玉酥

　　十一
微微小火養濳龍見在田時也一同交得三陽逢泰卦始堪進
火法神功
　　十二
弦前弦後辨屯䝉進退抽𣸸運火功慮險防危須沐浴還丹脫
體入坤宫
　　十三
木液金精居卯酉只宜沐浴大丹頭三三灌<md:KR5a0265_HFL_003-003a>漑資神水不用工
夫運火牛
　　十四

以時易日法神功仔細推窮總一同九朔九囘爲九轉金丹還
返入坤宫
　　十五
一時辰內還丹結奪得乾坤大造功金液餘殘收拾取莫教隨
雨更隨風
　　十六
木金間隔要相交白雪黃芽共一苞定意如如行火候便從復
卦運初爻<md:KR5a0265_HFL_003-003b>
　　十七
雲收雨散丹凝後琴瑟諧和了當時切忌不須行火候不知止

足必傾危
　　十八
鉛爐汞鼎少人知木液金精旺有時野戰更須防火候抽𣸸運
用莫令遲
　　十九
二八門中達者稀弦前弦後正當時細心調燮文兼武端的無
中養就兒
　　二十<md:KR5a0265_HFL_003-004a>
金烏夜夜宿西川離坎交時妙更玄温養嬰兒惟藉母外爐增
減象周天

　　二十一
身中陽復爲冬至便好臨爐煉大丹托仗黃婆與媒合夫妻共
室鎭同歡
　　二十二
恰恰相當妙絕奇中秋天上月圓時陽生急採毋令緩進火工
夫要慮危
　　二十三
煉丹仔細辨工夫晝夜殷勤守藥爐若遇一<md:KR5a0265_HFL_003-004b>陽纔起復嫩時須
採老時枯
　　二十四

生鉛生汞爲丹祖娉作夫妻共一心從此抽𣸸方進火玉爐煉
作一團金
　　二十五
陰陽還返結成丹九轉無虧火力全若到坤宫受氣足只須沐
浴任天然
　　二十六
依時進火要孜專勿遣猿猴取次攀花露初開須忌觸鎻居土
釜莫抽關<md:KR5a0265_HFL_003-005a>
　　二十七
上下三宫三寸田自耕自種自烹煎依時採取須加宻進退抽

𣸸象缺圓
　　二十八
閬苑蟠桃自熟時摘來服餌莫教遲幾囘下手濳偷處無限神
仙總不知
　　二十九
熟鉛熟汞最堪烹誰道金丹結不成若也學人常服餌伫看白
日羽翰生
　　三十<md:KR5a0265_HFL_003-005b>
學人若要覓黃芽兩處根源共一家七返九還須識主工夫毫
髮不容差

　　三十一
陰居於上陽居下陽氣先升陰氣隨配合虎龍交媾處此時如
過小橋時
　　三十二
調和鉛汞不終朝密固根源養聖胞先使日魂擒月魄陰文陽
武運初爻
　　三十三
初九濳龍囘一陽分明變化在中央巽風呼<md:KR5a0265_HFL_003-006a>吸吹乾火煉得爐
中勝似霜
　　三十四

玉爐煉就長生藥金鼎燒成不死丹顚倒坎離由戊巳分明我
命不由天
　　三十五
夜來酒醒已三更自覺情濃意轉深玉洞試將靈劍擊便教虎
嘯與龍吟
　　三十六
河車搬運上崑山不動纖毫到玉關妙在八門牢閉鎻陰陽一
氣自循環<md:KR5a0265_HFL_003-006b>
　　三十七
酒是良朋伴是花嶺頭時駕紫河車可憐金虎一聲嘯吹散靑

天五彩霞
　　三十八
西川岸上擡頭望無限蟾光醮碧波便好下工修二八更須仔
細托黃婆
　　三十九
玉爐金鼎藥爭光紫霧紅霞映洞房便向此時勤採取元神歸
室不飛揚
　　四十<md:KR5a0265_HFL_003-007a>
朱砂鼎裏綻黃花偃月爐中發玉葩進退短長勤採摘一時收
拾入黃家

　　四十一
無功功裏要勤功功外無功合聖功煉得丹田成至寶任他烏
兎走西東
　　四十二
泝流一直上蓬萊散作甘泉潤九垓從此丹田沾潤澤黃芽遍
地一齊開
　　四十三
玄珠搬運上崑山兩扇朱門日月閑捉取四<md:KR5a0265_HFL_003-007b>蛇并二鼠虎龍交
媾一時間
　　四十四

元君端拱坐玄都三疊胎仙舞八隅變化一陽天地震太平因
此妙工夫
　　四十五
兩棱劍挂南宫角自在元神謁玉皇從此天宫相見後玉階來
往是尋常
　　四十六
靄靄煙籠十二樓絳宫淸靜萬神遊有人問我家何處占得風
光最上頭<md:KR5a0265_HFL_003-008a>
　　四十七
幾囘抖搜上崑崙運動璇璣造化分晝夜周而還復始嬰兒從

此命長存
　　四十八
玉爐靄靄騰雲氣金谷䝉䝉長紫芝神水時時勤灌漑留連毋
使火龍飛
　　四十九
西山白虎放顚狂東海靑龍不可當坤母若來相制伏一齊捉
入洞中藏
　　五十<md:KR5a0265_HFL_003-008b>
外道邪魔忽逞威七星寶劍向前揮果於鬼窟交逢處奪得明
珠一顆歸

　　五十一
自然宗祖一靈臺内有長生不死胎妙運陰陽還返復週迴卦
氣八門開
　　五十二
身中一竅名玄牝的在三關要路頭若也知時能運用木金交
併自沉浮
　　五十三
劈開玄牝露雙關煆煉工夫不等閒學者要<md:KR5a0265_HFL_003-009a>知端的處直須北
斗面南看
　　五十四

大道根莖識者稀常人日用孰能知爲君指出神仙窟一竅灣
灣似月眉
　　五十五
幾囘抖擻上崑崙足躡玄關眾妙門仗劍劈開天地鎻金烏玉
兎自相吞
　　五十六
昨宵姹女啟靈扉窺見神仙會紫微北斗南辰前後布兩輪日
月往來飛<md:KR5a0265_HFL_003-009b>
　　五十七
仔細思量是妙哉朝朝滿勸紫霞杯能教地魄搬精轉自有天

魂祝夀來
　　五十八
煉已修心義最深修心須要識天心神仙妙訣無多子煉就陽
神消眾陰
　　五十九
崑崙一直至泥丸鎭日追攀自往還若要長生兼出世到頭不
離自身間
　　六十<md:KR5a0265_HFL_003-010a>
小小壺中別有天鐵牛耕地種金蓮這般景象家家有因甚時
人不學仙

　　六十一
碧潭深處捉明珠翻手抛來上太虛托仗黃婆收拾得化爲金
液結凝酥
　　六十二
修丹頭要覓根源産在先天與後天若得谷神長不死此身何
患不爲仙
　　六十三
執文泥象皆非實得象忘言始合眞大抵修<md:KR5a0265_HFL_003-010b>丹皆法象由來萬
化在人身
　　六十四

仙經萬卷重重說道在常人日用間若也自能顚倒運不勞萬
水與千山
　　六十五
求仙惱亂幾多人爲愛修眞未識眞若得紅鉛并黑汞煉成至
寶出囂塵
　　六十六
雖然小小一壺中上下乾坤法象同若也知時能運用金烏玉
兎自西東<md:KR5a0265_HFL_003-011a>
　　六十七
得悟無爲自有爲濳修妙理樂希夷幾囘日月灘頭立直把絲

綸釣黑龜
　　六十八
玉京元始坐瑶臺紫氣凝空殿闕開西閣洞門三五叩九天仙
子一齊來
　　六十九
恍惚之中有至精龍吟虎嘯最堪聽玄珠飛趁崑崙去晝夜河
車不暫停
　　七十<md:KR5a0265_HFL_003-011b>
獨步崑山望杳冥龍吟虎嘯甚分明玉池常滴陰陽體金鼎時
烹日月精

　　七十一
自家精氣自家神何必區區問別人下手速修尤太晚勸君囘
首莫因循
　　七十二
辛酸世上幾多人不解修眞自損眞精漏氣凋神喪去透靈別
殻入迷津
　　七十三
先天先地最玄機福淺焉能得遇之採得眞<md:KR5a0265_HFL_003-012a>鉛須煆煉勸君切
莫更遲疑
　　七十四

學人莫識水中金謾向諸般取次尋只是黑鉛爲至寶本居兌
位寄於壬
　　七十五
學人不識水鄉鉛顚倒陰陽位屬乾彷彿本居於坎位分明寄
産兌宫邊
　　七十六
初煉還丹須入室婦人懷孕更無殊聖胎凝結圓成後出入行
藏豈有拘<md:KR5a0265_HFL_003-012b>
　　七十七
露心剖腹不相誣急急躬親大藥爐六十甲中尋甲子三千日

後着工夫
　　七十八
一等旁門性好淫强陽復去採他陰口含天癸稱爲藥似恁淤
沮枉用心
　　七十九
指閉尾閭稱是道何曾虎嘯更龍吟元陽揺動無墻壁錯認黃
泥喚作金
　　八十<md:KR5a0265_HFL_003-013a>
金丹大藥最通玄向上天機不妄傳爲報近來修道者煉精不
住亦徒然
