







氣身中自有一乾坤天地日月若交會打破虛空只一拳<md:KR5a0265_HFL_001-008a>宇宙
造化在吾手向上天機不妄傳惟人至尊而至貴可煉金液大
還丹還丹口訣無多子煉就移身入洞天

　　金液大<md:KR5a0265_HFL_001-008b><md:KR5a0265_HFL_001-009a><md:KR5a0265_HFL_001-009b><md:KR5a0265_HFL_001-010a>還丹詩
搬液上崑山工夫信不難往來敲玉洞還返煉金丹西採存三
藥中歸守一壇片時間下手七返後成團鼓動乾坤橐循環日
月灘玄關眞一竅直路徹天端

　　<md:KR5a0265_HFL_001-010b><md:KR5a0265_HFL_001-011a><md:KR5a0265_HFL_001-011b><md:KR5a0265_HFL_001-012a><md:KR5a0265_HFL_001-012b>金丹<md:KR5a0265_HFL_001-013a><md:KR5a0265_HFL_001-013b><md:KR5a0265_HFL_002-001a>
問曰如何謂之金液還丹答曰金液者金水也金爲水母母隱
　子胎因有還丹之號也前賢有曰丹者丹田也液者肺液也

　以肺液還於丹田故曰金液還丹
問曰何謂鉛汞答曰非凡黑錫水銀也眞一子曰鉛是天地之
　父母陰陽之根基蓋聖人採天地父母之根而爲大藥之基
　採陰陽純<md:KR5a0265_HFL_002-001b>粹之精而爲大丹之質且非常物造作也汞性好
　飛遇鉛乃結以其子母相戀也
問曰何謂火答曰火者太陽眞炁乃坎中之陽也紫淸眞人曰
　坎中起火是也
問曰何謂候答曰五日爲一候是甲子一終也日有十二時五
　日六十時終一甲子也紫陽曰一刻之工夫自有一年之節
　候以起火之際頃刻而一周天也

問曰此火候如何用答曰年中用月月中用日日中用時時中
　用刻也
問曰何謂眞一答曰人能將自巳天眞安於<md:KR5a0265_HFL_002-002a>天谷之內乃守眞
　一之道也金洞主云眞一者在於北極大淵之中也
問曰何謂動靜答曰陽主動陰主靜翠虛曰動中求靜靜中有
　爲動靜有作口口傳之
問曰何謂九還答曰金生數四成數九還者自上而還下九乃
　老陽之數陰眞君曰從子至申爲九還亦順下也
問曰何謂七返答曰火生數二成數七返者自下而返上七乃
　少陽之數陰眞君曰從寅至申爲七返亦逆上也<md:KR5a0265_HFL_002-002b>

問曰何謂爐答曰上品丹法以神爲爐以性爲藥以定爲水以
　慧爲火中品丹法以神爲爐以氣爲藥以日爲火以月爲水
　下品丹法以身爲爐以氣爲藥以心爲火以腎爲水又有偃
　月爐玉爐
問曰何謂鼎答曰鮑眞人云金鼎近泥丸黃帝煉九鼎是也
問曰何謂藥物答曰卽此藥物順則成人逆則成丹五行顚倒
　大地七寶五行順行法界火坑百姓日用而不知也紫淸曰
　採藥物於<md:KR5a0265_HFL_002-003a>不動之中是也
問神水華池何也答曰李筌云還丹之要在於神水華池紫陽
　曰以鉛入汞名曰神水以汞投鉛名曰華池海蟾曰從來神

　水出高源紫淸曰華池正在氣海内
問曰何謂三關答曰頭爲天關足爲地關手爲人關
問曰何謂內三要答曰第一要大淵池也第二要絳宫也第三
　要地戸也
問曰何謂外三要答曰口之與鼻共三竅是<md:KR5a0265_HFL_002-003b>神氣往來之門戸
　下功之際調鼻息緘舌氣閉兌也
問曰何謂兌答曰眞一子云兌口也
問曰嬰兒姹女正在何處答曰嬰兒在腎姹女在心
問曰腎屬水爲陰嬰兒屬陽心屬火爲陽姹女屬陰何縁在此
　答曰腎屬坎三陰中有陽乃眞陽也心屬離三陽中有陰乃

　眞陰也
問曰泥丸宫正在何處答曰頭有九宫中曰泥丸<md:KR5a0265_HFL_002-004a>
問曰何謂金公答曰金邊著公乃鈆也紫陽曰要能制伏覓金
　公
問曰何謂黃婆答曰黃乃土之色位屬坤因取名焉紫淸曰金
　公無言姹女死黃婆不老猶懷胎
問曰呼吸何如答曰呼出心與肺吸入腎與肝呼則接天根吸
　則接地根呼則龍吟雲起吸則虎嘯風生呼吸風雲凝成金
　液
問曰何謂瓊漿玉液答曰皆神水也

問曰何謂神氣答曰神是火火屬心氣是藥<md:KR5a0265_HFL_002-004b>藥屬身神氣子母
　也虛靜天師云氣者生之元也神者生之制也持滿馭神專
　氣抱一神依氣住神氣相合乃可長生三茅眞君曰氣是𣸸
　年藥心爲使氣神若知行氣主便是得仙人
問曰何謂十二重樓答曰人之喉嚨管有十二節是也
問曰何謂簾幃答曰眼是也下功之際含眼光雲房曰閉戸垂
　簾默默窺
問曰何謂子午答曰子午乃天地之中也在<md:KR5a0265_HFL_002-005a>天爲日月在人爲
　心腎在時爲子午在卦爲坎離在方爲南北
問曰何謂五位相得而各有合答曰天地五十五數故乾得一

　九合而成十坤得四六合而成十巽兌得二八合而成十震
　艮得三七合而成十離得五坎得十坎離無偶所以自合也
　以數言之則得天地之中數以爻言之則得天地之中爻以
　位言之則得天地之中位坎離爲用不亦大乎
問曰何謂五嶽答曰五嶽眞形圖曰在人之<md:KR5a0265_HFL_002-005b>頭紫淸以有巾藏
　五嶽冠之句
問曰何謂玄牝答曰在上曰玄在下曰牝玄關一竅左曰玄右
　曰牝
問曰何謂玄牝之門答曰鼻通天氣曰玄門口通地氣曰牝戸
　口鼻乃玄牝之門戸矣

問曰何謂三男三女答曰乾道索坤長男曰震中男曰坎少男
　曰艮坤道索乾長女曰巽中女曰離少女曰兌
問曰何謂火龍水虎答曰虎西方金也金生水反藏形於水龍
　東方木也木生火反受尅<md:KR5a0265_HFL_002-006a>於火太白眞君曰五行不順行虎
　向水中生五行顚倒術龍從火裏出是也
問曰何謂分至答曰子時象冬至陰極而陽生午時象夏至陽
　極而陰生卯時象春分陽中含陰酉時象秋分陰中含陽人
　身亦有分至紫陽曰以身心分上下兩弦以神氣別冬夏二
　至
問曰何謂沐浴答曰眞氣薰蒸神水灌漑爲沐浴太上曰灌以

　甘泉滌其垢污出自華池復歸坤戸杏林曰沐浴資神水是
　也<md:KR5a0265_HFL_002-006b>
問曰何謂抽𣸸答曰旣抽鉛於肘後須𣸸汞於中黃傳道集曰
　可抽之時不可𣸸是也
問曰何謂搬運答曰搬金精於肘後運玉液於泥丸下手工夫
　口訣存焉
問曰何謂三田答曰腦爲上田心爲中田氣海爲下田若得斗
　柄之機斡運則上下循環如天河之流轉也
問曰背後三關答曰腦後曰玉枕關夾脊曰轆轤關水火際曰
　尾閭關

問曰何謂神室答曰元神所居之室也朗然<md:KR5a0265_HFL_002-007a>子曰未明神室千
　般撓達了心田萬事閒
問三花聚頂答曰神氣精混而爲一也玄關一竅乃神氣精之
　穴也
問五氣朝元答曰五臟眞氣上朝於天元也
問和合四象答曰眼不視而魂在肝耳不聞而精在腎舌不動
　而神在心鼻不嗅而魄在肺精神魂魄聚於意土也
問白馬牙眞主人神符白雪何也答曰皆鉛汞之總名也
問河車答曰北方正氣名曰河車左曰日輪<md:KR5a0265_HFL_002-007b>右曰月輪搬負正
　氣運載元陽應節順行下手無非此車之力

問曰老嫩何也答曰採藥之時審其老嫩彭鶴林曰嫩時須採
　老時枯紫陽曰鉛見癸生須急採金逢望遠不堪嘗是也
問浮沉答曰鉛沉而銀浮也
問淸濁答曰陽淸而陰濁也淸者浮之於上濁者沉之於下修
　丹者留淸去濁蓋淸屬陽而濁屬陰也
問五行相尅答曰金碧經云金木相伐水火<md:KR5a0265_HFL_002-008a>相尅土旺金鄉三
　物俱喪四海輻輳以致太平並由中宫土德之功也
問曰來往何也答曰子往午來陰符陽火自子進符至辰已自
　午退符至戌亥始復終坤皆以卦象則之一消一長一往一
　來以成其變化易曰闔戸謂之坤闢戸謂之乾一闔一闢謂

　之變往來不窮謂之通也
問雌雄答曰雌陰而雄陽也一陰一陽謂之道孤陰寡陽不能
　自生參同契曰雌雄相雜以類相求註曰雄金砂也雌火汞
　也相須含吐<md:KR5a0265_HFL_002-008b>類聚生成以爲神藥也
問防危答曰防火候之差失忌夢寐之昏迷翠虛曰精生有時
　時至神知百刻之中切忌昏迷
問交合答曰磁石吸鐵隔礙濳通
問有無答曰金碧經云有無互相制上有靑龍居兩無宗一有
　靈化妙難窺
問刑德答曰陽爲德德出則萬物生陰爲刑刑出則萬物死故

　二月陽中含陰而榆莢落象金砂隨陰氣動靜落在胎中故
　曰歸根也<md:KR5a0265_HFL_002-009a>八月陰中含陽而薺麥生象金水隨陽氣滋液於
　鼎內故卯酉乃刑德相負陰陽兩停故息符火也
問黑白答曰參同契曰知白守黑神明自來白者金也黑者水
　也以金水之根而爲大藥之基矣
問寒暑答曰眞一子曰不應刻漏風雨不調水旱相伐或陽火
　過刻或陰符失節凝冬變爲大暑盛夏反作濃霜火候過差
　靈汞飛走運火之士可不謹之<md:KR5a0265_HFL_002-009b>
問晦朔答曰參同契曰晦朔之間合符行中乃金水符合之際
　也

問固濟答曰太白眞人曰固濟胎不泄變化在須臾言其水火
　旣濟閉固神室而不可使之漏泄
問聖胎答曰無質生質結成聖胎辛勤保護十月如幼女之初
　懷孕似小龍之乍養珠蓋神氣始凝結極易疎失也
問四正答曰子午卯酉爲四正玄關一竅四正宫也<md:KR5a0265_HFL_002-010a>
問黃庭正在何處答曰膀胱之上脾之下腎之前肝之左肺之
　右也
問金烏玉兎答曰日中烏比心中之液月中兎比腎中之氣也
問煉形答曰煉形化氣煉氣化神煉神合道也金洞主曰以精
　煉形非凡砂石

問張紫陽云心腎非坎離何也答曰心腎特坎離之體耳有體
　有用
問所用者何也答曰天心乃心之用也屬離形乃腎之用也屬
　坎交媾之際運用於此矣<md:KR5a0265_HFL_002-010b>
問工夫答曰知時而交媾進火而防危陽生而野戰刑德而沐
　浴以至温養成丹也
問野戰答曰龍虎經曰文以懷柔武以討叛紫陽曰守城野戰
　知凶吉增得靈砂滿鼎紅
問温養答曰杏林曰温養象周星毗陵曰金鼎常留湯用暖玉
　爐不要火教寒是也

問烹煉答曰烹金鼎煉玉爐口訣存焉
問賞罰答曰春氣發生謂之賞乃已前陽火之候也秋陽殺物
　謂之罰乃午後陰符之候也<md:KR5a0265_HFL_002-011a>
問守城答曰抱元守一而凝神聚炁也
問隄防答曰驅除雜念而專心不二也
問神廬者何也答曰鼻也乃神氣出入之門黃庭經曰神廬之
　中當修治呼吸玉廬入丹田
問太乙含眞答曰守眞一於天谷氣入玄元卽達本來天眞太
　上曰眞道養神若能守我在死炁之關令七祖枯骨皆有生
　炁生我者道活我者神將神守道以道養神是也

問三尸答曰中黃經曰一者上蟲居腦中二<md:KR5a0265_HFL_002-011b>者中蟲居明堂三
　者下蟲居腹胃名曰彭琚彭質彭矯也惡人進道喜人退志
　上田乃元神所居之宫惟人不能開此關被尸蟲居之生死
　輪迴無有了期若能握元神棲於本宫則尸蟲自滅眞息自
　定所謂一竅開而百竅齊開大關通而百骸盡通則天眞降
　靈不神之神所以神也
問胎息答曰能守眞一則息不往來如在母胞胎之中謂之大
　定也
問玉液答曰口也黃庭經曰玉池淸水灌靈<md:KR5a0265_HFL_002-012a>根是也
問槖籥答曰槖乃無底囊籥乃三孔笛又是鐵匠手中所弄鼓

　風之物也老子曰天地之間其猶槖籥乎升降論曰人能效
　天地槖籥之用開則氣出闔則氣入出則如地氣之上升入
　則如天氣之下降一升一降自可與天地齊其長久矣
問五芽答曰乃五臟之眞炁中黃經曰子能守之三尸棄得見
　五芽九眞炁
問屯䝉答曰道樞曰坎者水也一變爲水澤<md:KR5a0265_HFL_002-012b>之節再變爲水雷
　之屯其爻居寅離者火也一變爲火山之旅再變爲火風之
　鼎三變爲山水之䝉其爻居戌抽𣸸水火在於寅戌十二卦
　氣在於屯䝉運用
問採日精月華答曰非外之日月也採心中眞液腎中眞氣也

問內外八卦答曰頭爲乾足爲坤膀胱爲艮膽爲巽腎爲坎心
　爲離肝爲震肺爲兌也
問修煉待時然後下手答曰有時中之工夫有刻中之工夫毗
　陵曰煉丹不用尋冬至身<md:KR5a0265_HFL_002-013a>中自有一陽生馬自然曰不擇時
　中分子午無爻卦內別乾坤此皆刻中之工夫也
問金丹形象如何答曰形若彈丸色同朱橘抱朴子曰大如彈
　丸黃如橘中有嘉味甘如蜜沙門得之以禪定黃冠得之卽
　超逸審之行之天地畢元樞歌曰君不見一粒金丹何赫赤
　大如彈丸黃如橘人人分上本圓成夜夜靈光常滿室蓋人
　人具足箇箇圓成當知非有形之物也吕公曰還丹本無質

　是也
問玄關一竅正在何處答曰在人頭上工夫<md:KR5a0265_HFL_002-013b>容易下手的難尋
　若不遇明師摩頂授記皆妄爲矣
問眞空答曰返本還元爲眞空杏林曰不知丹訣妙終日翫眞
　空
問作用答曰螟蛉咒子傳精送神
問出神答曰能守眞一眞氣自凝陽神自聚蓋以一心運諸氣
　氣住則神住眞積力久功成行滿然後調神出殻也
問超脫答曰超者脫也是出神也脫者脫換凡軀也皆天門出
　前聖有脫殻之驗六祖七<md:KR5a0265_HFL_002-014a>層寶塔出鍾吕三級紅樓出海蟾

　公鶴沖天門出詩曰功成須是出神京內院繁華勿累身會
　取五仙超脫法煉成仙質離凡塵
問尸解答曰尸解有五金木水火土也又有積功累行而白日
　飛昇者徽宗皇帝尊道篇末曰亘古迨今飛昇者千有餘人
　拔宅者八十餘家
問金丹之道不亦難乎答曰是不難也紫陽曰悟者惟簡惟易
　迷者愈繁愈難杏林曰簡易之語不過半句證驗之効只在
　片時翠虛<md:KR5a0265_HFL_002-014b>曰藥之不遠採不難毗陵曰至道不繁人自昧紫
　淸曰只一言貫穿萬卷仙經但片餉工夫無窮逸樂師曰下
　手工夫容易堅心守道爲難也
