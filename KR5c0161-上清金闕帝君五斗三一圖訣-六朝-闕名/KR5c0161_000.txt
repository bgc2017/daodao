








上清金闕帝君五斗三一圖訣競二



















至春分日夜半時起坐東向瞑目存我身中

三宫三一三卿及我合七人我在中央也俱
乗紫炁之煙共登北斗陽明星陽明星者北
斗之東神也於是存入星中央坐咽紫炁三
十過行之乆乆自見陽明星東元太上宫宫
中有青玄小童授子真光也先存北斗星下
紫炁大如絃從上直注我前然後乃存三一
也
周君口訣
存七人並巾斗七星而共登陽明鴈行我君
中央也巾星者以魁覆頭柄杓前指也咽紫

炁三十過我存紫炁而咽之也又思三一三
卿並同時咽之畢更存七人縁向者紫炁中
來下還兆三宫中良乆心祝曰
三尊上真太玄髙神陽明主春萬童開門丹
元主夏朱炁合煙隂精主秋天威六陳北極
主冬萬邪塞姦五土庚壬戊己天關所摧皆
滅所向莫干錬我七魄和我三魂生我五臟
使我得真登飛上清浮景七元長生順徃嘯
命千神畢亦可眠存之四節共此一祝耳

















夏至之日夜半時起坐南向瞑目存我身中
三宫三一三卿及我合七人我在中央也俱
乗紫炁之煙共登北斗丹元星丹元者北斗
之南神也於是存入星中共坐咽紫炁三十
過行之乆乆自見丹元星南極太上宫宫中

有朱陽靈妃授子絳書寳文也





















至秋分之日夜半時起坐西向瞑目存我身
中三宫三一三卿及我合七人我在中央也
俱乗紫氣之煙共登北斗隂精星隂精星者
北斗之西神也於是存入星中共坐咽紫炁
三十過行之乆乆自見隂精星西元太上宫
宫中有白素少女授子玉章虎書也





















至冬至之日夜半時起坐北向瞑目存我身
中三宫三一三卿及我合七人我在中央也
俱乗紫炁之煙共登北斗北極星北極星者
北斗之玄神也於是存入星中央坐各咽紫
炁三十過行之乆乆自見北極星北元太上

宫官中有玄精真人授子金書祕字三五順
行

























至六月一日或十五日令與秋分夏至日相
避夜半時坐西南向瞑目存我身中三宫三
一三卿及我合七人我居中央也俱乗絳紫
青黄四炁之煙共登北斗天關星天關星者
北斗之中神也於是存入星中共坐並臨目

吞四色炁各十過先吞絳氣以次也行之乆
乆自見天關星中元太上宫宫中有太上威
真大王授子滅魔符攫邪鉞黄衣兵籙八節
各守八日耳以節日夜半爲始餘日唯存三
宫中安坐而已極精想使有至彷彿耳
　　　右守五斗真一徑口訣
道士志學山林隱静乆遁巖室逺絶人間為
之者益精而神速至也必如此者多不知推
筭曆度分數作曆日也不知曆日之道則二
十四氣八節之日永不可得知也復不能年

年出人間尋問求寫亦是學士之一疑也今
請按北帝自然之經法云用正月三日當立
春二月十五日當春分四月一日當立夏五
月十六日當夏至七月七日當立秋八月十
二日當秋分十月五日當立冬十一月十一
日當冬至山林之士當用此法也若曉外曆
日之八節自宜按之曆之八節蓋璇璣之至
度也萬真靈仙神明朝晏之日也北帝自然
法月數之中二景相適之日亦大吉時也宜
以建修道德併而論之吾從唯一

外國以月一日為建二日為除以次數之今
窮無曆日此乃可用匈奴國以正月一日為
甲寅朔六甲周而復始正月大二月大三月
小四月大五月小六月大七月小八月大九
月小十月大十一月小十二月大若窮景深
林外迹冥絶者亦當按此耳










每至建日或月一日平旦存三一從已三宫
中出坐已前乃心起再拜若見之彷彿因心
祝曰
天尊三帝守某命門出遊虚中六炁玄分養
我五神正我三魂五藏自生長生飛仙畢又

存從虚中還三宫良乆咽液三十過為之夜
當夢見三一及三卿也或夢見白鳥白鶴白
虚金玉之物皆三一之化景示象也如此守
之勿怠則想見之像也對面之漸也


















每至除日夜半時宻起向北仰視北斗七星
之内象見三一從輔星中下來入已三宫中
畢還寢静精思存之彷彿似見乃微祝曰
太上天輔三帝所遊三卿扶胥與真合俱下
入我身安寂坐無吐精灌形魂魄和濡使我
飛仙雲車行浮畢咽液二七過月取一除日
耳




每至開日夜半時起坐東向免冠亦可散髪
更梳櫛結之良乆畢微呪曰
上元三真真中嬰兒散髪開煙上通天台泥
丸堅凝與天同時使我飛仙交行洞臺畢咽
液十九過畢乃戴冠而寢精心存三一三卿
各安其宫帝與卿相對而坐存三一三卿各
呼炁宫中三十過已存時亦自呼炁三十過
也呼炁者開口吐炁之謂也其時亦當覺一
體熱則和神凝魂之驗也存一臨兩目内視

神宫也













存一之道使太上三素炁見三宫中三素者
紫青絳三沓色炁也紫在上也則存守三一
在其中因想見北極紫房玉宫使天官序列
思我將在帝前對坐所乞所求乃心拜焉















太上是上清也上清之帝極貴者也北極紫
房乃帝之房耳亦存已三一與帝論飛真生
生之道也








凡臨盛饌皆正心存三一因想一先飲食然
後兆乃食之也常如此則邪氣逺退真氣來
前飲食畢心祝曰
百榖入胃與神合炁填𥙷血液尸邪亡墜超
登金關長生天地役使六丁靈童奉衞






















守一之法以甲午甲辰甲寅日夜半掃除静
寢之庭方圎一丈布席燒香向北再拜亦可
心拜而已因仰視北斗七星使紫炁從斗中
出入兆身中三宫之内向北接手兩股上存
三一三卿與兆俱乗紫炁上登太極太極北

斗星也令忘身失體恍焉如昇天之狀如此
則仙道近矣仙人謂之大静也隂雨可於寢
牀上思之亦可預作壇於浄處使方圎一丈
籬四面髙數尺至日常當修之此大静之道
也














守一之道常伺月初出之時向月再拜拜畢
心祝曰

太隂玄精明月夫人初生流光照我三宫神
仙上飛髙遊八方所向所願皆在福中









守一之道常存七斗覆頭上柄指前如此百
邪不敢干凶炁自滅亡要訣也
守一之人忌食五辛及一切肉履産婦家甲
子日存思又忌見大醉人及諸殗臭皆避而
慎之勿疑也
又勿抱嬰孩及近鳥獸蟲𩔖不與人共衣履
同牀席而存一也思真静神念道招靈皆欲
得别處非徒此一事而已
















(卷内畫相除注說/外餘並取冝飾色)

後聖金闕帝君所受三元真一經太極帝君
真符五斗真一經大極帝君寳章凡四訣後
以傳仙人㳙子㳙子釣河獲鯉剖得青玉函
發視獲三符二經法是也此太上内隱法地
真之上道亦得朝宴上清遊眄太極飛遨空
洞寢息昆玄矣按四極明科照生靈符之法

諸有地真上經者皆有出傳年限盟誓三宫
委帛血壇割劵之約乃得授付受者齋百日
或五十日或三十日或十日或七日唯心向
教精心信真者當傳授之耳守三元之真用
二帝之符登五斗之道者是地真之上道也
法以四十年得傳一人四百年得傳十人止
若無其人者白素冩一通封付五嶽隱宻巖
室之中須四十年輙冩一通封付五嶽耳夫
五嶽者趣在一山而已不必均帀周布五嶽
山蓋取所止處近者也若不及嶽山名山亦

可也若夫北之抱犢西之地胇南之羅浮大
和東之天台括霍此是之𩔖皆名山也若四
十年中有十人可授者授之過限不得復出
違科犯泄不遵法度身詣水官受風刀之拷
子孫殃滅後世其𧵥約之代血誓者是青童
君所受出以示晚學為永用之節度矣若受
三元真一經當施盟結誓𧵥也盟以保神𧵥
以堅心故萬物弗能犯天地弗能違其受上
一之法用紫紋四十尺明鏡一枚其受中一
之法用絳四十尺鐶兩雙其受下一之法用

白素隨年之數以一尺為一𡻕計此為率金
鐶兩雙經師受此盟物以待林澤山栖之窮
以救行路急病之困不得妄用贍已之私矣
違而不奉死為下鬼受風刀之拷父子傳授
亦盟如科傳授是經者交相師友此天人之
法也
有授大洞守一經者則為師也受是經者則
為弟子也所以崇建本之盡若明天誡之苦
至期神靈之所宗託階級以師友師友理其
外三一鏡其内帝君欣其宫赤子恱其宅於

是紫房秀霄丹田曜煥三老降其室三華憇
其寢將必神登太霞信濟空洞體合妙靈白
日昇天違是道者不全泄是禁者身殘聞此
道者延年行此道者神仙可不慎歟
夫自非宿有仙骨玄録及金玉名亦自不得
聞見真一之妙道也或宿世行善功滿三百
或慈惠至德仁及鳥獸或本命運遇與神合
㑹諸如此者皆得三一昔子晉得之駕鶴乗
雲安期得之廻轉五辰㳙子得之上造太清
柱史得之飛飊北冥斯道妙矣得長生也



上清金闕帝君五斗三一圖訣







