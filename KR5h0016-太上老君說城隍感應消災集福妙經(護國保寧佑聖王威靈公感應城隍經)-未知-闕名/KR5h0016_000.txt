








太上老君說城隍感應消災集福妙經
　　開經偈
　稽首皈衣城隍尊　威靈烜赫鎮乾坤
　護國安邦扶社稷　降施甘澤救生民
　統轄大兵巡世界　賞善罰惡日同明
　正直公忠判生死　禍淫福善闡威靈
　虔心欽奉消災障　家道平康國圡清
　眞經開演我今誦　願賜恩光普降臨
爾時
太上老君道德天尊昔在大羅天上七寳宫

内大集諸天諸地日月星宿三界官屬弘演
無上至眞玄元大道於是奇花燦爛瓊香馥
郁時有眞人名曰廣惠執簡長跪上白
天尊曰臣觀見世間一切衆生受諸苦惱伏
望
天慈憐憫開宥
天尊乃撫几而言此等衆生造諸惡業沉輪
苦海奸貪恣縱任意所爲不孝不忠不仁不
義不恭三寶不禮神明小斗大秤穢踐五穀
怨天怨地恨雨恨風毁謗正道惡口傷人邪

淫奸盗殺害生靈致遭罪咎永失人身眞人
重告
天尊曰世間衆生受此厄難何縁得度
天尊曰善哉善哉下方生人皆由城隍申奏
定數不差世間若有善信男女轉誦此經三
五十遍以至百千萬遍即得消除罪業安享
太平
老君曰其神天地儲精山川鐘秀威靈顯赫
聖道高明無黨無偏公忠正直有求必應如
影隨形代天理物剪惡除兇護國保邦功施

社稷溥降甘澤普救生民統轄十八眞司主
管百萬神將積功累行位正城隍權掌天下
威鎮萬邦眞人聞說稽首頂禮
　天下都城隍威靈公
　天下十三布政城隍之神
　天下各府州縣城隍之神
　兩廊一十八司曹案官班聖衆
　主管天下人生死案判官
　主管長生注命案判官
　主管病症疾疫案判官

　主管福禄延壽案判官
　主管注生子孫案判官
　主管立應見報案判官
　主管看經修功德案判官
　主管齋戒殺生案判官
　主管勾押推勘案判官
　主管磨看陳詞案判官
　主管風雨龍王案判官
　主管追取遣送案判官
　主管胎卵濕化案判官

　主管惡鬼窮魂案判官　主管善惡報應案判官
　主管億刼魍魎飢鬼案判官
　主管山林分野案判官　主管六房曹吏案判官
　左右金甲侍衛大神　前擁後從神武將軍
　執旛金童散花玉女　隍同一切神兵將吏
是時
城隍哀憫世間一切衆生或有年災月厄命
運蹇滯天羅地網鰥寡孤獨瘟災疫癘瘡腫
疥癩官非口舌尅乏後嗣刀兵水火盗賊生
産一切厄難若誦此經吾當速遣行瘟使者

收瘟聖衆即除罪簿永滅惡根於是眞人再
告
天尊曰世間若有善男子善女人廣濟陰功
行諸方便施財周急愛老憐貧欽此三寳孝
養父母忠於君王惜愛衣食和同六親不作
非爲持齋奉道善籍標名丹臺註善增延福
壽世代榮昌子嗣綿永世世不絶
天尊曰城隍尊神威權實重顯化無邊禱雨
則甘霖蘇槁禾稼成熟祈晴則化陰成陽應
時朗霽若有善男子善女人一心專志念道

思眞但於三元八節諸神聖誕朔望之期本
命良辰持齋誦經作種種功德即得見世安
樂增長福田門昌族貴光顯安榮官階進崇
高之職商賈增阜盛之財舟航無波浪之驚
陸程有妥安之美凡在塵壤悉歸統制於是
天尊而說偈曰
　大哉城隍　實天生德　虹流華渚
　山嶽降靈　承天稟命　統制萬邦
　主判生死　報應分明　賞善罰惡
　不爽毫分　明同日月　德並乾坤

　皇都肅靖　奸宄不生　救災拔難
　佑國康民　大都乾地　廟貌尊嚴
　國崇祀典　禮儀精禋　天下欽敬
　率土歸心　禦災捍患　永鎮八方
　香膏綿永　億萬斯春
天尊說是偈已惟見龍輿鶴駕迎歸碧落之
天萬聖千眞各返雲霄之内
城隍上聖頓首拜辭留此眞經下傳世間流
通讀誦若遵經㫖受福無窮
諸神歡悅信受奉行

太上老君說城隍感應消災集福妙經終
都城隍眞誥
社稷古公天下正神銓福國顯忠之行禀賞
善罰惡之仁都邑之主諸郡侍從所隸十三
布政案判一十八司廟社萬年恩扶億刼設
作福作威之柄造注生注死之權運神力以
護郢川遇陰兵而驅夷㓂至靈至聖乃正乃
公
護國保寧佑聖王威靈公感應尊神

