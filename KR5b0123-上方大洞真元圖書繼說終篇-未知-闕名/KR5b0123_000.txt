








上方大洞眞元圖書繼說終篇
子明告李昉曰而昕也聞諸逍遥云之曩時
臣朝仙壇遇于白雲司馬鍊師言余届王屋
清虚洞側獲眞箓仙經二品一曰元精二曰
丹華翫其眞跡味其經㫖方知寵章鳯箓與
世筆殊絶聖法仙方與凡文異軫空懐悵望
深恨不覩其人然精習彌久撢頥淵微希其
髣髴而已爰昔抱朴眞人得元精丹華二經
授沖和先生沖和先生授天台隐居劉君劉
君元祖古瀛州濮海郡人也繼拜般陽李眞

人受金液之訣時龍集巳亥適株林於宇嫗
處獲九鼎神丹即感上方錫號太素眞人蓬
萊仙君恒遊世間廣闡大洞妙眞之元及採
訪正言善誘民心度有德者務靚天猷且上
聖之談經也者眞仙以時而賦人然則眞仙
以經法天其天人之事當何如哉故髙士所
貴乎履道而巳矣於是逍遥備參教訓其言
也述先眞之言即非誑誕其行也發後聖之
行乃是的寔是故言行咸法圖書肖乎雲札
清新煥炳出辭天外垂訓凡間原其㫖慱矣

哉故弘道而不匱非仙君其孰能云也是時
逍遥告子明曰思惟仙君傳誨終焉人若或
由之養生謐矣但患世人苟寡功行固弗克
成其諒也哉仍懽心祕藏歸彭城之風宜乎
讃詠而作偈言雍也共訉兮大洞眞元兮仙
君洪慈兮爰敷要道倪眞源門下李從昭志
而著之巳逸人曰僕聞聖人因言立教教是
言詮若絶乎名言則師資安在故假常試之
說以爲行夤之門况人由道毓道藉人弘肇
有博施濟衆仍獲五福曠大未若傳經勸善

即得百祥深重嗚呼世人弗悟大夢惟晝夜
役役積藏餘賄但姤病死將至㓂禍忽臨凌
持酷虐求終罔有以𦤺物貨耗散於衆人惡
業負累於一身此之際也奚靡悼哉方當念
道欲行善事象渴鑿井不亦晚乎爭如年且
康健時值清平喜捨淨財印造寳經流通轉
誦肖蒔祉田固知祝願昭報繇響應聲及乎
隂德益著嘉禎遐降自然臣朝金闕遊宴玉
京耶是時𨓜人于夷山之上曵杖而行歌曰
博施濟衆之功兮未若傳經之福兮見存享

于天禄兮己徃陞于仙堂兮臨行眞勿空歸
嗁曩時先師閑居或問三清上聖十方化身
天尊子明對曰予覽廣成先生䟽天地之前
混沌未立大道以一氣展轉相生爲玄元始
三氣第一始氣所化號天寳丈人治玉清境
清微天總十有二部聖行之經爲洞眞教主
明自然之道上成之樞第二元氣所化號靈
寳丈人治上清境禹餘天總十有二部眞行
之經爲洞玄教主演無爲之道中成之機第
三玄氣所化號神寳丈人治太清境大赤天

總十有二部仙行之經爲洞神教主開道德
之本大成之柄也巳伏聞髙眞無礙分身而
千劫度人上聖垂光散影而十方接物昔元
始應氣化身十方道言十方諸天尊其數如
沙塵化形十方界普濟度天人是諸天尊以
他心智了知一切根性可化度者化身往彼
隨類救度接引羣生令入正道或作帝王身
爲衆生說帝王之道曰明無爲之事輔自然
之理恭敬以奉于上帝仁慈以愛于下民或
作宰官身爲衆生說宰官之道曰明廉忠正

直恭敬恵義故誠事于上以恕蒞于下或作
郎吏身爲衆生說郎吏之道曰除酷虐害物
之心以哀矜救生之行勿因好惡恣起賞罰
由斯靡輟可以長久或作出家身爲衆生說
出家之道曰常無爲而無不爲事無可而無
不可鋉内外之丹固性命之基逹妙有眞無
之理明洞神元氣之要旣與道相合即長生
久視或作法師身爲衆生說法師之道曰明
齋戒而設醮授彛籙以度人道述黄老經宗
尹莊賁其臺觀宫殿禋于聖像眞容及乎博

施而蒔福田濟衆而由善果或作寵王身爲
衆生說龍王之道曰不泛溢以傷民田止飄
浪而伏溝洫時錫甘膏滋飬稼穑或作男子
身爲衆生說男子之道曰田孝悌之德行仁
慈之行契道符天安人利物及其居濁而納
汚乗清而濯溜與時變化母執我固或作女
人身爲衆生就女人之道曰明安貞清烈之
性及從正昭德之志孝敬事于長仁慈臨于
紉或作乞士身爲衆生說乞士之道曰篤喜
無生豈樂自爲甘貧而樂道不怨而忘貪知

其命也寡其欲矣處清淡之地在優游之鄉
或作下賤身爲衆生說下賤之道曰宜乎恭
事主者朝夕匪懈常酌水以獻花屢誦經而
禮聖是諸化身天尊皆傳經度人故因縁經
云若有善人抄冩經教三洞大乗福流永劫
功德無邉何以故經者是上聖遺教導引愚
迷能發衆生無量道意從悟成眞衆聖修行
皆證道果次問道經曰嘗看道非言則無以
闡其奥言非道則無以立其本然無言而道
隱不若有言而道明是故先師賛乎大哉道

域驅邪德官貽祉萬神宗教五大劫年初乎
龍漢延康之紀赤明上皇之號繼乎開皇紹
運天文咸備恭惟上聖授度仙人以九誠十
善三洞四輔統之以一丅二科列之以三十
六部爰因大羅天尊演之以雲篆一百萬有
八千篇上德皇帝著之以五千八百八十有
一章道君傳六十一品開百二十門及其封
三百六十洞天建七十二郡福地叙階軄符
籙選陟遷界治蓋其誨肇興乎一音經終叶
于衆妙鳩醜巨範罔得而稱於是彊名大方

之家凡一百一萬四千五百九十有二事具
載玄都祕藏之内總明大洞妙經之元但患
後人弗能閎覽尚匪去惑擬處無爲直徂金
闕𠕏其難乎未有不學而得者也但占一言
勸善有益於修道人也偕隨音書之孤臣意
者肅敬上祝
大朝聖君睿筭億萬斯年之永


上方大洞眞元圖書繼說終篇











