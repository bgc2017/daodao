








三論同卷臨五
　彭祖攝生養性論
　孫真人攝養論
　抱朴子養生論

彭祖攝生養性論
神强者長生氣强者易滅柔弱畏威神强也
鼓怒騁志氣强也凡人才所不至而極思之
則志傷也力所不勝而極舉之則形傷也積
憂不巳則魂神傷矣積悲不巳則魄神散矣

喜怒過多神不歸室憎愛無定神不守形汲
汲而慾神則煩切切所思神則敗久言笑則
藏腑傷久坐立則筋骨傷寢寐失時則肝傷
動息疲勞則脾傷挽弓引弩則筋傷沿髙涉
下則腎傷沈醉嘔吐則肺傷飽食偃卧則氣
傷驟馬步走則胃傷喧呼詰罵則膽傷隂陽
不交則瘡疿生房室不節則勞瘠發且人生
一世久遠之期夀不過於三萬日不能一日
無損傷不能一日修補徙責神之不守體之
不康豈不難乎足可悲矣是以養生之法不

遠唾不驟行耳不極聽目不久視坐不至疲
卧不及極先寒而後衣先熱而後解不欲甚
飢飢則敗氣食誡過多勿極渇而飮飮誡過
深食過則癥塊成疾飮過則痰癖結聚氣風
不欲甚勞不欲甚逸勿出汗勿醉中奔驟勿
飽食走馬勿多語勿生飡勿强食肥鮮勿沐
髮後露頭冬不欲極温夏不欲極凉冬極温
而春有狂疫夏極凉而秋有瘧痢勿露卧星
月之下勿飢臨屍骸乏前勿睡中揺扇勿食
次露頭勿衝熱而飮冷水勿凌盛寒而逼炎

罏勿沐浴後而迎猛風勿汗出甚而便解衣
勿衝熱而便入冷水淋身勿對日月及南北
斗大小便勿於星辰下露體勿衝霜霧及嵐
氣此皆損傷藏腑敗其神魂五味不得偏躭
酸多傷脾苦多傷肺辛多傷肝甘多傷腎鹹
多傷心此並應於五行潜禀四體可理可究
矣志士君子深可慎焉犯之必不便損久乃
積成衰敗是故心爲五臧之主氣爲百體之
使動用以太和爲馬通宣以玄寂爲車關節
煩勞即偃仰導引若不營攝養之術不順和

平之道須臾氣衰於不竟之際形枯於聲色
(/之)前勞其渺渺之身憔其戚戚之思聞斯道
養深可修慎是以真人常日淡泊不親狂蕩
而愚者縱意未至損身巳先敗其神魂傷其
魄矣悲夫




彭祖攝生養性論











