










太上中道妙法蓮華經卷之二
諸仙大道品第三
爾時
諸仙大道及諸仙衆吾扵徃時求法華經即
心無倦扵諸天中常持大道求其逍遥心不
退散時有仙人來白我言我有大乘名曰妙
法蓮華經若不遺我當爲宣說諸仙大道聞
言歡喜輕毁之苦乃至一切諸苦皆從所報
種種因縁無有差殊是時
大道即說偈曰

所作業因在非爲十種多
報來如風疾勸莫向中過
順行品第四
爾時阿斯仙人勸令我故得無礙慧示我願
故使之一切群迷衆生斷其貪愛除其煩惱
邪淫妄語惡口兩舌嗔嫉憎怒毁辱殺生誹
謗駡詈偷盗欺凌謀恨奸詐積成衍尤十不
善法常行如是地獄如箭天堂莫近衆生之
苦無有出輪從迷至永常沉苦海與我天衆
無由得視碧落天外瓊臺紫府流金沙地絶

慮之所爾時
天尊端嚴自立眉放白光口出異香說逍遥
之語五雲碧落談妙法蓮華經時諸天仙衆
得聞是經從無量劫曾遇仙道今正是時無
憂無惱自在快樂祥雲繚繞一時來迎咸皆
歡喜奉辭而退



太上中道妙法蓮華經卷之二











