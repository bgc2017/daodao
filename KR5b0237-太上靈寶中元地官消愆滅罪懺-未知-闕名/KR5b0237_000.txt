








太上靈寳中元地官消愆滅罪懴中
爾時元始天尊在九土無極世界廣演大乗
敷說道要度脫衆生離諸苦惱咸令安樂是
時中元一切道俗男女皆受護度俱享逍遥
元始天尊復告中元地官及諸聖衆自今已
後天下若有人民不安三災競起五毒興行
盜賊侵陵枉遭塗炭人民失業眷屬兢惶州
縣郷坊田園蕪没生靈餓殍親戚相䟽骨肉
分離死亡至甚此是鬼兵魔王災害興行令
中元之人受諸苦惱無處存活兩兩相看不

能爲計惟宜率斂淨財十家五家同心併力
市易香油建置道場䖍請髙行道士明達經
典者禮轉
中元一百二十天尊名號至心皈命
元始真像五老上帝一切仙聖具陳情悃感
徹諸天乃遣飛天神王十極真人四直功曹
察命察録司功考過俱降道場聽民所願隨
念受福收擒爲害凶妖除滅五毒三災降下
洪恩保佑皈心庶俗名上中元齋籍玉曆永
受玄恩道慈撫育隨意所圖剋皆成就眷屬

康泰門昌族貴平安之後更專敬三光崇仰
一切靈祇自然獲慶除災請福中元地官及
諸聖衆聞天尊演說度人津梁功德無量不
可思議是時是男是女莫不稱揚讃歎一切
生死報對悉皆消滅幽關重閉並受光明苦
爽窮魂隨念往生普勸衆生至心懴禮
人各恭敬
至心朝禮中元真宰天尊
至心朝禮髙勝玄通天尊
至心朝禮玄元誕妙天尊

至心朝禮空慧凝常天尊
至心朝禮方便善救天尊
至心朝禮通真應變天尊
至心朝禮衆善慈施天尊
至心朝禮香光忍辱天尊
至心朝禮凝神玄覺天尊
至心朝禮輪轉運度天尊
至心朝禮大慈無我天尊
至心朝禮靈通品量天尊
至心朝禮運化微明天尊

至心朝禮大慧衆善天尊
至心朝禮海量無涯天尊
至心朝禮光妙髙玄天尊
至心朝禮常住虚極天尊
至心朝禮玄微德本天尊
至心朝禮輝虚度命天尊
至心朝禮㑹音開宗天尊
至心朝禮貪善樂法天尊
至心朝禮妙空真相天尊
至心朝禮舍弘品量天尊

至心朝禮智藏微達天尊
至心朝禮慧解空寂天尊
至心朝禮普照幽玄天尊
至心朝禮法本虚凝天尊
至心朝禮天寳救苦天尊
至心朝禮無量自在天尊
至心朝禮智成大滿天尊
至心朝禮平等善應天尊
至心朝禮開光濟物天尊
至心朝禮清微澄悟天尊

至心朝禮太明空解天尊
至心朝禮髙清妙慧天尊
至心朝禮開縁普救天尊
至心朝禮無量妙身天尊
至心朝禮光相萬變天尊
至心朝禮紫虚玄聖天尊
至心朝禮飛空智聖天尊
至心朝禮玉宸曜景天尊
至心朝禮梵寳太虚天尊
至心朝禮元靈等觀天尊

至心朝禮海空辨慧天尊
至心朝禮尊勝妙廣天尊
至心朝禮善願普音天尊
至心朝禮仙靈正行天尊
至心朝禮慈施興善天尊
至心朝禮威力難思天尊
至心朝禮常住慧能天尊
至心朝禮真遊本行天尊
至心朝禮香林定想天尊
至心朝禮無爲普濟天尊

至心朝禮保命上生天尊
至心朝禮落滅惡根天尊
至心朝禮智德無礙天尊
至心朝禮平等善救天尊
至心朝禮演聖開元天尊
至心朝禮延福保神天尊
至心朝禮興行妙道天尊
至心朝禮金容感應天尊
至心朝禮照用國王天尊
至心朝禮觀照虚无天尊

至心朝禮六通澄悟天尊
至心朝禮玄真妙顯天尊
至心朝禮分形通德天尊
至心朝禮元靈端淨天尊
至心朝禮無量大度天尊
至心朝禮寳頂大成天尊
至心朝禮安演無爲天尊
至心朝禮至真幽寂天尊
至心朝禮法積光明天尊
至心朝禮寳花嚴淨天尊

至心朝禮應見常容天尊
至心朝禮普照縁感天尊
至心朝禮赴應隨縁天尊
至心朝禮念度羣生天尊
至心朝禮普光勸善天尊
至心朝禮入定體常天尊
至心朝禮還魂起死天尊
至心朝禮妙保上真天尊
至心朝禮開明祖劫天尊
至心朝禮普植化生天尊

至心朝禮長生保命天尊
至心朝禮周回度世天尊
至心朝禮上極妙容天尊
至心朝禮削除罪犯天尊
至心朝禮威權自在天尊
至心朝禮超淩上界天尊
至心朝禮乗神濟物天尊
至心朝禮示見萬像天尊
至心朝禮還元歸寂天尊
至心朝禮安樂保常天尊

至心朝禮全生護命天尊
至心朝禮示籙保年天尊
至心朝禮安鎮含識天尊
至心朝禮四靈養性天尊
至心朝禮保命受生天尊
至心朝禮壽命無窮天尊
至心朝禮流演萬範天尊
至心朝禮運度八威天尊
至心朝禮玄㑹八真天尊
至心朝禮普臨萬行天尊

至心朝禮延和正化天尊
至心朝禮廣運慈善天尊
至心朝禮善濟智成天尊
至心朝禮建德明和天尊
至心朝禮常善救物天尊
至心朝禮妙樂無等天尊
至心朝禮虚無至道天尊
至心朝禮興弘德化天尊
至心朝禮敬愛慈忍天尊
至心朝禮開濟四生天尊

至心朝禮思念三徒天尊
至心朝禮弘德廣廕天尊
至心朝禮真靜應物天尊
至心朝禮變化飛空天尊
至心朝禮廣德妙行天尊
至心朝禮統乗玄都天尊
至心朝禮善證大慧天尊
至心朝禮五嶽名山府君聖衆
即日至心歸身歸神歸命
太上無極大道中元一百二十應感天尊重

念某自從累劫以來至于今日所犯抛擲經
書破壞漏爛脫落輕慢聖文之罪内外六親
眷屬闘爭妄言結惡不解之罪誹謗出家說
無神理之罪辜天負地不生慚愧之罪憎怨
父母憐惜妻子五逆兄弟之罪借貸人物金
銀玉帛寳貨以爲己用之罪買賣孤虚侵損
別人自利己身之罪私心計度大斗重秤瞞
昧王民方便侵欺之罪假託聖賢匃求功德
將財入已受用不爲置造誑妄之罪殺生淫
祀之罪如是等罪無量無邊以今發露懴悔

並乞消滅伏願中元應感天尊無極聖衆敕
下十直神仙天帝使者録其罪目攺作十齋
功德上奏天曹當令某所懴罪愆隨聲觧脫
並獲消除至心歸命禮
無上虚皇正真三寳


太上靈寳中元地官消愆滅罪懴中













