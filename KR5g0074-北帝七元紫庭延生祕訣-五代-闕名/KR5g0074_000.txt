








北帝七元紫庭延生秘訣吹一
吴赤烏二年葛仙翁受之於
太上老君至魏時葉先生傳之於世太上虛
無北帝眞要上通紫庭
魁(身)𩲃(禄)魋(福德男女)䰢(命)魓官職𩳐(壽考)
魒(妻妾奴婢)
　已上七位用燈七椀於道靖内明㸃占其
　明暗即知本位災危凡醮用晦朔之日七
　元經云此日
　北帝七元眞人下降人間檢校罪福凡人

　修醮求解災厄即得吉無不利冝以本命
　日及禄命合日相生之日犬鼠不至處剗
　削草穢浄地之上用丑亥未時祭之禮是
　謂掃地而祭亦可使白茅藉之若人能知
　星名及所食之物所行之處常得吉勝也
右件醮時皆須沐浴齋潔以燈列位每星下
用卓子一隻上安供養物各以茅香水洗過
并灑庭室於祀位之北立二錢財標候標上
錢動眞乃至矣必除殃降福也仍不可駐目
視眞座凡人但知本屬星名即得無災何況

久能醮之祀訖即看風從何方來此是求名
之方仍各减少許星糧以一囊可方一寸貯
之頭戴而行有急難三呼名求之即得本命
星君救助及求餘事亦呼本命星君
清酒異香名茶浄果油餅錢財多少計自於
人用單狀一紙列其眞位并述所求意
一陽明星(應五/七)二陰精星(應第四星第/六星一直也)三眞
人星(位别亦/不步)四玄冥星五丹元星六北極星
七天關星輔星弼星
　已上並頭戴寳冠身披霞帔手執玉簡眞

　人形狀醮時存見啓祝
第八帝星高上玉皇景光君得見增三百歲
第九尊星太徴玉帝神君又名太帝七辰元
君得見增六百歲
　已上帝王裝束並與北斗相近一云帝在
　第四星内尊在第二星内皆是
　帝王大尊之精神醮時存見常以每月初
　三二十七日夜竊候之勿令雜人見誠心
　久之無不見者二星大如七星光皆紫華
　有異常宿煥然可畏見皆叩頭請乞即再

　叩頭請乞長生飛仙及心吿臨時既見之
　後二帝君當授眞官矣
上台星名虛精求之感
帝王之夢及金玉念名求之必應
中台星名六淳求官禄興盛念名求之必得
吉遂
下台星名曲生求妻妄奴婢念名求之必遂
太徴帝君曰欲得延年長生富貴高遷須修
此術若久久步之及設醮者能拔七祖罪累
并己身災厄凡有厄患求之自滅若

帝王求道壽齊三光千變萬化福如山嶽爲
人重愛修道之者白日昇天三公卿相自感
帝王愛夢官禄興旺凡是至浄人家有此法
者辟一切病患及諸不祥昔漢劉景被百萬
賊軍圍遶飛矢如雨士卒失色唯景安然無
怖散披汗衫步七星綱默許設醮忽有神人
解圍賊皆散走此猶是常步醮之法況此祕
密眞訣皆得道眞仙口傳之按七元科每一
百年乃傳一人須有骨録者不可妄傳殃及
九祖如世人未能步綱但一月兩醮自有感

應一年辟非橫二年辟兵厄三年辟死災四
年見眞形千災萬邪莫能侵害永無患矣
第一陽明星(子生人屬之食黍米)
第二陰精星(丑亥生人屬之食粟米)
第三眞人星(寅戌生人屬之食糯米)
第四玄冥星(卯酉生人屬之食小豆)
第五丹元星(辰申生人屬之食麻子)
第六北極星(巳未生人屬之食大豆)
第七天關星(午生人屬之食小豆)
　　　醮物科

代人一十二軀白米飯命絹一匹貼體衣一
對命巾一丈二尺金環一對玉環一對鹽一
斗二升禄米一石二斗銅錢一千二百文豉
一斗二升案表紙一百二十張筆一管墨一
挺香爐浄水案一面鎮信綵東方青絹九丈
九尺南方緋絹三丈三尺西方白絹七丈七
尺北方皂絹五丈五尺中央黄絹一十二丈
二尺果子所食栗李桃棗杏胡桃乾柿梨浄
床二張一張安北壁面南上安七元圖圖用
青絹兩幅長九尺畫之

凡醮時燒香了下酒食都畢退後良久凝神
執簡躬身相去一丈五尺微呪曰
維某年某月某日某時第子具衘次云命屬
某星下稽首再拜
次對謹請上聞
七元眞君陽明陰精光眀煥赫今夜降靈享
兹薄禮暫降
天庭賜臣無畏身魂安寧除臣死籍注臣長
生所求皆得所作皆成上感
帝王下感人情衆人欽愛飛昇紫庭降臨醮

席稽首再拜
次對謹請上聞
七元眞君眞人玄冥降臣浄庭饗臣微醮知
臣丹誠願昇仙都太陰無名役使萬神六甲
六丁上感天心下救蒼生降臨醮席稽首再
拜
次對謹請上聞
七元眞君丹元北極降臣浄庭削臣死名乞
臣道力壽齊三光福慶萬億神人衞身玉女
下直降臨醮席稽首再拜

次對謹請上聞
七元眞君天關大神照耀臣身願臣長生得
爲帝賔顔如日月四時長春下界垢穢速登
上眞左盻鬱儀右携結璘玉童爲使玉女爲
親降臨醮席稽首再拜
次對斗口謹請上聞
尊帝二星北極之靈人不曾見見即長生注
臣飛仙勾臣死名福慶無窮與天齊傾速超
仙都遊行上清降臨醮席稽首再拜
次對謹請上聞

輔弼眞君一隱一顯至眞至神佐相北極環
遶紫宸願施道力成臣道因上扶天意下度
迷津降臨醮席稽首再拜
次對西座謹請上聞
上台虛精中台六淳下台曲生小臣瀝懇再
拜奉迎臣具薄禮臣意不輕盡心竭力知臣
丹誠除臣死籍注臣長生位在高遷列官天
庭心意開廓耳目聦明三魂永久七魄不傾
上朝金闕下謁玉京乘駕雲龍位作仙卿降
臨醮席稽首再拜都畢退後任眞饗食如有

心告臨時啓聞了宣讀單狀皆不可高聲及
雜人知見其天地水三官設三位於斗杓之
下其土地直日二分預燒錢供養使關奏却
穢矣
　　　祭文
維某年某月某日某時具州里衘次敢昭吿
于
上天神后北極靈殿七元眞君(事意/撰文)謹奏此
章昌犯
北極輕黷

明神倍深戰慄之至謹奏
　　　又朝夕朝禮心念之呪
謹請上聞
七元眞君陽明陰精眞人玄冥丹元北極天
關之靈去臣死籍注臣長生所求皆得所作
皆成衆人欽愛飛昇紫庭
次念謹請上聞
尊帝二星北極之靈願臣早見見即長生福
慶窮與天齊年
次念謹請上聞

三台至誠虛精六淳曲生之名願臣高遷列
官天庭心意開爽耳目聦明三魂永久七魄
不傾
　　　又北斗延生神呪念之安神延壽
北斗七元七靈玉眞貪狼巨門保臣長存禄
存文曲護臣生魂廉貞武曲衞臣生門破軍
輔弼保臣長生除却灾厄絶去邪精落下死
籍注上生名脱免三災拔散九横至眞攝鬼
群魔摧傾學道修眞願臣早成七元守衞身
飛紫庭

凡未下牀及臨卧二時存體安神捍厄之呪
皆默念一遍方卜足及卧呪曰
貪狼之諱陽明之星玉皇尊神一萬兵衆來
扶我身巨門之諱陰精之星禄存眞人文曲
玄冥廉貞丹元武曲之諱北極之星破軍之
諱天關之星七生尊神千千萬萬在吾左右
左有青龍右有白虎前有朱雀後有玄武持
幢建節在吾左右千重萬重急急如律令
此法王侯行之夷夏率服民人富昌長生久
視與天同光道人修之上昇世人行之延壽

祕密而保勿輕易之
北帝七元眞形圖帶佩之大集福慶


北斗第一陽明星眞形


北斗第二陰精星眞形



北斗第三眞人星眞形



北斗第四玄冥星眞形








北斗第五丹元星眞形







北斗第六北極星眞形









北斗第七天關星眞形








北帝七元紫庭延生祕訣
