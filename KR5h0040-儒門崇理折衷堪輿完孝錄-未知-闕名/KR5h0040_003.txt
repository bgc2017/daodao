










堪輿完孝録三卷目録
選擇條例引
龍穴陰陽五行例
年月日時陰陽例
年月日時五行例
四時陰陽五行例
三元例
五行生死例
五行生剋例
經星例緯星例

命宫例身宫例
令星例用星例
恩生仇難例年起月例
日起時例大運例
大運歲數例小運例
初限例大限例
小限例三方例
四正例夾宫例
符頭例畫夜星辰例
地盤名號例天盤宫分例

日月交會例晝夜長短例
七曜流年例太嵗例
三殺例大殺例
對冲例
目録終















儒門崇理折衷堪輿完孝録卷之三
○選擇條例引
此選擇一書固皆古今不易之埋而有補於
龍穴砂水之用者也但陰陽之定體五行之
常性與夫各位神殺皆不可不先知者因預
例條例於自以便初學凡安葬不必拘大葬
日小葬日凡堅造日亦不必拘定大堅造日
小堅造日只要龍神合中和之氣坐向得吉
曜相扶立命又得地逢時足矣然坐向星辰
之吉凶定要以七政爲主愼不可爲邪說所

惑
○龍穴陰陽五行例
自寅宫斗三度起至卯中心三度止皆屬陽
木自卯宫心四度起至辰中角十一度止皆
屬陰木自巳宫軫九度起至午中張九度止
皆屬陰火自午宫張八度起至未中井二十
七度止皆屬陽火自申宫井八度起至酉中
畢一度止皆屬陽金自酉宫畢二度起至戌
中婁四度止皆屬陰金自亥宫奎一度起至
子中危七度止皆屬陰水自子宫危六度起

至丑中斗二十二度止皆屬陽水辰末十八
度同戌末十八度皆屬陽土丑末十八度同
未末十八度皆屬陰土
○年月日時陰陽例
甲丙戊庚壬天干之陽乙辛巳丁癸天干之
陰也子寅辰午申戍地支之陽也丑卯巳未
酉亥地支之陰也
○年月日時五行例
甲乙寅卯屬木丙丁巳午屬火戊己辰戌丑
未屬土庚辛申酉屬金壬癸亥子屬水

○四時陰陽五行例
立春後三十六日屬陽木次三十六日屬陰
木又次十八日屬陽土立夏後三十六日屬
陰火次三十六日屬陽火又次十八日屬陰
土立秋後三十六日屬陽金次三十六日屬
陰金又次十八日屬陽土立冬後三十六日
屬陰水次三十六日屬陽水又次十八日屬
陰土
○三元例
十干是天元十二支是地元子中藏癸水丑

中藏癸巳辛寅中藏甲丙戊卯中藏乙木辰
中藏乙癸戊巳中藏丙戊庚午中藏丁己未
中藏乙己丁申中藏庚壬戊酉中藏辛金戌
中藏辛丁戊亥中藏壬甲此皆人元也
○五行生死例
甲木生在亥死在午乙木生在午死在亥丙
戊生寅死酉丁己生酉死寅庚金生巳死子
辛金生子死巳壬水生申死卯癸水生卯死
申凡沐浴冠帶等例皆自長生上起如長生
沐浴冠帶臨官帝旺衰病死墓絶胎養是也

○五行生剋例
木生火火生土土生金金生水水生木此是
五行相生木尅土土尅水水尅火火尅金金
尅木此是五行相尅
○經星例
危十二過子女一過丑斗三過寅尾二過卯
氐一過辰軫九過巳張十四過午柳四過未
井八過申畢六過酉胃三過戌奎一過亥星
虚房昴是太陽之位張危心畢是太陰之位
角斗奎井是木星之位尾室觜翌是火星之

位氐女胃柳是土星之位亢牛婁鬼是金星
之位箕壁參軫是水星之位
○緯星例
子丑土之位寅亥木之位卯戌火之位辰酉
金之位巳申水之位午太陽位未太陰位餘
皆奴星計附子炁附寅孛附申羅附戌
○命宫例
太陽所到之宫即是命宫太陽所居之度即
是命度(假如萬曆癸未年正月十四日卯時)
(太陽在子宫虚一度即以土爲宫主星以太)

(陽爲度主星辰時太陽到丑宫井干三度即)
(以土爲宫主星木爲度主星他倣此)
○身宫例
太陰行到之宫即是身宫太陰所居之度即
是身度(假如萬曆癸未年正月十四日卯時)
(三刻太陰到午宫柳五度即以太陰爲宫主)
(星以土爲度主星辰時太陰到未宫井十度)
(即以太陰爲宫主星木爲度主星他倣此)
○令星例
春木夏火秋金冬水四季月土是也

○用星例
木見火火見土土見金金見水水見木是也
○恩生仇難例
生我者爲恩尅我者爲難我尅者爲仇我坐
者爲主
○年起月例
甲己之年丙作首乙庚之歲戊爲頭丙辛之
嵗從庚上丁壬壬位順行流更有戊癸從何
起甲寅之上細追求(假如甲己之年正月起)
(丙寅二月即是丁卯三月即是戊辰以次順)

(行餘放此)
○日起時例
甲己還加甲乙庚丙作初丙辛從戊起丁壬
庚子居戊癸何方發壬子是眞途(假如甲己)
(日子時起甲子丑時即是乙丑寅時即是丙)
(寅以次順行餘倣此)
○大運例
甲丙戊庚壬陽年也乙辛己丁癸陰年也凡
堅造起運陽年順行陰年逆行與命家起男
子運同凡安葬起運陽年逆行陰年順行與

命家起女子運同皆從月令上起筭(假如甲)
(子年二月建丁卯順運即起戊辰己巳庚午)
(依次而行逆運即起丙寅乙丑甲子癸亥亦)
(依次而行皆論支不論干他倣此)
○大運歲數例
每月節氣在前中氣在後如立春是節氣雨
水即是中氣日月皆然凡大運止看節氣不
看中氣陽年看在前節氣陰年看在後節氣
每有三日即作一歲起筭(假如陽年立春三)
(日前用事即是一歲運六日前用事即是二)

(嵗運九日前用事即是三歲運十二日前即)
(是四歲還十五日前用事即是五歲運餘倣)
(此陰年立春三日後用事即是一歲運六日)
(後用事即是二歲運九日後用事即是三歲)
(運十二日後是四歲運十五日後是五歲運)
(餘亦倣此又或零一日者即除去不又筭零)
(二日者即加作三日筭零一日半者准半歲)
(入算)
○小運例
凡起小運皆以歲君天干爲主星命家亦云

嵗用天干運用地支亦此意也(假如甲乙年)
(木是小運丙丁年火是小運戊己年土是小)
(運庚辛年金是小運壬癸年水是小運即命)
(家嵗運是也外有月令起運皆與大運同日)
(神起運皆與小運同)
初限例
此與星家起童限相似一命二財三疾厄四
妻五福順行流六歲却從官禄起逆旋數到
命宫休(假如立命坐子則一嵗在本宫限主)
(屬二嵗行財帛宫宫分在巳限主屬水四)

(嵗行妻妾宫宫分在午限主屬太陽五嵗行)
(福德宫宫分在寅限主屬木六嵗行官禄宫)
(宫分在卯限主屬火七嵗又行轉福德宫八)
(嵗行到相貌宫宫分在丑限主屬土九嵗又)
(到命宫九嵗後起大限他宫安命皆以此例)
(推之)
大限例
凢起大限皆除初限九年外然後自命宫度
主上筭起凢一宫三十度三度管一年行過
度數即除以未行者起筭皆自右順行向左

此自命宫起限處言之餘皆十年行一宫(假)
(如立命在子宫危十一度即是十歲起限若)
(在危九度即是九歲起限若在危六度即是)
(八歲起限若在危三度即是七歲起限餘倣)
(此或立命在子宫女二度則本宫皆除盡無)
(餘行初限九年外大限即入丑)
小限例
凢起小限皆自本年太歲上算起不㧾陽年
陰年俱是自左逆行向右一年行一宫月限
自流年上數正月起日限自月上數初一日

起時限自日上數子時起(假如太歲在未未)
(上即是一歲午是二嵗巳是三歲逐宫右行)
(十三嵗又在未上周而復始一年行一宫月)
(在年上起一月行一宫日在月上起一日行)
(一宫時在日上起一時行一宫)
○三方例
申子辰亥卯未巳酉丑寅午戌艮丙辛乹甲
丁巽庚癸坤乙壬此皆三方也
○四正例
子午卯酉寅申巳亥辰戌丑未乾坤艮巽甲

庚丙壬乙辛丁癸此皆四正也
○夾宫例
壬癸夾子子丑夾癸癸艮夾丑丑寅夾艮艮
甲夾寅寅卯夾甲甲乙夾卯卯辰夾乙乙巽
夾辰辰丙夾巽巽午夾丙丙丁夾午午未夾
丁丁坤夾未未庚夾坤坤庚夾申申酉夾庚
庚辛夾酉酉戌夾辛辛乾夾戌戌亥夾乹乹
子夾壬又亥丑夾子子寅夾丑丑卯夾寅寅
辰夾卯卯巳夾辰辰午夾巳巳未夾午午申
夾未未酉夾申申戌夾酉酉亥夾戌戌子夾

亥又壬艮夾癸癸甲夾艮艮乙夾甲甲巽夾
乙乙丙夾巽巽丁夾丙丙坤夾丁丁庚夾坤
坤辛夾庚庚乾夾辛辛壬夾乹
○符頭例
一節分三㬋一㬋五日以甲己作符頭下臨
子午卯酉爲上㬋臨寅申巳亥爲中㬋臨辰
戌丑未爲下㬋凡上㬋符頭所到日時即是
交節之期如本日立春本日即遇上㬋符頭
則本日作立春氣㬋看或立春先日遇上㬋
符頭則先日作立春氣㬋看或立春後日遇

上㬋符頭則直待符頭到日方作春氣㬋看
此是超神接氣法也
○畫夜星辰例
自卯至酉爲晝當以命度爲主宜見日木土
自酉至卯爲夜當以身度爲主宜見月火金
蓋日木至皆屬陽宜於晝而不宜於夜月火
金皆屬陰宜於夜而不宜於晝水星雖屬陽
而其性無常或利於晝或利於夜
○地盤名號例
子名玄枵又曰寳瓶亥名娵訾又曰雙魚戌

名降婁又曰白羊酉名大梁又曰金牛申名
實沈又曰陰陽未名鶉首又曰巨蟹午名鶉
火又曰獅子巳名鶉尾又曰雙女辰名壽星
又曰天秤卯名大火又曰天蝎寅名析木又
曰人馬丑名星紀又曰磨蝎
○天盤宫分例
地盤十二宫雖有闊狹長短之不同大約天
干十二位即界於地支之兩間左右各分得
七度半共成十五度如癸界於子丑之間則
左分丑宫七度半右分子宫七度半共成一

十五度壬界於亥子之間則左分子宫七度
半右分亥宫七度半亦共成一十五度子宫
左右各分去七度半本宫亦止得一十五度
餘皆倣此今人皆以癸統於子壬統於子壬
統於亥又或以三七分之似此之例未免失
之偏枯决不可憑惟今之司府定時日規皆
以天干界於地支之兩間此一定之法也天
盤分度當以此爲式
○日月交會例
正月會於亥二月會於戌三月會於酉四月

會於申五月會於未六月會於午七月會於
再八月會於辰九月會於卯十月會於寅十
一月會於丑十二月會於子即官曆上望日
時刻推之則交會之時刻可知此定朔之法
也
○晝夜長短例
夏至晝極長有六十刻夜極短止有四十刻
自夏至符頭日後即有加减乘除之漸大約
以九日爲率晝漸减一刻夜漸加一刻加减
到冬至符頭之日晝極短止有四十刻方寅

午戌年占午方巳酉丑年占酉方
○對冲例
即天干受尅地支相冲是也如甲子人忌庚
午庚午生人忌丙子乙丑人忌辛未辛未生
人忌丁丑丙寅人忌壬申壬申生人忌戊寅
之類然相冲之内又有輕重不同如子生人
見午則内冲外其禍必淺若午生人見子則
外冲内其禍必深支冲而干不受尅干受尅
而支不冲者皆不在此例
觀星節要(凡三十四條)

一觀星之法先辨太陽太陰自太陽初出之
時數到所用之時則命之宫度可知自太陰
初出之時數到所用之時則身之宫度可知
皆以度主爲要宫主次之蓋宫主猶府尉也
度主猶縣令也令近民視尉尤切宫主必要
逢生得令不要受尅制不爲太陽所伏及三
方四正無星相尅更看度主又坐高强又坐
禄馬長生歲駕又逄旺得時方可爲妙
一立命立身既定更看是晝是夜晝則宜看
命度主命宫主遇日木土計氣爲用神者皆

吉見月火金孛羅者皆凶夜則宜看身度主
身宫主遇月火金孛羅爲用神者皆吉見日
木土計氣者皆凶
一造命須先看福德宫爲緊如人之生命亦
以福德爲最蓋有福則有妻子立名利致富
貴福德既虧前數者未見其可得也福德者
乃造命之主若得福居禄禄居福身主命主
入福又有日月照福德權貴蔭映之星入福
德金水夾主居福德者皆生有福之人出入
性必端厚量必寬洪而有福有壽若見土計

坐福德者作後亦可玫福或福德宫犯刑囚
耗星切不可作若悮作之必招凶禍且出人
必多刻薄凶狠奸謀詭譎好闘好殺不忠不
孝之流如福德宫無好星辰又看三合對照
有何星守照如三合對照守照俱無星亦未
可便言其吉凶更看財帛宫如何
一財帛宫亦人生受用大端也或遇福德守
財帛日月照財帛田宅互垣身命二主臨財
財帛又逢生旺得令得時作後必生有禄之
人如人既是有財則可以養妻子致奴僕既

有財亦有名若財主失經刑囚照財作後必
主財穀虚耗出愚蠧無用之人如財帛宫不
好又未可便言其吉凶又當看田宅宫何如
一田宅之位亦人生受用之源如田宅主星
不起或有福德守田宅日月照田宅身命坐
田宅作後必生有財名望之人既有田宅則
妻子皆自田宅而出若福德田宅財帛三宫
既無吉星必不可作又宜另選吉期方能爲
福
一看作後行限如何如人一生命好身吉若

行限不好却不作發福論之蓋命好不如限
好如身命好行限又好方是吉期蓋命爲魂
身爲魄限爲血氣三者須要相扶譬如人之
一身血氣稍滯則不流通故爲寒熱相攻瘡
毒並行風邪客氣得以侵之若血氣和暢其
身既壯安得有病
一行限須要向明不背方吉何謂向明夜見
火金月當限日見日木土當限皆謂向明發
福可期如日不曾見日木土星又皆獨見金
月火星照限行限又經行的殺刼殺羊刃三

殺空亡之上作後必不發福
一凡大小限以作日後交神殺禄貴以冬至
日後交命宫行度九嵗以前在小限至十嵗
上本生度起行
一造命湏要看得令爲緊如春木夏火秋金
冬水土則寄旺四季爲令令者如臣禀君令
宣眞教化生民休戚係焉以令主之不背則
赫然號令從所膽仰立春木爲令主發生則
萬木萃於春生人亦清麗煥彩然木既主令
金不可尅木乃掌時月之星金當藏刃土則

培木只伯金土參差是爲逆亂伐上禍由期
發主爲凶厄夏月火陽當空水縱泛溢豈敢
侵月令之火金廢則沮於爍石流金之勢何
所用焉亦當廢棄故夏金多行南方若金火
日用事必生酒色之徒大抵當廢之星用事
日值之後出人必志大謀踈虚空無實愚而
好自用平生快然易於退失只怕金水相合
與火爭勢爲反逆之曜以此日用事必主凶
敗秋金用事大火西流本自棄置萬木黄落
當廢之時惟金司令逆金爲禍若木火相合

即不受令又有陸梁安得不凶冬水陰沍必
藉火爲順流温助之宿土爲隄防之星皆無
傷用事之時却水木無相生之理相合氷凍
若水星夜見以之用事必生孤寒之人大抵
令星春時必借土爲栽培之宿冬月火土自
爲相生相養亦與水而濡沐雖星廢不當時
却畢竟相爲表裏皆吉只有火金月不可相
見必不能相順見之禍發令星從陽則吉爲
賛助恊翊之星逆則凶爲跋扈飛揚之宿所
以順者或引陽或從陽遠在十度不爲克奪

所謂逆者侵陽用事令星最要得日君行事
居有氣之位與命主不相背反方爲令自己
出稍爲克奪則是聽令於人令星司奪當之
必死令星司福用之必祥五星犯殿傷宿即
克奪之星也學者務宜詳察用不可怠忽
一太歲最爲緊要大凡立命須要吉星臨駕
與太歲相關攝則富貴可必若歲君不收録
則亦無用又忌殺星破駕凢作用皆以身命
與德德爲重有禄無福福將安享有命無身
命將安係

一凢殺星不要逢時要失時春木逢金冬水
逢之之類殺星失時主星有氣凢火爲殺不
宜於晝土爲殺不宜於夜木爲殺防春金爲
殺防秋水爲殺防冬火爲殺防夏此皆得時
失時之妙論
一金星若在太陽之宫名曰映進若命主在
太陽之前爲特進又名曰金星映日又曰金
星當權皆主權貴太陽之前只喜身度主命
度主及金星在前者皆作貴論若太陽之前
或是刑囚暗耗名曰誤進並皆不吉命主及

金星在太陽之後者名曰後進其福减半
一諸星並行有先有後大凡殺星則欲其前
行主星則欲其後至旦如水火二星同行水
能尅火則以水爲殺星如水星在前行則不
能尅火如火在前水在後其殺逼身最爲大
害不可不審諸星皆然經云殺前主後當膺
藩輔之權殺後主前必有徒流之患
一諸星退行有退而有力者有退而無力者
且如退而有力火金二星同行金在前火在
後而退行此殺星不敢進前以尅其金是退

而有情如或金星退遇火順行是退而逄其
殺也五曜皆然亦有退而升殿退而入垣退
而逄生皆爲吉論或退而坐殺退而逢殺或
退惡弱之宫並作凶推
一遲留伏逆五星中緊要學者不可不明遲
則忌度留則不行伏則不見逆則退行有用
之星順行爲福遲留伏逆進退减力經曰順
則優游逆則退縮留則拘繫抑欝伏則韜晦
無光如命午太陽忌木炁同躔木前日後退
之爲禍日前木後退之爲福留者用星留於

實地爲福久遠殺星留於實地爲禍不休若
留於虚地禍福皆無伏者用星伏則無力忌
星伏則無灾逆者退行也有退爲福有退爲
禍以埋推之
詩曰五星遇日須當伏三合逄陽必定留
若是對宫爲逆度不逄陽處是爲遲
一羅計截斷半天星有吉有凶或截斷諸星
在左而限行右名曰反背行限不遇諸星故
也又有升沉之不同或日間而諸曜當天截
在辰巳午未申位而有星行限從酉戌亥子

丑寅位而無星者爲不得體又有夜間斷截
在戌亥子丑寅位而有星行限從辰巳午未
申位而無星者皆爲升沉之不同並不合格
一羅計截斷半天星斗有跳出一星在外者
當專論在外一星禍福如跳出一星爲福主
禄主命主身主或官魁權貴星夜火夜月晝
木晝土皆爲得格作後必出富貴名利之人
如跳出一星爲刑囚暗耗或奴僕主羊刃劫
殺的殺主晝火晝金夜土漏出在外者皆不
合格出人必主貧賤勞碌之事度世無成不

爲吉論
一截斷不要太陽跳出如太陽隔在外名曰
孤君孤遁君而無輔極爲不好蓋太陽乃君
王之象必欲星輔佐而行或左右皆爲吉論
若太陽孤立雖親輔之人亦多遠之出人必
主勞苦
一諸星聚會有吉會有凶會吉會者爲命主
身度主官魁福禄或化權貴蔭印皆爲吉會
會雖是火羅計孛亦無害如不爲前項等星
而爲的刼羊刃等主或化刑囚暗耗皆爲凶

會學者不可不察
一身命主坐奴僕有凶有吉如貴人之命多
有身命主入奴僕而貴者亦有入奴僕而賤
者如奴僕宫主原是貴人禄馬長生帝旺爵
駕殿勳權禄之地皆出富貴利達之人如奴
僕宫主原是劫的羊刃死絶暴敗之卿而身
命限主居其上者必出勞役無成之人學者
最宜詳察
一造命湏是四正爲緊或日月照四正或金
木照四正福德照四正或用星居四正之地

並主富貴亦有火羅計孛守四强及化得好
者亦爲合格如有刑囚暗耗等星居於四正
宫中而逄相尅之曜皆主破敗
一看諸星皆如看命之法亦看三合亦看正
照方斷吉凶大抵論三合四余輕五星重對
照四余重五星輕四余乃横衝直突之曜也
一十干坐命如六甲年不要立命在金宿度
上名曰鬼尅皆主不安只喜坐生星坐水宿
名曰父母之上坐土宿名曰財帛之上坐火
宿名曰脫局之上當以意會消息得時得令

爲妙餘倣此
一身命坐禄坐貴坐長生坐庫坐駕坐殿坐
夾貴窠坐禄馬樞坐生旺卿皆主富貴不然
亦主衣食盈饒天玄賦云禄馬貴人持世立
身湏主清高咸池凶殺臨身出處必然微賤
是也
一身命坐劫的芒刃暴敗空亡死絶三殺飛
廉殺者皆主出人心險行怪不亡不義兇暴
勞苦
一夾身命要日月夾福德夾官魁夾印貴夾

三合拱之者皆吉或命度主身度主起在别
處而夾拱之者並主吉
一刼的芒刃之宫或凶星夾照其凶敗不可
勝言然無官符不成殺刃無歲破不成刼的
無病符不成疾厄此乃五行眞生殺
一官禄不要星尅其宫名曰官鬼且如官禄
在寅地却不要金星入内亦不要三合四正
宫值之皆主出人健訟不然遭官事亦無食
禄之分
一官禄福德二宫最要吉星臨之如日月居

官禄福德或福禄居官福水日金月各居官
禄行限遇之皆主發福如官福二宫無星或
弔起吉曜居其上者亦吉又看對照三合之
宫以斷休咎
一造命只可求其主星命度命主身度身主
看强弱禍福不必諸星一一高强一一得地
故經云一星得地终生貴顯吉人又云使一
星背而莫究其非縱群曜吉而莫能爲福譬
如五七員官在任不必員員皆職而其中有
一員得力則群從州縣莫不刮目觀星當以

理推其次看限主行限湏要限主高强得地
受生吉星交會方爲好限發達不然皆爲不
福
一論五星無毋推究太陽太陰躔度次舍□
𥚟福吉凶貧賤富貴十有九中蓋命宫以太
陽爲主身宫以太陰爲主主本既端何所根
蒂故日當推太陽夜當椎太陰如日間太陽
逄惡曜夜間太陰逢凶曜定主出入貧賤天
折日間吉宿逄陽夜間言星釣月必主出入
富貴顯達然猶當論其在度中與不在度中

也
一星辰俱善柔而不能作大事又要一凶星
以助其權大凡吉星多凶星少則以吉論凶
星多吉星少則以凶論如貴人之命非權殺
不能治世
一造病皆要日月明潔方爲吉論蓋天地以
日月爲主若日月明凈方始貴顯經云貴人
日月要分明日月不明非貴人
一元守之星固好又恐流年之星爲患如限
主又惡又弱流年凶星又重亦能爲灾不可

不察若限主健只是流年爲禍必候凶星出
後方好故經云元守雖然無咎流年又怕爲
災元守雖醇尤勝膏梁之有味流年爲患譬
猶横潦之無根是也故欲善選擇者必要元
守星昔吉限主不䧟衰弱者然後用之





