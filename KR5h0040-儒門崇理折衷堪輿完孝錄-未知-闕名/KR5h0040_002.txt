










儒門崇理折衷堪輿完孝録封二
譚堪輿者不過曰相形勢選吉期兩端而已
但術家流一登山舍形勢而勿論獨以封例
天星理氣等說惑人前卷既已悉略而不重
直以形氣之正爲宗矣至選期誕說惑人尤
甚有所謂諸家者有所謂雷霆者有所謂奇
門者紛紛誕妄不一而足此皆起于吕才作
通書變亂陰陽顚倒五行所以術人遂乘訛
踵弊亥豕錯陳相沿而不息也正德嘉靖間
天下怪說又甚至今僞書汙牛冲棟小人固

因之以誤人君子亦信之以自悮福未必淂
而害且隨之完孝之謂何間有偶然之合亦
積德之家陰玫之非誕術之力也彼楊公曰
識淂五行倒顚方是大羅仙此惟楊公然耳
非楊公而以拘泥之見入之則相生者而反
相尅相尅者而反相生比和者而反不和大
乖乎造化之正理矣人胡敢輕用之乃知百
家雜說悉皆幻妄奇門至理誰悟眞機惟七
政者自容成受命以來堯之欽若昊天敬授
人時舜之在璇璣玉衡以齊七政歷代帝王

所以治曆明時者胥不能外也此微而著隱
而顯乃天地造化之正理也人何悖之而事
怪異耶殊不知五運六氣即陰陽五行之代
遷者也五星七曜即陰陽五行之著明者也
代遷者常流行於天地之中而有禍有福著
明者常照臨於乾坤之内而有吉有凶是故
選擇者只須以氣運審龍神而酌量其生尅
制化之道又以星曜定坐向而推詳其遲留
伏逆之機期二者廼選擇之切要而有星曆
之可據者然氣運之行也朝夕不同用星曜

之布也晨昏不同度必以七政臺曆考之又
知推步之法方得造命眞訣不致悮事他如
温曆萬年曆一掌經之類皆不足憑也毫釐
之差千里之謬可不愼哉若山家神殺止避
其三殺太歲乘旺而已不旺不忌餘殺亦不
忌詳見於左
　　右第三十一章論選期正式
易曰至哉坤元萬物資生乃順承天觀此則
知地中生氣乘天而時行也是故爲春爲夏
天時鼓萬物之出機也地氣則隨之以出而

敷其生長之功爲秋爲冬天時鼓萬物之入
機也地氣則隨之以入而歛其收藏之化易
曰地道無成而代有終此之謂也彼龍穴砂
水生氣之行於地者也年月日時生氣之運
于天者也得乎地而不得乎天即春夏而欲
其收藏秋冬而欲其生長必不淂之數也俯
察於地者可不仰觀於天以全其陰陽並運
之正理哉但格局不可以預設變化不可以
先啚湏臨時詳山川氣運之盛衰以行其補
助尅洩之法可也是豈通書中死局所能拘

耶或問孟子曰天時不如地利地利不如人
和則天時之不足尚也明矣况古者天子七
月而葬諸侯五月而葬大夫三月而葬士踰
月而葬若拘時日此制不行所以術人有得
地即葬不論時日之說吁不然也孟子因當
時諸侯皆不得人和故較其輕重以曉之非
謂天時地利可盡廢也否則王者治曆明時
鑿池築池何爲者也古者天子七月而葬待
諸侯至諸侯五月而葬待同盟至大夫三月
而葬待同朝至士踰月而葬待六親至此雖

王者定制若葬之吉凶何嘗不擇但拘通書
選擇則此吉而彼又凶亡者利而生者又不
利踰數十年無葬期矣以七政選擇止避三
殺太歲乘旺所以年年月月可葬天時王制
兩不相悖矣彼術人謂得地即葬不拘時日
者此固中心無主抑亦急於求利之心使之
歟智者不可不察
　　右第三十二章論天時
凡造命之法皆以日干爲主月爲提綱年爲
基本時爲結果排下八字看其合何格局然

後用之倘不命局又宜更擇他局比星家不
同蓋星家所譚之命由乎天無可變之理選
擇所造之命由乎人可擇其善者而從之吾
慨世之造命者或重坐向或重亡命或重察
主或堅造重作主皆非也蓋人之生也以落
地爲命元命元純粹必然一世榮昌人之死
也以入地爲命元命元旺相自然宗祀長遠
此理之不可誣者若坐向定於開闢之初生
命定於降生之始亡命則既已有死日在前
矣此不過避其對冲而已以此數者爲重命

曷以造是以善造命者須擇上格八字審氣
推星二者兼盡方成全局蓋氣之盛衰禍福
之基也此爲極重星辰之顯晦禍福之柄也
亦不可輕故必木取木爲主火取火爲主土
取土爲主金取金爲主水取水爲主四柱務
合中和吉星宜坐實得時凶星宜落䧟逢空
然後可用否得龍氣有過不及之患而星辰
又不合度雖合富貴極之格何益哉
　　右第三十三章論造命
選擇造命之法須先定格局而格局則有日

月對照格有日月合照格有三方拱照格
四正拱照格有支干夾照格有貼身夾照格
有帝星夾宫格有帝星到山格三吉同照格
格雖多端必以太陽太陰爲主乃上格也日
月對照格多在望日日月合照格多在朔日
日月三方拱照格多在初十二十日日月四
正拱照格亦在望日支干夾照格多在初五
六廿五六貼身夾照格多在初二三廿八九
若本日合淂一格則山山皆可作用惟用時
不同耳如卯時上四刻合格可作子山午向

則下四刻可作癸山丁向辰時上四刻即可
作丑山未向辰時下四刻即可作艮山坤向
隨時順行廿四山山山倣此止有三殺乘旺
之山併太歲所占之山皆不可犯若帝星合
太陽諸式又止有夘時可用餘時皆不合朔
日要防日食望日要防月食若未食之先復
明之後亦不深忌外有二德拱照官福拱照
田財拱照文書文魁拱照科名科甲拱照諸
格皆貴但不若太陽爲主者之尤愈也雖然
此不過匠者之規矩射者之彀率而已矣至

若運規矩以方圓執彀率以中鵠者則存乎
其人耳詳觀圖式于后
　　右第三十四章論格局
選擇之法以造命爲重而造命之訣以立身
立命爲重蓋太陽猶父人受氣於父而命生
焉故立命當查太陽所躔之度爲命度太陰
猶母人成形於母而身生焉故立身當查太
陰所躔之宫爲身宫今星家以生時加太陽
數至卯上安命者固非也以本日太陰到處
即指其爲身者亦非也蓋太陽本是左旋每

一時行一宫足故冬至前後太陽出在辰時
則辰上起太陽順數至所用之時即是命宫
夏至前後太陽出在寅時則從寅上起太陽
順數至所用之時即是命宫餘時太陽出在
卯時當從卯時上起太陽順數至所用之時
即是命宫此安命之定式也太陰亦左旋一
時行一宫弱故當查太陰何時到何度即就
本度上順數本時起數到所用之時即是身
宫餘倣此此安身之定式也但太陰有晨昏
之度而晨昬之中又有漸次不同如秋分起

至次年春秋止晨度皆在卯其實止有十六
十七十八在卯十九二十在辰廿一廿二廿
三又在巳廿四廿五又在午廿六七八又在
未廿九三十又在申白露起至次年清明止
昏度皆在酉其實止有初一初二初三在酉
初四五即在戌初六七八又在亥初九十又
在子十一十二十三又在丑十四十五又在
寅自穀雨起至秋分止昏度皆在戌又當自
戌上順數起自情明起至白露止昏度皆在
寅又當自寅上數起太陽一日一週今人逢

卯安命太陽寧有時時在卯之理乎太陰亦
一日一週特不及日十二度而已今人即以
本日太陰到處安身太陰寧有時時皆在一
宫之理乎此理甚明但智者不加察耳此所
以推星者多不驗而造命者胥失眞也歟
　　右第三十五章論身命
凢選擇家審氣之㳒定要看大勢龍從何來
到頭胍從何止如大勢龍從南來到頭翻身
結喉坐西此則當補到頭之脉以爲大勢財
局若補大勢之龍則到頭受尅其禍甚速餘

倣此又或大勢龍從東來到頭結喉坐北此
則當補到頭之脉以爲大勢之生氣若補大
勢之龍必洩到頭之氣其泠退之患必不旋
踵若洩之太過必主傷人餘放此又有大勢
龍從北來到頭結喉坐東此則但當補大勢
龍以爲到頭之生氣若補到頭之脉必洩大
勢之氣暫時雖不見祻而衰敗之患胎于此
矣餘倣此今術人止以到頭一節氣胎爲主
者不過欺人于一時而已其如後患何凢觀
大勢皆以本龍出脉爲主而中間之曲折不

拘也凢觀到頭必以穴後一節爲主而此後
亦不拘也雖然五氣迭居本無定在使其得
中和之龍居之歟則作福必大雖坐山之尅
洩無妨或者以過不及之龍居之歟則其作
禍亦大縱使坐山生旺何益所以古人有實
乘虚坐之論亦以龍神爲主而坐山之陰陽
五行不盡拘也止要取得吉星到坐或到向
到三方或到四正或到拱夾之宫皆吉至于
凶星止避其乘旺而已凶星衰弱亦不忌裁
酌存乎其人耳

　　右第三十六章論審氣
凢推星之法必以七政臺曆爲主皆在山何
方隅上用之如太陽太陰帝星恩星皆至吉
之神也令星用星福星行吉之神也歲德天
德月德月合與夫貴人□馬田財宫福文昌
文魁科名科甲等星皆助吉之神也或到山
或到向或在三合或在四正或在得時有用
之宫或在左右夾拱之宫皆吉兆也至若仇
星難星三殺太殺太歲等神皆當避之使其
乘旺得地爲禍亦大衰䧟空亡不忌蓋吉則

趨之㐫則避之此選擇之要法也况天垂象
見吉㐫正在七政止考之推星之㳒詎可缺
歟
　　右第三十七章論推星
嘗聞太極生陰陽陰陽生五行五行變化而
萬物之生成備焉此造化之定理亘萬古而
不易者也其在天也則見於日月星辰而五
行順布其在於地也則見於山川動植而五
氣流行其在人也則健順成德而五性五倫
出焉混闢之初天也乃洩於河圖洛書以發

聖人之神智蓋使之闡明陰陽五行之體而
示斯民以趨吉避凶之途也觀圖以五十居
中書以五居中即太極之象也圖書皆奇數
二十偶數二十即陰陽之數也圖以一六居
北屬水二七居南屬火三八居東屬木四九
居西屬金五十居中屬土而寄旺於四隅以
洛書易位之後觀之其生胷之數亦與河圖
相爲經緯故上自三皇下及百王凢治曆明
時悉本于此令之曆家因之始足以推步天
文醫家因之始足以推究氣㬋星家因之始

足以推人之壽夭窮通况乎地理又所以承
天時行而爲斯民福蔭之基也又可悖造化
之正埋而從怪誕之說乎惜乎吕才作洪範
五行已非正埋而凈陰凈陽之說尤爲悖理
之甚不知二五本原固如是乎柰一人作俑
于前後世術家踵而蹈之以網一時之利遂
貽天下之害斯民固罹其害而不知術人啚
獲其利而弗顧不亦深可痛哉惟我
太祖高皇帝　龍飛淮甸　闢乾坤于再造
　覺顓蒙于述途猶　慮通書數十種胥爲

民害於是　洪武九年益　禁僞造盡燬僞
書復　令監官訂正選擇曆書　頒行天下
垂法後世皆所以明陰陽之正傳開示趨吉
避凶之玄鑑也故述其畧云
　　右第三十八章論二五
觀河圖奇偶之數則知陰陽五行之原其一
生一成各得自然之妙皆天地化育之精華
發洩之以示人者也如天一生水地六成之
居北方亥子之位故自亥宫奎一度起至子
宫危七度止皆屬陰水自子宫中危六度起

至丑中斗二十二度止皆屬陽水地二生火
天七成之居南方巳午之位故自巳宫軫九
度起至午中張九度止皆屬陰火自午中張
八度起至未中井二十七度止皆屬陽火天
三生木地八成之居東方寅卯之位故自寅
宫斗三度起至卯中心三度止皆屬陽木自
卯中心二度起至辰中角十一度止皆屬陰
木地四生金天九成之居西方申酉之位故
自申宫井八度起至酉中畢一度止皆屬陽
金自酉中畢初度起至戌中婁四度止皆屬

陰金天五生土地十成之雖居中宫而其氣
寄旺於四隅故自辰未十八度併戌末十八
度皆屬陽土自丑末十八度併未末十八度
皆屬陰土週天三百六十五度零四分度之
一五行各得七十二度有奇此皆自然之數
一定而不可易者也十二天于皆界於地支
之兩間雖居其位而不變其所屬如乾在戌
亥之間右邊七度半在戌即以陽土論左邊
七度半在亥即以陰水論壬界於亥子之間
右邊七度半在亥即以陰水論左邊七度半

在子即以陽水論餘倣此他如前輩之言八
卦初不過明天氣之流行耳亦未嘗以八卦
而變易地支之陰陽五行也蓋古之羅經只
有十二地支準河圖一定之數也後世添八
十二天干只是湊成二十四位以應一年二
十四氣也即以天干而變易地支之陰陽五
行固非也八卦只是驗天氣之運行而已即
以八卦只變易地支之陰陽五行亦非也末
世不悟此機而設爲天星卦例之謬者固感
世之大蠧而學者亦不加察而信從之且牽

合互會聖爲邦說以亂眞者彼蓋不知陰陽
五行之理乃天地造化自然之妙機非人智
力所能損益者也
　　右第三十九章論山向二五
日月同躔謂之朔對躔謂之望月光平分謂
之弦月光既盡謂之晦五星遇日則伏三合
則留近日則疾遠日則遲遲甚而留留久而
退退久而順行太陽怕羅㬋太陰怕計都木
怕金旺火怕水旺土怕木旺金怕火旺水怕
土旺太陽喜晝太陰喜夜旺木喜金旺大喜

水旺土喜木旺金喜火旺水喜土水弱愛金
金弱愛土土弱愛火火弱愛木木弱愛水水
衰不生木木衰不生火火衰不生土土衰不
生金金衰不生水春土不尅水夏金不尅木
季水不尅火秋木不尅土冬火不尅金此皆
七政之要法也學者不可不知
　　右第四十章論七政
經星之列於天者有二十八宿共三百六十
五度零四分度之一雖有升沉實無轉移天
運左旋一日一週而又過一度日月五星氣

孛皆順天左旋惟計羅二星乃是右轉此儒
者之言萬世不易雖革象新書亦言之詳矣
但曆家因其不便推筭遂云天左旋日月五
星皆右轉凢二十宫行度次序皆自左數至
右取其推步之捷乃作曆之法也今欲選擇
吉期宜從前說方始時刻不差凢者七政行
度定須自右順行轉左惟羅計以逆行推之
如女二在子女一過丑斗四在丑斗三過寅
尾二在寅尾一過卯氐二在卯氐一過辰軫
十在辰軫九過巳張十五在巳張十四過午

柳四在午柳三過未井九在未井八過申畢
七在申畢六過酉胃四在酉胃三過戌婁二
在戌婁一過亥危十三在亥危十二過子危
五是壬子之界女九是子癸之界牛一是癸
丑之界斗十一是丑艮之界箕六是艮寅之
界尾十一是寅甲之界心一是甲卯之界氐
九是卯一之界亢二是乙辰之界軫十七是
辰巽之界軫二是巽巳之界軫六是巳丙之
界張七是丙午之界柳十二是午丁之界鬼
初是丁未之界井斗是未坤之界井一是坤

申之界畢十四是申庚之界昴十是庚酉之
界胃十一是酉辛之界婁八是辛戌之界奎
九是戌乾之界壁三是乾亥之界室五是亥
壬之界數雖逆筭實是順行虚七虚六之間
子之中也星六星五之間午之中也子午之
中過宫之機軸也其各宫度數次序本宜改
正向左順行但恐初學駭愕姑仍其舊亦不
妨特推步宜詳細耳
　　右第四十一章論過宫
地理分四十四山曆書亦分二十四時時與

山每每相應凢定時之法必湏逐時逐刻考
騐方可查得星辰躔度之次否則定是悮事
蓋地支十二時一定之局也而天干十二時
即界于地支之兩間如亥正三刻起至子初
二刻止此屬壬時子初三刻起至正二刻止
方是子時子正三刻起至丑初二刻止此屬
癸時丑初三刻起至正二刻止方是丑時丑
正三刻起至寅初二刻止此屬艮時寅初三
刻起至正二刻止方是寅時寅正三刻起至
卯初二刻止此屬甲時卯初三刻起至正二

刻止方是卯時卯正三刻起至辰初二刻止
此屬乙時辰初三刻起至正二刻止方是辰
時辰正三刻起至巳初二刻止此屬巽時巳
初三刻起至正二刻止方是巳時巳正三刻
起至午初二刻止此屬丙時午初三刻起至
正二刻止方是午時午正三刻起至未初二
刻止此屬丁時未初三刻起至正二刻止方
是未時未正三刻起至申初二刻止此屬坤
時申初三刻起至正二刻止方是申時申正
三刻起至酉初二刻止此屬庚時酉初三刻

起至正二刻止方是酉時酉正三刻起至戌
初二刻止此屬辛時戌初三刻起至正二刻
止方是戌時戌正三刻起至亥初二刻止此
屬乾時亥初三刻起至正二刻止方是亥時
一日十二時共分百刻每一時八刻有奇所
以有初刻有初初刻皆零數也加起天干十
二時則每一時止有四刻强如正月太陽卯
初三刻在子則乙時必然到癸辰時即到丑
巳時到艮以次而推莫不皆然每日皆從太
陽到處數卯時起一時到一山惟冬至前後

又從太陽到處數辰時起夏至前後又從太
陽到處數寅時起七政氣孛皆隨時左旋惟
計羅二星乃是逆時右轉此是查時刻以考
星纏之要法學者必不可忽
　　右第四十二章論定時
朱子曰天道與日月五星皆是左旋天道一
日一週天而常過一度日亦一日一週天起
度端終度端故比天道常不及一度月行不
及十三度十九度之七今人却云月行速日
行遲此錯說也但曆家以右旋爲說取其易

見日月之度耳觀朱子此言則知七政皆左
旋所以擇時日者不可不知今之星家亦失
之遠矣
臨川昊氏曰古來曆家非不知七政亦左行
但順行不可筭只得將其逆退與天度相值
處筭之因四後遂謂日月五星逆行也今當
以太虚中作一空盤以天與七政陳其遲速
天行最速一日過了太虚空盤一度鎭星之
行比天稍遲於太虚空盤雖過了些子積二
十八個月則不及天三十度歲星之行比鎭

星尤遲積十二個月與天爭差三十度熒惑
之行比歲星更遲積六十日與天爭差三十
度太陽之行比熒惑又遲在太虚盤中一日
行一周匝無餘無欠比天行一日不及一度
積一月則不及天三十度太白之行稍遲於
太陽但有疾時遲疾相準則與太陽同辰星
之行又遲於太白亦有疾時遲疾相準則與
太白同太陰之行最遲一日或不及天十二
度或十三度或十四度其行遲故退度最多
今人不曉以爲逆行則謂太陰之最速也今

次其行之遲速天一土二木三火四日五金
六水七月八天土木火其行之速過於日金
水月其行之遲不及日此其大率也即此二
說而觀之則知天與七政皆左旋無疑矣欲
喜選擇之妙用者不可不察諸
泰和周氏曰天以純陽之體而左旋一日一
夜行一周而又過一度以其行過處一日作
一度周天之體所謂三百六十五度四分度
之一者原於此也鎭星之行次之積二十八
月比天爲少三十度歲星又次之積十二月

已少三十度熒惑又次之積兩月亦少三十
度太陽又次之一日行天一周比天爲少一
一度積至三百六十五日四分日之一則天
所過之度又恰周得本數而日所遲之度亦
恰盡得本數遂與天會於初纏而成一年太
白又扵太陽辰星又次於太白但有時而疾
遲疾相準亦能與太陽同惟太陰最遲一日
比天不及十三度十九分度之七積二十九
日九百四十分日之四百九十九遂與日會
而成一月十二會得日三百五十四九百四

十分日之三百四十八是一歲月行之數也
是天與日月五星皆繞地左旋古惟云天左
旋者蓋七政之進數爲順天而左退數爲逆
天而右曆家以進數之多難筭退數徑捷易
推故步其退數而謂之右行蔡氏以爲西□
九丸曆是順莫則彼當知皆左旋矣○子月
日在斗昬壁旦軫與月會於星紀○丑月日
在女昏婁旦氐與月會於玄枵○寅月日在
室昏參旦尾與月會於娵訾○卯月日在奎
昏弧旦建與月會於降婁○辰月日在胃昏

星旦斗與月會於大梁○巳月日在畢昏翼
旦女與月會於日沈○午月日在井昬亢旦
危與月會於鶉首○未月日在柳昏火旦奎
與月會於鶉火○申月日在翼昏建旦畢與
月會於鶉尾○酉月日在于角昏旦觜與月
㑹於壽星○戌月日在房昏虚旦柳與月會
於大火○亥月日在尾昏旦星月㑹於析木
已上皆擇日之在用不可缺也
　　右第四十三章論天文
天之元氣無形日見觀斗綱所指之辰可知

矣斗有七星一曰魁五曰衡七曰杓此三星
謂之斗綱假如建寅之月昏則杓指寅夜則
衡指寅平旦魁指寅他月倣此凢斗指寅卯
之月宜作東方龍斗指巳午之月宜作南方
龍斗指申酉之月宜作西方龍斗指亥子之
月宜作北方龍斗指辰戌丑未之月宜作四
隅龍蓋斗柄之所指即天之元氣所在也因
其氣之所在而善以乘之作福甚速如春種
稻秋種夾未有不生者也
　　右第四十四章論天運

玄枵之次其辰在子
　此是齊之分野屬青州今山東登州萊州
　青州濟南東昌是也
星紀之次其辰在丑
　此是昊越分野屬楊州今南京十四府浙
　江十一府江西三十府廣東十府及廣西
　梧州福建各府是也
析木之次其辰在寅
　此是燕之分野屬幽州今北直隸河間保
　定永平隆慶宣府保安遼東是也

大火之次其辰在卯
　此是宋之分野屬尉州今南直隸豐沛之
　地是也
壽星之次其辰在辰
　此是鄭之分野屬兖州今河南閉封汝寧
　之地是也
鶉尾之次其辰在巳
　此是楚之分野屬荆州今河南南陽陜西
　漢中湖廣武昌等十府四川夔州半入廣
　西桂林南寧之地是也

鶉火之次其辰在午
　此是周之分野屬營州今河南一府柳屬
　貴州之銅仁星張屬河南之南陽
鶉首之次其辰在未
　此是秦之分野屬雍州今河南洛陽陜西
　都司西平鞏昌延綏寧夏雲南鶴等軍民
　府是也
實沈之次其辰在申
　此是晋魏之分野屬梁州今山西太原大
　同平陽澤潞四川順慶於籓疊溪雲南十

　五府貴州八府是也
大梁之次其辰在酉
　此是趙之分野屬冀州今北直隸眞定順
　德廣平是也
降婁之次其辰在戌
　此是魯之分野屬徐州今之山東兖州是
　也
娵訾之次其辰在亥
　此是衛之分野屬弁州今北直隸大名河
　南彰德懷慶衛輝是也○凡造葬欲斷何

　人科第官居何地皆不可不知
角斗奎井四宿屬木其氣相於冬旺於春火
躔其度則爲恩金躔其度則爲仇水躔其度
則爲用土躔其度則爲難夏秋休囚禍福皆
輕
亢牛婁鬼四宿屬金其氣相於夏季旺於秋
水躔其度則爲恩火躔其度則爲仇土躔其
度則爲用木躔其度則爲難冬春休囚禍福
皆輕
氐女胃柳四宿屬土其氣相於夏旺於夏季

金躔其度則爲恩木躔其度則爲仇火躔其
度則爲用水躔其度則爲難秋冬休囚禍福
皆淺
房虚星昴四宿屬太陽利於晝而不利於夜
心危畢張四宿屬太陰利於夜而不利於晝
尾室觜冀四宿屬火其氣相於春旺於夏土
躔其度則爲恩水躔其度則爲仇木躔其度
則爲用金躔其度則爲難秋冬休囚禍福亦
淺
箕壁叄軫四宿屬水其氣相於秋旺扵冬木

躔其度則爲恩土躔其度則爲仇金躔其度
則爲用火躔其度則爲難夏秋休囚禍福亦
不重
　已上恩用旺相者吉休囚者凶仇難旺相
　者凶休囚者吉
　　右第四十五章論經星
日太陽之精人君之象也其體徑一度半自
東而西一日一周天比天行欠一度所行之
路謂之黄道與赤道相交半出黄道外半入
黄道内冬至之日黄道出赤道外二十四度

去北極最遠日出辰時入申故時寒晝短而
夜長夏至之日黄道入赤道之内二十四度
去北極最近日出寅日入戌故時暑晝長而
夜短春分秋分黄道與赤道相交當兩極之
中日出卯日入酉故時和而晝夜均焉月大
陰之精后妃之象也體亦徑一度半自東而
西一日一周比天行不及十三度百分度之
三十七二十七日退一周天所行之路謂之
白道與黄道相交半入黄道内半出黄道外
出入不過六度如黄道出入赤道二十四度

也陽精猶火陰精猶水火則有光水則㑹影
故月光生於日之所照魄生於日之所不照
當日則光明就日則光盡與日月同度謂之
朔分天體爲四分初八廿三月行近日一分
謂之近一遠日三分謂之遐三分受日光之
度故半明半暗魄如弓張上弦昬見故光在
西下弦旦見故光在東衡分天中謂之望十
五日之昏日入月岀東西相望光滿而魄死
也光盡體復謂之晦三十日月行近日光體
皆不見也凡日月順度而又交照山向之時

堅造安葬皆吉月行於白道與黄道正交之
䖏在朔則日食在望則月食日食者月體掩
日光也月食者月入暗虚不受日光也凢日
食月食之時不可堅造安葬○五緯是五行
之精木曰嵗星春爲令星宜作東方龍火曰
熒惑夏爲令星宜作南方龍土曰鎭星四季
爲令星宜作四隅龍金曰太白秋爲令星宜
作西方龍水曰辰星冬爲令星宜作北方龍
凡日月之交食星辰之變異以所臨分野占
之或吉或凶各有當之者矣故選擇者不可

不知
　　右第四十六章論緯星
卜氏曰某州某郡分野可斷此亦非妄語也
蓋天有分星地有分野上感下應一定而不
可移者也如秀砂秀水出在卯必主卯生人
貴或卯乙年成就功名皆可預卜矣又或穴
前秀砂秀水在酉即可占其居官多在趙分
或秀砂秀水現在戌即可占其居官多在魯
地餘可例推無不響應然此特論其砂水已
也又要審其龍穴果是貴格而氣運又當方

盛之時者百發百中否則不驗
　　右第四十七章論星土
朱子曰帝者天之主宰擇日當首重之然通
書所譚帝星皆無可考愚于易與禮經得之
月令于三春則曰其帝太皥其神勾芒此蒼
精之君木官之臣所謂青帝也于盂仲夏則
曰其帝炎帝其神祝融此赤精之君火官之
臣所謂赤帝也于季夏月則曰其帝黄帝其
神后土此黄精之君土官之臣所謂黄帝也
于三秋則曰其帝少皥其神蓐收此白精之

君金官之臣所謂白帝也于三冬則曰其帝
顓頊其神玄冥此黑精之君水官之臣所謂
黑帝也又稽易繫辭曰帝出乎震齊乎巽相
見乎離致役乎坤說言乎兊戰乎乾勞乎坎
成言乎艮合而觀之曰天之主宰總一帝也
一分而爲四矣四分而爲八矣不但已也是
故驚蟄三候到甲春分三候到卯清明三候
到乙所謂帝出乎震此也穀雨三候到辰立
夏三候到巽小滿三候到巳所謂齊乎巽此
也芒種三候到丙夏至三候到午小暑三候

到丁所謂相見乎離此也大暑三候到未立
秋三候到坤處暑三候到申所謂致役乎坤
此也白露三候到庚秋分三候到酉寒露三
候到辛所謂說言乎兊此也霜降三候到戌
立冬三候到乾小雪三候到亥所謂戰乎乾
此也大雪三候到壬冬至三候到子小寒三
候到癸所謂勞乎坎此也大寒三候到丑立
春三候到艮雨水三候到寅所謂成言乎艮
此也由七十二候而三百六十五日四分日
之一可類推巳故帝所到之期乃吉期也帝

所臨之方乃吉方也楊公曰春作東方吉夏
作南方吉季夏作西南方吉秋作西方吉冬
作北方吉亦此意也今人不信經典之言而
信無稽之論惑亦甚矣
　　右第四十八章論帝星
或曰東方木南方火西方金北方水四隅土
此一定之位也今五星又以子丑爲土以寅
亥爲木卯戌爲火辰酉爲金巳亥爲水午爲
太陽未爲太陰此無乃在天之五星與在地
之五行不同歟曰五星五行其埋一也蓋子

丑是土之本宫非直指子丑爲土也寅亥是
木之本宫非直指寅亥爲木也卯戌是火之
本宫非直指卯戌爲火也辰酉是金之本宫
非直指辰酉爲金也巳申是水之本宫非直
指巳申爲水也午爲太陽之宫未可直指午
爲太陽也未爲太陰之宫未可直指未爲太
陰也如金生扵麗水未可直指麗水爲金也
玉出於崑崗未可直指崑崗爲玉也或曰七
政所居之宫亦有義乎曰懸象於天莫大乎
日月故日居午月居未成形於地莫大乎土

故土居子丑運行於天地間莫大乎四時故
木居寅亥即春令也火居卯戌即夏令也金
居辰酉即秋令也水居巳申即冬令也一星
盤之間而乾坤大造化存焉然則舜之齊七
政豈無謂歟可見七政選擇所最重者或又
曰二十八宿内有星日焉虚日鼠房日兔昴
日雞然則在天果有四日乎曰否此皆太陽
流行之位如古者天子廵狩四方每方必有
明堂相似即指明堂爲天子可乎不獨此也
二十八宿分度盡皆七政流行之次即如今

之撫按官每府縣必有行臺是也善悟者其
自得之
　　右第四十九章論五星辨疑
古人植八尺之臬以定東西南北則偏方之
日影定是與中土不同玄針則動而有常者
也又不可以此例論其子午定向易地皆然
即如古人論中字曰在堂以堂之中爲中在
室又以室之中爲中地雖不同莫不各一其
中也今人議偏方之針與中土不同者悮矣
但以戀夫益子之說考之則子午正針畧兼

壬丙此是確論
　　右第五十章論中針
歷騐太陰太陽山家至吉之神也故造命選
擇皆當以此爲重所以已上俱說皆自太陰
太陽言之若五星四餘定要逐時查考難以
預定因立二曜流行定局于後以便初學雖
無流年臺曆亦可趨吉避凶
太陽　陳希夷曰日者陰中之陽君象也其
德至剛其體至健其行天所以分晝夜别寒
暑一日一週天而比天爲不及一度一嵗之

積恰與天㑹故日有三道者黄道也北至東
井去極近南至牽牛去極遠東至角西至婁
去極中是中道南道北道爲三道也蓋南極
至於牽牛則爲冬至晝四十刻夜六十刻極
北至於東井則爲夏至晝六十刻夜四十刻
南北極中東至於角西至於婁則爲春分秋
分晝夜各五十刻凡天行之分正月雨水中
氣後太陽躔亥娵訾之次其應甲丙庚壬二
月春分中氣後太陽躔戌降婁之次其應艮
巽坤乾三月穀雨中氣後太陽躔酉大梁之

次其應癸乙丁辛四月小滿中氣後太陽躔
申實沈之次其應甲丙庚壬五月夏至中氣
後太陽躔未鶉首之吹其應乾坤艮巽六月
大暑中氣後太陽躔午鶉火之次其應癸乙
丁辛七月處暑中氣後太陽躔巳鶉尾之次
其應甲丙庚壬八月秋分中氣後太陽躔辰
壽星之吹其應乾坤艮巽九月霜降中氣後
太陽躔卯大火之次其應癸乙丁辛十月小
雪中氣後太陽躔寅析木之次其應丙庚甲
壬十一月冬至中氣後太陽躔丑星紀之次

其應艮巽坤乾十二月大寒中氣後太陽躔
子玄枵之次其應乙丁辛癸其所躔之分乃
光所照之方大可扦立三方四正用之亦可
叨光是名山家帝駕所在之處謂之嵗空凢
天星地殺皆可制伏遇房虚昴星四躔者爲
太陽升殿用之尤吉若值日蝕天變者太不
堪用切忌之
太陰　陳希夷曰月者陽中之陰后妃之象
也其德至柔其體至順其行天所以佐理太
陽驗之夜影以爲消息月本無光麗日而明

以不明之體言之則純陰而象坤晦朔之時
也越三日不及三十七度强而生明始資日
之明而有光因謂之朔謂陽之初生也昏見
於庚越八日不及日九十八度强而資日之
半明因謂之上弦謂陽之將半也昏見於丁
越十五日不及日一百八十二度半强與日
對望資日之全明而大圓因謂之望謂三陽
備見也昏見於甲又三日不及日一百九十
五度强而生魄與日之望偏而陰魄始生因
謂之魄言陰復生也晨見於辛又五日不及

日八十一度强而半晦半資日之明因謂之
下弦言陰生至半也晨見於丙又六日去日
之四百九十分則不及盡三百六十五度四
分度之一而與日交㑹月之明全不能相資
復晦而不明因謂之晦盡没於乙其行天之
度一日之行得三百五十二度八百二十八
分六釐在日而不及十二度十九分度之一
在天而不及十三度十九分度之七積二十
九日九百四十分日之四百九十九而與日
會合於辰吹之所是爲一月十二會得三百

五十四日九百四十九分日之三百四十八
分而與天㑹是爲一嵗也故月有九行九行
者黑道二出黄道北赤道二出黄道南白道
二出黄道西青道二出黄道東並黄道共九
行也故立春春分從青道分度在甲立秋秋
分從白道分度在庚立冬冬至從黑道分度
在壬立夏夏至從赤道分度在丙共日月合
度之辰三合照臨之方爲天德月德之星故
三月建辰日月會於酉出於庚入垣於壬故
天月德在壬六月建未日月會於午出丙入

垣於甲故二德在甲九月建戌日月會於卯
出甲入垣於丙故二德在丙十二月建丑日
月㑹子出壬入垣於庚故二德在庚蓋子午
爲日月之始終卯酉爲日月之出没故其分
度多而有太陽太陰也其他月分所臨之宫
乃太陰升殿入廟之時大可扦立凡天曜地
殺盡可制伏若值月蝕天變者大凶
　太陽永定圖
冬至(本日箕四)小寒(本日斗十)大寒(本日牛)
(三)立春(本日虚一)雨水(本日危七)驚蟄(本日)

(室七)春分(本日璧三)清明(本日奎九)穀雨(本)
(日婁七)立夏(本日胃九)小滿(本日昴八)芒種
(本日畢十一)夏至(本日井初)小暑(本日井十)
(四)大暑(本日井廿九)立秋(本日柳十)處暑(本)
(日張五)白露(本日翼三)秋分(本日翼十八)寒
露(本日軫十三)霜降(本日角九)立冬(本日氐)
(三)小雪(本日房二)大雪(本日尾二)
　假如冬至本日太陽在箕四次日即在箕
　五又吹日即在箕六以次數去節節皆然
　太陰永定圖

正月(初一二子)二月(初一二亥)三月(初一二)
(戌)四月(初一二酉)五月(初一二申)六月(初一)
(二未)七月(初一二午)八月(初一二己)九月(初)
(一二辰)十月(初一一卯)十一月(初一二寅)十
二月(初一二丑)
　假如正月初一二太陰在子初三四五即
　入亥初六七即入戌以次數去月月皆然
　○已上皆日月運行之度驗於當時而不
　易者也日月之宫既定則命宫身宫可知
　而五星四餘可推矣此選擇之要務也學

　者其首重之
　　右第五十一章論二曜
木德東方號嵗星厥色亦維青行有留伏順
與逆常度見諸曆留時名曰長喪曜减福興
灾兆入逆又名災愁星主禍却非輕伏時乃
號天欄杆禍福總無干此星順軌無他曜致
福定湏驟當其順軌遇刑星减半福力輕其
行六日歷一度此一非常路或時三日一度
遊或時五日週大抵一年移一宫此是總行
踪十二年中一小週密度要詳求幾時歷遍

大週天八十有二年○若是東方龍得之大
可扦立不間天懼地殺俱可降伏遇角斗奎
并爲入廟箕壁參軫爲得勢值順軌者吉伏
逆者凶
　　右第五十二章論天機(此章至六十章)
　　(皆饒安李氏論)
南方熒惑火之精列象甚分明行有疾遲並
順迸伏留宜詳識遲留伏逆總興灾順軌主
福來入留改號曰天虹招火最爲凶逆號天
攻破家星瘟疫遭天刑入伏名號黑天曜作

惡極殘暴入垣旺樂總爲祥權䊮煥文章其
行大度細推論莫作等閑星一十八時週一
度乃建順遊路五十日内一宫移此際任施
爲降福湏知在此時坐向總相宜更遇入□
旺樂宫催春怏如風此星專主文章貴□元
登及第更主神童入廟廊宰相近君王若遇
遲留井伏逆二日一度歷兩月絻方過一官
此際極興凶疾行七日過五度四十五日一
宫就遲退行時三四月拾好一宫越二年歷
一小週太妙訣不輕傳七十九載大週天密

度細精研○南方龍得之大可扦立三合四
正亦吉遇尾室觜冀爲入廟斗角奎井爲得
勢凡天曜地殺俱可降服若值順軌吉伏逆
凶
　　右第五十三章論火星
坤德中央號鎭星戊己土之精經中又曰地
羅㬋吉凶細推求行有伏逆遲與順逐一細
詳論伏時名號曰瘟星懼犯禍非輕晋時又
名曰暗曜亦主興灾兆逆時名喚破家星逢
之横禍生入垣旺樂順相逢富貴永興隆若

遇月孛同到宫凶吉半相從其行三嵗一宫
移大週小週隨五十九年是週期厚重故行
遲○西隅龍得之大可扦立凡天曜地殺悉
可制伏氐女胃柳爲入廟尾室觜張翼爲得
勢值順軌者吉伏逆者凶
　　右第五十四章論土星
西方太白是金星又號曰長庚行有遲留順
與逆占㬋分晨友伏見循時行順軌造福眞
無比失度經天非所宜兵革禍相隨與火同
宫爲受制斯時何足貴與土同宫正得宜福

□勝常時當其遲逆並遲行無凶福亦輕只
畏孛及羅計同减力莫相逄日月水星同到
位一舉登科第其行日半週一度一月一宫
就一年行歷日週天與度每相聯大遍週年
是幾時記取八月期此星大抵不爲灾逄之
福澤來蓋照三方爲大利尤喜大陽聚入垣
升殿喜稱懷官貴到三台若值木星同到垣
敵國富堪言○西方龍得之大可扦立凡天
曜地殺盡可制伏遇亢牛婁鬼爲入廟氐女
胃柳爲得勢值順軌者吉伏逆者凶

　　右第五十五章論金星
北方水德曰辰星懸象列天庭行有疾遲伏
逆時常順無逆期此星大抵主爲祥遇日福
無量若值退遲力稍减孛火同相反其行常
近太陽旁爲相輔君王一日常行一度半一
月一宫筭遲行六十九日移疾行二十期最
疾十七過一宫每月不相同大抵一年週小
遍密度宜查看六十五載大週天妙訣不盡
言○北方龍得之大可扦立不問天曜地殺
悉可制伏遇箕壁參軫爲入廟亢牛婁鬼爲

得勢值順軌者吉伏逆者凶
　　右第五十六章論水星
木星之餘爲紫氣爲福此爲最禎祥瑞慶喜
相逢所作盡亨通此星大抵多招福性善無
凶毒入垣旺樂更非常密度可推詳其行常
順易尋求無遲逆伏留大抵一月行一度年
週十二度三年共行過一宫此足定游踪歷
遍渾天一大週二十八春秋○宜東南方龍
　　右第五十七章論紫氣
月孛多是水餘精名號大陰神又名彗箒大

將軍减福助凶深五星順軌恰相逢亦有助
福功若是逢逆星甚惡逄孛凶大作月孛入
垣與樂廟禍福觀他曜他曜凶兮愈助凶吉
則吉相從其行無有遲留逆一月三度歷九
個月中過一宫行度有常踪十二月中行幾
度恰好四十九幾時行遍小週天密度好推
研六十二年週天遍天度宜詳筭○宜東北
方龍
　　右第五十八章論月孛
羅㬋本是水之餘天首名不殊不逢忌曜最

有權凶吉細推研全無伏逆與遲留常道逆
行遊此星大抵性凶惡爲福力全簿朔遇太
陽同度時日蝕不須疑望遇太陰同在度月
蝕爲凶咎當其薄蝕最爲崇萬事不堪逢惟
有入廟逢火星助福力非輕一十九日行一
度一月度半就十八月中移一宫諸曆總相
同十九年時一小週步步逆行遊大週九十
有三年天機莫亂傳○宜火土龍
　　右第五十九章論羅㬋
土餘名號計都星蝕神豹尾稱此星性與羅

㬋似凶多吉少遇逆行常度也無形伏遲不
用評日月同度即相蝕爲惡最爲凶入垣廟
樂看同星凶吉却相仍火土同宫軌順時爲
福不湏疑若當火土伏逆際横禍從天至其
行常與火羅對都無留順退十九日中行一
度度半一月過一年半始移一宫小週十九
通九十三年一大週循環有何休○宜土金
龍○
　　右第六十章論計都○
二卷終
