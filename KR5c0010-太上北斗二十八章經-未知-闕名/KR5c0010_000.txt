








太上北斗二十八章經
昔漢明帝遊終南山見一女人身著素衣披
髮跣足端然坐石不起帝曰朕爲天下兆民
之主𡖖是何人見朕失儀女子答曰吾是
昊天玉皇帝車之臣北極七元掌籍之星君
是何人教吾施禮帝龍顏失色稽首拜謝朕
爲兆民之主不遇眞仙今幸得遇稽首再拜
得覩眞聖慈采夙生有縁即非今日之因伏
願元君慈憫傳付眞訣將治身命國家群臣
各各信受伏願元君不惜大淵之寳重舉雷

音朕將宣布天下流遍山河萬民同朕遭遇
洪範稽首再拜起身進歩以目觀之見雲霧
布頂身足霞采瑞氣騰空五尺七聖居住其
上二官在後
元君曰吾非一聖乃七人也二星官者是斗
中注人間善惡星官名號左輔右弼之星帝
曰七星何名
元君曰一名貪狼二名巨門三名䘵存四名
文曲五石廉貞六名武曲七名破軍也
禮念七眞聖號

志心皈命禮消災解厄洗罪延生大悲大願
大聖大慈中天北斗七元星君中天北斗中
列聖髙眞延生保命度厄消災扶衰散禍益
筭七官君啓經教主前聖漢明帝君天京本
命元辰伏望洪慈俯垂鑒誦
貪狼星君章第一
是時大道元君語聖明曰今若求吾眞道治
身治命治國治家心行平等以直中行道天
地鑒之日月憫之星辰佐護鬼神遠退直臣
輔帝民無煩惱四海八表歌樂來朝萬姓無

爭身命増長延斷益筭百關調暢使帝命永
固道炁自然
巨門星君章第二
元君語聖明曰今若有求吾道法治身於一
日十二時中不失眞道使汝身命壽筭増延
元君曰若守於道我命在我不在於天若失
於道諸星不佑百禍競起壽命不長諸災自
然
禄存星君章第三
元君語聖明曰今求吾道去其財色除却人

我貪嗔尊上念下當以智信爲本禮義爲先
戒伐生命休貪娛樂帝白朕求道法治家治
身他人亦耳使民無惱不聴非言使君臣不
亂身昌道合萬民自然
文曲星君章第四
元君語聖明曰今求吾之眞道即非小縁歴
劫曽從上天今日方遇吾衆星君善哉善哉
萬民後代善利無窮世間豐歉苦樂即非天
曹注也自是人心自造非干天地所注子戒
之邪淫不可亂色即可隂陽正配使道光輝

天地自然
廉貞星君章第五
元君語聖明曰人求吾眞道終日十二時中
使左青龍右白虎各依方位使龍吟雲起虎
嘯風生舌柱上腭叩齒四十九通兩手摩雪
然後使赤牛耕地九帀應前朱雀後玄武六
丁六甲在吾左右天丁力士從吾前後獨乘
白龍黄炁透入頂門使顔不老髮不霜凋齒
落再生上朝金闕下覆崐崘使命増延君臣
不亂萬民無爭道炁光輝天地自然

武曲星君章第六
元君語聖明曰夫處世爲人民之主志求吾
法賜汝天機之徳益汝身命使家國和平人
民無爭壽命増延於十二時中少喜少懼少
樂多苦又於人身四大骨血配之五行金木
水火土五行順萬物生道炁和金木相逆水
火相剋人爲之不順使身命不昌道炁不和
家宅不寧災近民矣天地不救亦知爲人不
順百禍自然
破軍星君章第七

元君語聖明曰夫求上聖之法亦非難亦非
易只在人之方寸破軍問帝曰還會否帝曰
難可得遇未便㑹解眞仙之說
元君曰圓者方方者圓人身四大有玄妙眞
法汝於十二時中左手握右手右手握左手
吐氣九轉大用火小用水小用火大用水使
人身體安健百禍不生増筭益禄世世生生
福壽相承家國清泰道炁自然
大道北元統章第八
大道北斗元君普告人天大衆曰積萬善之

因積萬惡之苦造惡之人常被物使也流浪
生死沉淪苦海若夫行道常爲萬物之主不
逐四時凋謝吾使萬物皆空不将萬物圍遶
著物者爲之貪嗔如雲霧駛月舟移岸隨玩
物傷人之致明知二法是物外之心不著物
也君臣自樂萬民無苦使國土清靜鬼神恭
敬果木茂盛五穀成熟日月佐之星辰佑之
道炁光輝乾坤自然
北元統章第九
帝問元君曰上仙管籍日夜周遊管之何事

有多少曹局朕見日夜光明星行旬分羅列
星宿未知其道伏願
元君祥雲久駐鶴歩停飛神光存照朕若明
上仙之道不忘今日得遇髙眞勑賜天下宫
觀永爲宗廟編集道籙
北元統章第十
元君曰吾上管諸天列仙中管五嶽四瀆鬼
神下管地府幽靈酆都獄卒三界之中胎卯
濕化盡屬吾管一日一夜萬死萬生貧窮下
賊上下腎愚鬼神劫數長短増延劫殺死傷

獄卒囚徒龍神行雨五穀成敗寡病四民山
河水陸皆過北元案中三千六百曹君一日
一夜無差天地無私善惡自然
北元統章第十一
帝又問元君曰三界之中蠢動物類盡是
元君管局朕爲人民之主還屬上仙管否
元君曰諸天列仙天羅星帥吾籍管之何況
於汝乎況昔當元天主北方天蓬主帥於座
逆想人間異幼一念纔生降下爲人之主今
忘夙念與聖合眞得遇吾衆體道之源忽然

清静道炁自然復元本想若將來天福具足
功滿徳就再遇天蓬仍位天主
北元統章第十二
帝曰朕得
元君容顏喜悅暢哉今日羣臣眷屬盡遇上
仙眞詮本末謹奉教言十二時中修之萬行
再復道源恐有人民如何方法増壽滅罪長
福消災
大道北辰元君曰吾有神力吾有神呪凡有
人民危難病苦恐怖𡨚家私求其便者而又

或是鵶鳴百恠魎魅倘值孤魂滯魄及
軍陣中亡投河擊頭傷死或是田地呪咀或
是天符行病瘟疫侵淩或是生産母子不分
或是城隍社廟鬼神不正師巫厭禱妄行逆
法作諸不祥又或天地劫數五穀不熟或求
名利或求男女之人香湯沐浴於庚申甲子
并毎月北斗下降之日靣向北方焚香志誠書
吾名字魁𩲃𩵄䰢𩳐魒星諸魔自滅百禍
自消皆得吉利乾元亨利貞吉祥和平諸鬼若
不從者頭破七分勑唵吽斬發急急如律令

北元統章第十三
元君曰一切衆生若有危難病苦四路閉塞
無門所岀男女眷屬父母親朋或親友故舊
或天符時氣各請清齋沐浴散髮跣足於夜
半子時靣向北方或在中庭書章七封表奏
天曹念吾名字於表章上寫吾名宇魁𩲃𩵄
䰢𩳐魒星吾在天曹毎一星君有三千六
百星官三萬六千神君四直功曹速爲上奏
金闕門下諸災厄難緾綿困苦悉皆退散邪
鬼磨滅若不信者頭破七段

元君勑魔魂魔魂滅唵吽斬癹急急如律令
北元統章第十四
元君曰或魍魎魑魅死魂不散日夜悲啼驚
恐作其災禍害人身命採其血肉驚怖童男
童女百種苦惱作亂生人於家清齋沐浴書
吾名字魁𩲃𩵄䰢魓𩳐魒星吾勑諸魔自滅
百禍自消皆得乾元亨利貞吉祥萬事和平
諸鬼若不信者頭破七分勑唵吽斬癹急急
如律令


北元統章第十五
元君曰或有𡨚家呪咀埋名禁字茆木作形
巫師逆法作諸不祥恠夢顛倒或因田地財
帛不明朋友不足恩愛成害或因牢獄茶毒
害民官吏抑塞自此之情無由解脫至誠發
心念吾名字魁𩲃𩵄䰢魓𩳐魒星當時道炁
付身諸難消散吾勑天蓬主帥四目老翁八
萬天兵力士身長三十六丈揺鈴勑力唵吽
斬發急急如律令
北元統章第十六

元君曰或是國内不寧四方萬耗競起或天
地劫數天龍行雨地不成熟五榖饑饉五刧
亂世君王闘戰賊發火起水漂之難五路障
閉君臣民俗等衆各發志誠清齋沐浴具朱
章七封各奏本情於表章上書吾名字魁𩲃
𩵄䰢魓𩳐魒星於夜半子時朝吾三三之拜
四直使者速爲上奏
金闕門下諸星判斷吾勑差北方天蓬眞武
大聖四目老翁八萬天兵力士身長三十六
丈摇鈴勑力唵吽斬癹急急如律令

北元統章第十七
元君曰若有住落郷村曠野之處或是州縣
城郭坊巷被天符行病五瘟徒衆行其毒病
七十二疫氣此是吾七元簿籍功曹太嵗直
年直月直日直時方位州縣行病各有分數
或是朝病暮死上下不分死符恐怖無門奏
謝若有清浄道侣或是信心男女各各志誠
焚香靣北朝禮三三之拜念吾名號魁𩲃𩵄
䰢魓𩳐魒星四直功曹奏上
金闕門下吾勑差天蓬帥使四目老翁八萬

天兵力士直到下方收吾五瘟天符簿書速
令家家乾元亨利貞和平門門利益道炁自
然摇鈴勑力唵吽斬癹急急如律令
北元統章第十八
元君曰若有信心道衆或是凡民若無後嗣
子孫毎遇庚申甲子斗眞下降本命之日焚
香清齋念吾眞經及吾名號魁𩲃𩵄䰢魓𩳐
魒星十二時中香燈不絶時花茶果供養不
絶或七七四十九日或一百日便有降祥乾
道之喜吾在天曹掌籍詳其分等注生智慧

之男壽命百嵗無災無障清淨道徳佐助人
皇又或當隷坤道降生有相之女福徳殊勝
此乃神力自在勑軋元亨利貞急急如律令
北元統章第十九
元君曰或是父母兄弟妻眷男女等人遭枷
落獄赴法傷亡或因財色闘殺久沉苦趣無
由超生或遭生産子母不分死傷無托久在
幽㝠孤魂不散未遇超生沉於鬼趣無有出
期金籍信心男女眷屬於其庚申甲子下降
之日夜半子時志誠焚香念吾名號魁𩲃𩵄

䰢魓𩳐魒星陳説披分本情靣向北方禮吾
三三之拜吾請
金闕門下奏章直事四目老翁告示注生功
曹注死元辰隨其分數逐業超生摇鈴勑力
唵吽斬癹急急如律令
北元統章第二十
元君曰或是軍民戰陣各負死力𡨚牽相撞
不能解脫可以清淨齎心去其酒肉五辛披
髮跣足靣向北方念吾名號魁𩲃𩵄䰢魓𩳐
魒星吾在天曹勑下天蓬帥使玄武上將軍

眞武大聖四目老翁天兵力士八萬四千身
長三十六丈揺鈴勑力唵吽斬癹急急如律
令
北元統章第二十一
元君曰或有商人行船過渡其江灘之波難
負累財帛或在海中不遇風帆日月不分邪
精蛟蜃妖恠鬼神作起障難速書吾名字魁
𩲃𩵄䰢魓𩳐魒星及符放在水中吾勑下天
兵力士當界地分水神地神河伯水官城隍
廟社諸神得力扶持脫離苦難諸魔不信者

頭破七分勑疾速安勑疾速寧勑力唵吽斬
癹急急如律令
太上救水難眞符



帝勑靈靈中天七眞神符誥命人船安寧
急急如
北極大帝律令
北元統章第二十二

元君曰或是信心清淨男女久事齋戒念吾

名字魁𩲃𩵄䰢魓𩳐魒星行吾大法看吾眞
經朝拜七七四十九日併良宵或一世及累
劫行正法積隂隲當生上界天曹簿管過其
坊村社廟不得頂禮諸神不安亦不敢受令
其鬼神逺去千里入地千尺不信者頭破七
分勑疾速唵吽斬癹急急如律令
北元統章第二十三
元君啓告帝曰凡人朝元拜法洗蕩身心消
滅宿業一切妄想顚倒息心不善見下愚之
輩如掌上之昩見清髙之人如眼中之砂或

使心行一切不善或有三世𡨚親或自心不
善妻眷男女死亡或是自已衣食不充不遇
貴人接引或是家國不寧或爲庶民或爲他
人或爲名利或是埋墳起造修方或是自已
或爲妻眷或爲國行兵或爲父母惡病或是
水火之災及惡人淫亂或被上官責罰一切
諸惡不祥各各志誠清齋行道香湯沐浴素
衣冠裳朱履木簡一尺二寸楠木爲案朱砂
塗之長二尺四寸髙七寸七分香爐登之髙
處靣向北方志誠望吾宫中直至夜半念吾

名號朝禮三三之拜七月一日至七日七夜
䖍心志誠布列香燈稽首
第一朝元三拜起身執簡伸白情意臣啓
北斗元君諸天星宿昭鑒乾坤使一切鬼神
天龍等衆普及人民各身道炁長存天地萬
物自然
第二朝元三拜臣啓
北斗元君臣昔年父母死亡恐墮㝠塗地獄
辛苦久沉鬼趣罪掠㝠曹未能超生無由報
答天地之恩父母所生恩愛朋友師長教誨

又云父母見在堂上臣伏願
元君上官眞炁慧眼遥觀賜臣一報見存獲
福過去超生長親道教永離苦趣
第三朝元三拜臣啓
北斗元君臣值下界凡身凡夫命係上宫眞
仙管籍四時衣食不足財帛榖米常生虚耗
所作不成恐臣夙生罪業累至今日無門告
謝今生幸遇眞仙典教一依科法朝拜伏願
元君賜臣百福千祥萬事乾元亨萬物利貞
臣稽首再拜

北元統章第二十四
元君再語帝曰九月九夜夜半子時朝元拜
法付常皈依吾法及傳教世間化治天下人
民等衆開度餓鬼畜生胎卵濕化等及囚徒
地獄一切苦難係九月九夜注籍罪福此是
北斗帝車髙眞定其簿書注人衣食福禄貧
富貴賤奴婢雜使等類皆從此月定録注籍
善惡無差吾説此經教法生靈鬼神萬民四
生餓鬼等衆天下人間國王大臣軍庶一切
等類若依吾法朝拜九夜吾在元宫端詳注

選南方列仙隨願所生定其分毫若求道法
天道聞之便應所求若求衣食官爵便得百
福千禄自身道炁長存萬物目然
九月一日夜半子時朝拜
北斗第一宫中貪狼星君文章案内管三百
六十星官三百六十司三千六百曹官身披
青衣頭戴青冠脚踏朱履手執青簡又有三
千六百童子身著青衣手執青旙持華蓋以
應東方甲乙之木侍右
貪狼星君判斷陽㝠臣啓

北斗貪狼星君善注人間生死平等善事國
君萬壽朝臣盡忠人事通和免使徒配誅斬
各各善生善終不昧道心清炁長存萬物自
然其人便得三千六百九十分數功徳罪障
漸漸消除急急如律令
九月二日夜半子時朝拜
北斗第二宫巨門星君善注人間長壽案内
管三百六十星官三百六十司三千六百曹
官頭戴黄冠身披黄衣脚踏朱履手執黄簡
又有三千六百童子身著黄衣手執黄旛以

應中央戊已之土侍右
巨門星君判斷陽㝠臣啓
北斗巨門星君善注人間平等善事君王萬
壽賢臣佐國人事通和免其徒配誅斬各各
善生善終不昧道心清炁長存萬物自然其
人當得五千一百七十功徳罪障消滅急急
如律令
九月初三日夜半子時朝禮
北斗第三宫禄存星君注人間孤寡跛瞶四
民案内管三百六十星官三百六十司三千

六百曹官頭戴黒冠身披黒衣手執黒簡脚
踏朱履又有三千六百童子身著黒衣手執
黒旙以應北方壬癸之水侍右
禄存星君判斷陽㝠臣啓
北斗禄存星君善注人間生死平等免見囚
徒死亡孤寡貧窮絕滅不昧道心清炁長存
萬物自然其人當得五千一百功徳罪障消
除急急如律令
九月初四日夜半子時朝拜
北斗弟四宫文曲星君注人間成敗案内管

三百六十星官三百六十司三千六百曹官
頭戴黒冠身披黒衣手執黒簡脚踏朱履又
有三千六百童子身著黒衣手執黒旙以應
北方壬癸之水侍右
文曲星君判斷陽㝠臣啓
北斗文曲星君善注人間生死餘事平等免
見淫亂成敗囚徒死亡絶滅不昩道心清炁
長存萬物自然其人當得三千三百功徳罪
障消滅急急如律令
九月初五日夜半子時朝拜

北斗第五宫廉貞星君功曹掌事大星案内
管三百六十星官三百六十司三千六百曹
官身披緋衣頭戴紅冠手執朱簡脚踏朱履
又有三千六百童子身著緋衣手執紅旛以
應南方丙丁之火侍右
廉貞星君判斷陽㝠注人間風火之事臣啓
北斗廉貞星君善注人間生死之難免見囚
徒消解火殃保安郡邑使家無祅現人得安
康次願神明護門公私兩利更乞常逢好事
不昧道心清炁長存萬物自然其人當得三

千三百功徳一切罪咎悉皆消滅急急如律
令
九月初六日夜半子時朝拜
北斗弟六宫武曲星君注人間金銀五榖財
帛案内管三百六十星官三百六十司三千
六百曹官身披白衣頭戴素冠手執白簡脚
踏朱履各執文簿又有三千六百童子身著
白衣手執白旙以應西方庚辛之金侍右
武曲星君判斷陽㝠臣啓
北斗武曲星君善注人間財帛善利他人莫

生毒害免見囚徒死亡交雜上望斗眞賜福
本命降祥衣禄增崇元辰共護仍乞神芘不
昧道心清炁長存萬物自然其人當得二千
四百功徳罪障消滅急急如律令
九月初七日夜半子時朝拜
北斗第七宫破軍星君注籍人間傷暴誅斬
囚徒案内管三百六十星官三百六十司三
千六百曹官身披白衣頭戴素冠手執白簡
脚踏朱履又有三千六百童子身著白衣手
執白旛以應西方庚辛之金及天上地下人

間五行造化生旺所屬星宫舍次之分流布
禎祥侍右
破軍星君璇璣玉衡斗樞之府判斷陽㝠臣
總伸奏啓
北斗破軍星君天罡大聖法王天君内垣帝
座尊星君外垣台輔壽禄君延生保命君度
厄消災君扶襄散禍君益筭冲和君七元將
軍九宫天后先乞赦臣夙生今世千愆萬罪
次乞開度祖禰先亡𡨚親滯爽願臣不經苦
惱與善因緣萬災不干精靈伏匿所求者得

所向者亨再惟
破軍宫下善注人間傷暴囚徒牢獄死亡衆
厄不侵仍乞天芘不昧道心清炁長存萬物
自然坐賈行商公私萬吉後昆昌熾元亨利
貞其人當得三千八百功徳急急如律令
九月初八日夜半子時朝拜
北斗第八宫左輔星君判斷陽㝠注籍人間
奴僕案内管三百六十星官三百六十曹官
各執文簿掌天下僕馬命宫生死分數臣啓
北斗左輔星君善注人間奴僕之事免見囚

徒死亡願不失人身清炁自然萬事和合
九月初九日夜半子時朝拜
北斗第九宫右弼星君判斷陽㝠注籍人間
奴婢案内管三百六十星官三百六十曹官
各執文簿掌天下婢使命宫生死分數臣啓
北斗右弼星君善注人間婢使命宫免見囚
徒牢獄生死不失人身清炁長存萬物自然
萬事和合
右奉
上帝命降吾勑牒起天符都天元帥授事眞

君十二年分行病鬼王東方甲乙木精五瘟
鬼衆南方丙丁火精五瘟鬼衆西方庚辛金
精五瘟鬼衆北方壬癸水精五瘟鬼衆中央
戊已土精五瘟鬼衆天下雜使行病鬼神二
十四炁神王七十二候鬼王盡洞淵三昩所
掌行病鬼神等衆或五行金木水火土之候
金木相剋人民受誅斬徒配水火相剋人民
受暴死虎狼所傷水土相剋人民受黄病瘟
死以火燒之吾勑此鬼使逐年逐月下降各
分州縣隨方逐家道觀僧寺察録罪福不行

善法使天雷霹除以火燒之以水溺之或是
仕宦或是當豪不積寸善常行惡毒不明賢
良或是官吏獄卒里首人等増加王法將惡
凌善呌天不聞官長不明不行其善者吾勑
四目老翁揺鈴斬癹吒統領五瘟徒衆徃來
下方若不信吾法輕慢笑辱者磨滅死絶
元君再語帝曰此之九月九日九夜遇夜半
子時若人至此月此日自身合家清齋行道
清潔素裳冠履百和名香砂素表章奏拜三
三之次各隨願所陳披宣吾在七元宫中端

目視之天宫金闕門下有左右年直月直日
直時直天一眞官天官直事獲時與此人合
奏何事披露何言疾速判斷善惡定其分數
生人增加壽筭福禄自然子子孫孫代代相
承亡者生天出離苦𧼙受生善道若求名利
隨其髙下若雪𡨚讎送㝠府泰山府判送速
報司對照天地無私若有一王朝斗蓋之一
國四方寧静八表來朝五榖成熟果木茂盛
萬民無爭乾坤祐之星辰恭敬若有清静道
心朝斗蓋之坊境無諸魔難此人䖍誠積功

朝拜一二三年二九之年九玄七祖超生善
國見存獲福若有不信吾法者頭破七分絶
其命根
北斗付囑章第二十五
上士忘形求道之眞道之玄妙主握天下隨
機而化以應精龜拆形視物言其吉凶天降
甘雨普濟萬物利世濟人不言而至天地包
育萬物故云上士求道也中士求道貪其名
利外學也委其火宅貪其娛樂被物所轉終
身之苦禍及子孫飲食著衣太過天地費工

三司配下致使貧窮累世受苦生生世世死
入㝠塗無有出期故云中士求道也下士求
道將道爲門貪財貪色口談今古心知昩行
貴求衣食昩道之源流浪生死沉淪苦海三
司配下㝠曹墮作牛馬之身轉轉生生死入
輪廻永不遇其正道善業不聞故云下士求
道也
北斗付囑章第二十六
大道北斗元君重告帝曰吾在天宫逐季逐
月下降之日統領諸天列仙及四目老翁十

二時辰四直使者同到下方檢㸃王臣州縣
官僚士庶僧尼道俗及諸山林杜廟鬼神河
伯水官天地山川江河淮濟木樹精靈山巖
石穴橋梁古木年深成精作諸魍魎恠魅及
諸般蛟唇食生人血害生人命及人住宅塜
墳并修方起造坐官作向有犯天星地宿并
一切人民心行一切善念大道之意行於平
等救護貧苦給濟衣食一切病患給以湯藥
推問當界神王社令住宅土地司命竈君七
十二禁忌之神住宅人口善男信女老幼尊

卑童奴童婢或外人寄居發心朝元恭敬吾
斗之法其人當受衣食無窮壽命延長不見
刀兵惡事及一切患苦賜增一萬一千八百
功徳常得善星擁護其住宅當界一切龍神
亦受三萬二千功徳八萬八千禄位超出鬼
趣得生上界天邑天宫受人天快樂轉於星
官眞君之位凡修方注禄坐宫作向大獲安
寧隨心所應天神護祐又有國王大臣文武
官班見聞北斗付囑之法心生恭敬遥空望
斗朝元乞保家國安寧之賜又有生民合家

眷愛齊心信受沐浴身心䖍誠朝元便得天
曹注福地府落名南斗注生元辰共護天地
水府三官太帝三府群眞同舉具奏北極大
帝積功等數奏上
三天吾北府斗樞當差四目老翁領下三千
六百案局具録進奏
昊天金闕玉皇大天帝吾親奏受平等注生
眞君之位共治下界生民除諸惡毒之氣見
存眷愛萬靈護祐子子孫孫除災降福眞實
不虚或有生民不行善道秤尺升斗不平心

行暗毒廣造惡業謀害善良百靈落籍減除
福禄壽命善籍注罪送入地獄永失人身流
浪生死難遇超生若出入中六根不具足及
受諸苦惱精神暗昩衣不蓋形食不充口或
受囚獄困苦連綿之危難
元君復告帝曰一切生民心念行善善果之
報心念行惡惡緣之報大道之語眞實不虚
若不信者吾使逆法治之勑差天中五雷使
者滅隨霹靂絶勑差五瘟大憲行化惡病絶
勑差南方炎帝烈火星衆焚蕩絶吾於毎年

逐季逐月下降廵轉分野國郡州縣鎭場管
界王神社廟住宅龍神司命較量一切善惡
四目老翁檢㸃城隍土主里域靈祇及九州
社令十洲社官司命録籍諸神逐月逐時抄
録人間善惡具奏天曹禍福無私又有正月
二十五二十六日二月初三初七日三月念
三念六日此三月係春季行天雷天火燒之
五瘟時氣病之死絶若學道求眞心無二行
吾當注福延命四月十七二十七日五月初
五十三二十日六月初四初八日此係夏季

分龍行雨隨行抄録善惡輕重積善者十倍
全收積惡者減尅四分七月初四二十四日
八月十一十九二十七日九月初三十八日
此係秋季收掠人間五穀分數善惡等分注
簿抄攅増減禍福分毫無私十月初十二十
六日十一月初一初九十七二十五日十二
月二十日此係冬季檢校四天下人民善惡
隂隲而又十二月三十日夜半子時舊年太
嵗交換新年太嵗㸃對方位三煞十二禁忌
若有志心不㧦髙下貴賤隂間鬼神道畜生

道或地獄道或女人欲轉男子身或在床枕
久病或被惡人道路劫掠或被𡨚人執賴或
被官災橫禍或被隣里謀執或被獄囚日久
無門得放或遭五瘟行病或被巫師呪詛或
兄弟不和或夫妻不順或爲名利牽纒或無
男女或在惡道之中不仁之所或被蛟蜃之
難或修方有悞年月日時坐宫作向有犯凶
星惡煞或行兵入陣一切不明之事至
斗眞下降之日清齎志誠焚香朝拜靣向北
方一心恭敬分申情欵吾管案分仙曹靈官

度量善惡等分輕重除災降福如業力重者
隂罪降之恐墜人身若善力髙者吾當注一
萬五千八百善利道業清静功徳完成吾斗
府眞仙部衆靣奏
昊天金闕玉皇上帝乞降勑㫖符命頒行天
蓬大聖主帥眞武佑聖帥將及四目老翁神
通眷屬部衆各化法身三十六丈無時奉勑
救護生民不敢違令吾説此經開濟存亡兩
道令死者𡨚者各遂超升令生者善者同增
福壽若學仙道早得仙名此是誦經朝元禮

斗大感應者也若有鬼神不信違吾語者頭
破分裂應滅魔族吾勑力斬癹急急如律令
北斗付囑章第二十七
元君復告帝曰若於來世當證髙眞上仙之
位天蓬大帥吾勑賜摩頂聖明合受一萬八
千善利清静道行上妙功徳廣揚吾法治教
人間生民利益皆由聖明大種福田
元君讃經曰
家有北斗經家國自安寜
家有北斗經壽命自然長

家有北斗經亡者得超生
家有北斗經官災不能成
家有北斗經五榖自成熟
家有北斗經百恠不能侵
家有北斗經更夜自然安
北斗付囑章第二十八
元君曰吾今一一賜與護持凡此實語過勝
金玉
昊天玉皇上帝之法祥瑞章句光如日月明
如星斗吾今賜與將治人間願凡夫人人各

歸善道願箇箇返本朝元又語帝曰善護人
民永爲天地山河教法作主通世流布不昩
其功前章一一乃爲分别更無虚也吾衆今
奉
上帝勑宣來詔吾衆更不久住各返仙都凡
此經典不得輕慢須潔淨焚香至誠身披道
服素裳一心看禮如對吾靣而宣是時帝聞
語巳稽首再拜奉辭
聖駕還返仙官大漢明皇聖主當時勑下省
部直送郡邑名山福地道觀抄録傳授人天

信受奉行


太上北斗二十八章經






