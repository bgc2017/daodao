








太上道君說解寃拔度妙經
爾時太上道君與諸聖衆在八騫林下七寳
臺中羅列威儀敷陳道要怡神黙坐如玉京
山放山寳光明照福堂地獄見福堂之内男
玄善人快樂無為逍遙自在復見諸地獄之
中餓鬼窮䰟以日繼夜受種種苦惱悉無人
形五體壞爛飢食猛火渴飲鎔銅足履刀山
身賛鐡杖徧體流血悲號徹天是時㑹中有
一眞合名曰廣信從座而起稽首前進上白
道君曰不審此軰窮䰟生有何咎而受玆苦

道君曰受諸罪者在世之時不敬三光欺負
神理十惡五逆不忠不仁不慈不孝毀傷物
命殺害衆生福盡夀終當受斯苦是時廣信
眞人心生哀憫欲其濟拔幸望妙力威光許
令開度伏蒙道君垂賜金言廣設法要為諸
衆生演說是經名曰解寃抜罪流布於世利
益存亡若有善男子善女人一心專志入靜
持齋焚香行道六時轉念是經吾當隨願保
佑其人使宿世寃讎乗福超度幽䰟苦爽各
獲超升眞人廣信歡喜再拜覼縷勝因而作

頌曰
偉哉大道君常普無量功舟楫生死海
濟度超羅酆罪對不復遇福報與㝠通
用神安可測讃之焉能窮
是時廣信眞人與諸聖衆聞法將畢各各稽
首歸依信受奉行



太上道君說解寃抜度妙經











