








紫陽眞人内傳翔十
紫陽眞人本姓周諱義山宇季通汝陰人也
漢丞相周勃七世之孫以冠族播流世居貴
官祖父玄元鳳元年爲青州刺史父祕爲范
陽令時君始生焉父後積秩累遷官至陳留
史君時年十六隨從在郡始讀孝經論語周
易爲人沉重少於言笑喜怒不形於色好獨
坐靜處不結名好然精恩微密所存必感常
以平旦之後曰出之初正東向立漱口嚥液
服氣百數向日再拜旦旦如此爲之經年父

怪而問之所行何等君長跪對曰義山中心
好此日光長景之暉是以拜之耳至月朔旦
之日輒遊行市及閭閻陋巷之中見貧乏飢
餓之人輒解衣與之時時登上名山喟然悲
歎或入石室之中歡然獨笑時陳留大多名
士聞君盛德體性沉美咸修詣焉君輒稱疾
不見賔客漢侍中蔡咸陳留高士亦頗知道
聞君德行數往詣君輒辭疾不欲見之父乃
大怪怒責之督切使出逼不得已遂出相見
咸大發請問及論神仙之道變化之事君乃

凝默内閉歛神虚靜頷而和之一不答也是
歲大旱陳留大荒斗米千錢路多飢民君乃
傾財竭家以濟其困陰而行之人亦不知是
君之慈施也對萬物如臨赤子斯陰積善德
仁逮之施矣又有黄泰者寓在陳留婦兒無
有單身隻立了無親戚人亦不知其所從來
常著故敗皮袴角皮褶恒賣芒履在陳留市
中君常潜行經過市中見泰衣束殊弊君每
曾聞仙方說云仙人目瞳子正方而黄泰雖
復外形帶索曰方面光密而奇之中心猶喜

還歸數使人買芒履因以金銀錢帛著其物
中陰以與之數數行之如此非一黄泰遂詣
君君見迎而拜之將入靜室乃是中嶽仙人
泰曰聞君好道陰德流行用恩微妙感於我
是以相詣吾是中嶽仙人蘇林字子玄也本
衛人靈公末年生少好道德受學於岑先生
岑先生見授鍊身消灾之近術後又傳仇公
仇公乃見教以服氣之法還神守魂之事吾
行之甚驗大得其益仇公見吿云術識盡此
不能使子白日升天上爲眞官也致吾於涓

子涓子者中仙人也守之彌年見教守三一
之法曰三一者太微之玄眞上清之元圖一
曰洞眞二曰妙經三曰素靈東海小童君藏
之於靈景之城琳霄之室非有仙籍者不授
矣此書淵祕非賢勿宣汝有至心故以相付
八節存之一則消除萬害一則形軀不敗能
守之致雲車羽蓋坐造風雨激電砰磕矣乃
地仙之美術長生之眞法吾因受之得以遊
翔名山往來方諸之館寢息丹陵之丘看望
八表得意而栖從容以來數百年中良爲樂

足樂足而思此居泰而不復否非順天行化
與時消息之謂也故以投身臭濁觀化囂藹
賣履弊作唯下是居自謂庸庸不能甄識朱
碧於凡壤之中矣而子猶有察眞之鑒數獲
惠遺非所悟也欣子有尚故來相詣君再拜
頓首數十悲喜自搏膝行而進自陳少好長
生唯願登仙度世夙夜靜思願與眞人相遇
沐浴素流禀受奇訣今靈啓神降得接聖顔
千秋志願慶莫大焉乃復頓頭請乞奇要仙
人曰子坐吾將告子子少知還陽精髓不泄

又知導引服氣吞景嚥漿不復須陰丹内術
補胎之益也然猶三蟲未壞三尸未死故導
引服氣不得其理可先服制蟲細丸以殺穀
蟲蟲有三名一名青古二名白姑三名血尸
謂之三蟲在内令心煩滿意志不開所思不
固失食則飢悲愁感動精志不至仍以飲食
不節斷也雖復穀斷人體重滯奄奄淡悶所
夢非眞顛倒飜錯邪俗不除皆由於蟲在其
内揺動五藏故也殺之方用附子五兩麻子
七升地黄六兩茱萸根大者七寸术七兩桂

四兩雲芝英五兩凡七種先取菖蒲根煮醲
作酒使清醇重美一斗半以七種藥㕮咀内
器中漬之亦可不用㕮咀三宿乃出暴之令
燥又取前酒汁漬之三宿又出暴之須酒盡
乃止暴令燥内鐵臼中擣之下細簁令成粉
取白蜜和之令可丸以平旦東向初服二丸
如小豆漸益一丸乃可至十餘丸也治腹内
疾實上氣心胸結塞益肌膚令體輕有華光
盡一劑則穀蟲死蟲死則三尸枯枯則自然
落矣亦可數作不限一劑也然後合四填丸

加曾青黄精各一兩以斷穀畢可導引服氣
不得其理可先服食衆草巨勝茯苓术桂天
門冬黄連地黄大黄桃糛及皮任擇焉雖服
此藥以得其力不得九轉神丹金液之道不
能飛仙矣爲可延年益壽不辟其死也君按
次爲之服食术五年身生光澤徹視内見五
藏乃就仙人求飛仙要訣仙人曰藥有數種
仙有數品有乘雲駕龍白日昇天與太極眞
人爲友拜爲仙官之主其位可司眞公定元
公太生公及中黄大夫九氣丈人仙都公此

位皆上仙也或爲仙卿或爲仙大夫上仙之
次也遊行五嶽或造太清役使鬼神中仙也
或受封一山總領鬼神或遊翔小有羣集清
虚之宫中仙之次也若食穀不死日中無影
下仙也或白日尸解過死太陰然後乃下仙
之次也我受涓子祕要善守三一之道役使
鬼神受太極帝君眞印封掌名山以得不死
亦是金闕帝君眞書之首衆妙之大訣但吾
所學少成地仙人也子名上金書於方諸之
宫命登青録爲宇所謂金閭玉名已定於天

曹矣必能乘雲駕龍上造以紫陽太清佩金
眞玉光龍衣虎帶拜爲眞人我之道術可教
陸仙尸解之人耳非子眞人所可學也且我
是中仙耳不足以爲子師然守一鍊神雖非
上眞之道亦是中眞地仙之好事亦能朝千
山之神攝川澤之精吐故於七華之下納新
於三宫之上禮乎赤子謁乎眞人恭乎嬰兒
三眞者乃身宅之帝君混二十四氣分入太
微又分號二十四眞能善斯道於三寸之間
則三宫眞人可見見則雲車羽蓋千乘萬騎

可見而得乘御也列名九圖飛行上清上元
用立春從東斗來還中元用立夏從南斗來
還下元用立冬從北斗來還三氣上昇身亦
存之日之四節一之往反也其法鮮矣其用
浩矣其事近矣其生長矣苟得其道亦變形
萬端身出水火收束虎豹役使鬼神也子亦
復宜知此道以漸升進耳今以守三一之法
靈妙小有之書二百事傳子石菌朱柯若乾
芝與子服之吾道畢矣不爲試子也吾行當
被玄洲召去三十日近比者之頃當時相詣

以啓子之未悟爾自行哉可遠索師也必欲
該道眞妙窮微極素當艱苦嶮試浮遊五嶽
雖遇眞人未即授子眞道也不百餘年雲車
羽蓋龍虎之袍未可得也君再拜受教退齋
沐浴五香七日七夜不寐但危坐接手存念
至道乃以平旦燒香北向再拜服此神芝五
年之間視見千里之外身輕能超十丈日步
行五百里能隱能彰坐在立亡能巡行名山
尋索仙人聞有欒先生者得道在蒙山能讀
龍蹻經乃追尋之入蒙山大洞黄庭之中遇

衍門子乘白鹿執羽蓋杖青毛之節侍從十
餘玉女遇於黄庭君乃再拜頓頭乞長生要
訣門子曰子名在丹臺之中何憂不仙乎王
屋清虚洞宫大多仙人子始學宜登此山乃
越江河登此何索君對曰聞有欒先生得道
此山能讀龍蹻經故來欲見而受之耳門子
曰欒先生仙之下耳子乃眞人也以眞問仙
不亦煩乎子遇眞人乃子之師也中仙已下
非子所學乃出龍蹻經以授之三皇内文以
召神靈以劾百鬼乃退齋少室山三月乃遊

登王屋山發洞門入丹室大遇仙人皆披素
讀經見君皆起立有趙他子授君芝圖十六
首受五行祕符而退齋復登王屋山遇黄先
生受黄素神方五帝六甲左右靈飛之書四
十四訣乃退登嶓冢山遇上魏君受太素傳
左乙混洞東蒙之籙右庚素文攝殺之律乃
退齋三月登嵩高山入洞門遇中央黄老君
游觀丹城潜行洞庭合會仙人在嵩高山太
室洞門之内以紫雲爲蓋柔玉爲床鳳衣神
冠佩眞執節左帶流金之鈴右帶八光之策

神虎俠洞門靈狩衛太室左侍者清眞小童
右侍者太和玉女各百餘人捧神醴之琬詠
大洞眞經三十九章誦大有妙經二十四章
修太上素靈二十一曲其中庭有青腰玉女
執玄玉南震之燈散花燒香衛黄老君黄老
君巾三華九陽之巾手彈流徵雲珠素琴被
服金光天姿嚴峻眼有電精口含玉膏君既
至頓頭再拜乞長生度世願上佐仙宫黄老
君曰子存洞房之内見白元君耶君對曰實
存洞房嘗見白元君黄老君曰子道未足矣

且復游行受諸要訣當以上眞道經授子也
子見白元君未見无英君且復行也君再拜
受教復頓頭乞得侍接龍車爲遊走之使黄
老君曰洞房之内至精之中有大神不可名
安出紫房遊戲丹田上通太微乃下洞玄小
有爲白元君大有爲无英君見白元君下仙
之事也可壽三千年若見无英君乃爲眞也
可壽一萬年可精更存之不試子也君再拜
受教而退遊行天下名山大澤西登白空山
遇沙野帛先生受泰清上經退登峨嵋山入

中空洞金府遇寧先生受太丹隱書八禀十
訣退登岷山遇陰先生受九赤斑符退登岐
山遇臧延甫受憂樂曲素訣辭乃登梁山遇
淮南子成受天關三圖乃退登牛首山遇張
子房受太清眞經乃退登九嶷山遇李伯陽
受李氏幽經乃遊登鍾山遇高丘子受金丹
方二十七首乃登鶴鳴山遇陽安君受金液
丹經九鼎神丹圖乃登猛山遇青精先生受
黄素傳乃登陸渾山潜入伊水洞室遇李子
耳受隱地八術乃登戎山遇趙伯玄受三九

素語乃登陽洛山遇幼陽君受青要紫書三
五順行乃登霍山遇司命君受經命青圖上
皇氏紀籍乃登鳥鼠山遇墨翟子受紫度炎
光内視圖中經乃登曜名山遇太帝候夜神
童受金根之經乃登委羽山遇司馬季主受
石精金光藏景化形乃登大庭山遇劉子先
受七變神法乃登都廣登建木遇谷希子受
黄氣之法太空之術陽精三道之要乃登桐
栢山遇王喬受素奏丹符乃登太華山遇南
嶽赤松子受上元眞書乃登太冥山遇九老

仙都君受黄水月華四眞法乃至合梨山遇
皇人受八素眞人經太上隱書乃登景山遇
黄臺萬畢先生受九眞中經乃登玄龍羽野
遇玉童十人九氣丈人得白羽紫蓋服黄水
月華法乃到桑林登扶廣山遇青眞小童君
受金書祕字乃退南行朱火登丹陵山遇龔
仲陽受仙忌眞記乃西遊登空山見无英君
西㫰洞房中无英君處其左白元君處其右
黄老君處其中无英君被服金精之錦朱碧
玉綾之袍光赤朝霞流景曜天腰太上靈氣

之章佩九章祛邪之策著翠上紫龍之冠蓋
太玄丹靈上元赤子之祖父也左運青宫之
氣氣灌萬神乃未有天地先自虚空而生矣
白元君被服丹玉之錦雲羅重袍白光内朱
流景參天垂暉映神玄黄徹虚腰太上靈精
之章佩玄元攝魔之策著招龍造冠蓋玉房
雲庭上元赤子之父右夾皓清之室朝運生
者也中央黄老君是太極四眞王之師老矣
上攝九天中遊崑崙黄闕來其外紫户在其
内下與二君入人洞房員三寸威儀具焉夫

至思神見得爲眞人若見白元得爲下眞壽
三千若見无英得爲中眞壽萬年若見黄老
與天相傾上爲眞人列名金臺君既見之乃
再拜頓首乞丐上眞要訣黄老君可還視子
洞房中君乃暝目内視良乆果見洞房之中
有二大神无英白元君也被服狀如在空山
中者黄老君笑而言微乎深哉子用意恩之
精也此白日昇天之道子還登常山授子上
眞之道君乃還登常山石室中齋戒念道復
積九十餘年中无英君黄老君遂便授之大

洞眞經三十九篇有玉童二十一人玉女二
十一人皆侍直燒香晝夜習之積十一年遂
乘雲駕龍白日昇天上詣太微宫受書爲紫
陽眞人佩黄旄之節八威之策帶流金之鈴
服自然之衣食玉醴之𥹋飲金液之漿治葛
衍山金庭銅城所謂紫陽宫也紫陽有八眞
人君處其右一月三登崑崙一朝太微帝君
以嶓冢爲紫陽别宫所謂洞庭潜宫也嶓冢
山有洞穴潜行通王屋清虚小有天亦潜通
閬風也

眞人曰天無謂之空山無謂之洞人無謂之
房也山腹中空虚是爲洞庭人頭中空虚是
爲洞房是以眞人處天處山處人入無間以
黍米容蓬萊山包括六合天地不能載焉唯
精思存眞守三宫朝一神勤苦念之必見无
英白元黄老在洞房焉雲車羽蓋既來便成
眞人先守三一乃可遊遨名山尋西㫰洞房
也此要言矣眞人周君曰諸應得仙道皆先
百過小試之皆過仙人所保舉者乃勑三官
乞除罪名下太山除死籍度名仙府仙府乃

十二大試太極眞人下臨之上過爲上仙中
過爲地仙下過白日尸解都不過者不失尸
解也尸解上下主者耳不得稱仙也蘇子玄
後亦被玄洲召爲眞命上卿一旦於陳留乘
雲車驂龍虎侍者羽蓋而昇天也同時多有
見者冉冉西北昇良乆雲氣覆之遂絶教周
君守三一法靈妙之言近二百事涓子即子
玄之師涓子似齋人少好餌术接食其精精
恩感天後釣於河澤見東海小童語之曰釣
得鯉者剖之後果得而剖魚腹獲金闕帝君

守三元眞一之法於是遂隱於橐山能致風
雨學道在世二千七百年一旦告人云被大
微召補仙公遂去而不知所終矣語子玄曰
斗中三一宜以節日祀之爲二十年三一見
矣見則長生成仙家有三一長生不滅能存
三一名上玉札能存洞房與天相望能存三
元上爲眞仙皇天上清金闕帝君所以乘雲
迅龍周行九天者寔洞房三元眞一之事也
吾食术精三百年服氣五百年精恩六百年
守三一三百年守洞房六百年守玄丹五百

年周遊名山看望八海徊遊五嶽休息洞室
樂林草之垂條忻鳥獸之相噭川瀆吐精丘
陵蓊鬱百物之秀寒暑之節弋釣長流遨遊
玄瀨靜心山岫念眞養氣呼召六丁玉女見
衛展轉六合無所不逮守形思仙二千七百
餘歲實樂中仙不營當世今卒被召請從此
别云涓子是臨去之時著書與子玄别玄丹
者泥丸也其義出太上素靈經守三一得爲
地仙守洞房得爲眞人守玄丹升太微宫也
勤而行之自得此書此言信矣非賢慎泄之

眞人之言不得見太平有志道而隱者可示
此書耳子其慎之寧勿宣
　摹召法主本本是晋隆安三年太歲己亥
　正月七日甲子書畢
　又注云周君後漢元鳳元年太歳辛丑七
　月五日己卯生到元康元年太歲丙辰師
　蘇君受三一貞白條例云有三千四百八
　十八字今數有三千四百八十九字不知
　何字是長不容輒試
　　　周君所受道眞書目録

金闕帝君守三元眞一法東海小童傳涓子
涓子傳蘇子蘇子傳周子
尋欒先生龍蹻經於蒙山大洞黄庭之中遇
衍門子受龍蹻經并三皇内文(在黄庭/之中)
趙他子芝圖十六首五行祕符(在王屋洞/門丹室中)
王先生黄素神方五帝六甲左右靈飛之書
及二十四訣(在王屋/山中)
上魏君太素傳左乙混洞東蒙之籙右□攝
殺之律(在嶓冢/山中)
太和玉女大有妙經太上素靈經(在丹城/銅之内)

沙野帛先生泰清上經(在白雲/山中)
甯先生大丹隱書八禀十訣(在峨嵋山/金匱府中)
陰生先九赤斑符(在岷/山中)
臧延甫憂樂曲素訣辭(在帔/山中)
淮南子成天關三圖(在梁/山中)
張子房泰清眞經(在牛首/山中)
李氏幽神經(在九嶽/山中)
高丘子金丹方二十七首(在鍾/山中)
陽安君金液丹經九鼎神丹圖(在鶴鳴/山中)
青精先生八表黄素傳(在猛/山中)

李子耳隱地八術(在陸渾山潜入/伊川洞室中)
趙伯玄三九素語(在峨嵋/山中)
幼陽君丹宇紫書三五順行(在陽洛/山中)
司命君經命青圖上皇籍(在大霍/山中)
墨翟子受紫度炎光内視中方(在鳥鼠/山中)
太帝候夜神童金根之經(在曜冥/山中)
司馬季主石精金光藏景化形法(在委羽/山中)
劉子先七變神法(在大庭/山中)
谷希子黄氣之法泰空之術陽精三道之要
　(在都廣建/木山中)

王子喬素奏丹符(在桐栢/山中)
南嶽赤松子上元眞書(在太華/山中)
九老仙都君黄水月華四眞法(在太冥/山中)
皇人八素眞經太上隱書(在合梨/山中)
萬先生九眞中經(在景山/黄臺中)
玉童子十人九氣丈人得白羽紫蓋黄水月
華(在玄壟/羽野)
青眞小童君金書祕字(在扶廣/山中)
龔仲陽仙忌眞記(在朱火丹/陸之室)
中央黄老君大洞眞經三十九篇(在常山/中受)

　右周君所受諸經書目
　　　二眞人作詩曰
策駕玄中漠庇素扶琋林妙微混沌遘長翻
朱煙岑八景停玉輪清軒覽明眞左攝飛行
遊右顧凌八天洞豁辨協晨仰感發皇人至
暢理自會靈妙體豈珍
西玄鬱絶根高耀拂輝明眇眇流遐澄育光
拔皓清房素重離裏安妙寄蘭生命駕飛八
景迅集迴南傾凌厲陽羽野結嘯八極城萬
里誰云遐我超不稽靈誘會有素娱端駕講

所精至道方朗豁知來温新齡
晨應載景陽攀暉德所鍾徘徊重玄巓翻焉
降飛龍參騰八紘外翱翔閶圔方藂風生丹
室雲合窈寥中迭域谷希子值素潜太空長
錦中有景永煙被山容空絶廣寒宅混洞道
沌同積靜八朗豁素阿蒙長通我汎陽寥景
虚煙動清風
嗷嘈太微觀崚嶒九玄所中有執寂賔洞嘯
靜寒處西有六領師尋輝與曉語來非皇人
賔去非飛仙旅我超騰羽蓋徘徊清泠渚豁

虚八極上清煙凌飄舉
命駕出三玄流鈴飛漢賔皇皇太和庭鬱儀
清虚觀結璘絶煙際尋輝七靈焕素遨淩紫
天洞遊無名館龍旂迴瓊輪四㫰應景散聊
且期時通温之至道旦
　　　周裴二眞叙
江乘令晋陵華僑世奉俗神忽夢見羣鬼神
與之遊行飲食羣鬼所與僑共飲酒僑亦至
醉還家輒吐所飲噉之物數年諸鬼遂課限
僑舉才僑不得已先後所舉十餘人皆至死

亡鬼以僑所舉得才有知人之識限課轉多
若小稽違便彈治之僑自懼必爲諸鬼所困
於是背俗入道詣祭酒丹陽許治受奉道之
法羣鬼各便消散不復來往奉道數年忽夢
見二人年可五十容儀衣服非常後遂二人
見或一月三十日時時往來僑家靖室中唯
僑得見一人姓周一人姓裴裴雅重才理非
僑所申周似不如此二人先後教授僑經書
書皆與五千文相參多說道家誡行養性事
亦有䜟緯所受二人經書皆隱祕不宣周自

作傳裴作未成裴所作樂序及周傳如别



紫陽眞人内傳(終)















