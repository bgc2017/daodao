








洪恩靈濟眞君願文序壹八
願者眞人之願也亦人之所願也一跪一
拜心之專也心之專善之至也人性之善
猶水就下也不善不攺是吾憂也此願所
以爲善者設是豈徒願文乎㢤仰觀於天
得數二十五俯法於地得數三十合而言
得數五十五蓋因此數得以成其願若非
與天地同功安能至此善人天地之紀也
苟有一毫矯僞慢怠之意非吾之所謂願
也其可與善者同日語耶傳曰善無常主

恊于克一此無他始於是終於是不以半
塗而自畫斯爲盡善而盡羙也善者福之
基福者善之積唐髙郢有言積善以致福
不費財以求福福旣可以不費財而求則
爲善者可曰費財乎見善以相示聞善以
相吿凡吾同志當以此自相勉勵庶無愧
於天地亦無愧於眞君此又眞君之大願
也



洪恩靈濟眞君禮願文
以今恭焚寳香䖍誠供養
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
靈濟宫中神仙諸靈官普同供養
恭聞神之顯德曰正直而曰聰明人所常情
欲安逸而願富貴祭之必受福也禮其無太
簡乎廟食餘四百年香火如彼其盛碑銘凡

一千字文章可得而聞昭昭不朽之名凛凛
如生之義功全社稷德在生靈農力於耕有
黍稷稻梁之慶工精其藝合凖繩䂓矩之程
士以忠孝立身商以仁義爲利問婚者冝家
冝室祈嗣者生子生孫風風人雨雨人均遂
生成之願衣衣我食食我俱沾温飽之仁施
之萬物得其冝措之四時得其序仰之如太
山北斗厥光大矣不我遐遺現則爲景星慶
雲爭先覩之以爲快樂冝受大禮以宣厥靈
昔膺勑額之榮今荷天恩之寵位旣豋於金

闕玉闕名乃進於大仙上仙徽號褒崇威儀
赫奕祀延百世表正萬神與大造以爲徒長
上古而不老伏念某心雖慕道才不如人少
伸昭謝之私略致㳙埃之敬具嚴法㑹干胃
眞聰伏願鳴玉鑾𠔃啾啾駕八龍𠔃蜿蜿率
雲霓𠔃來迓令閶闔𠔃開關先使豐隆𠔃前
驅後使飛廉𠔃奔屬委厥羙𠔃從容蹇將澹
兮壽光桂酒奠𠔃椒漿蕙肴蒸𠔃蘭籍逍遥
𠔃容與低回𠔃顧懷某下情無任勤拳顒俟
之至所有眞君本願神呪謹當持誦

眞君眞君北斗大神天地賛化日月並明
下主酆都上朝帝庭奉行正法斬伐邪精
靈濟徽號福及萬民有求必應如谷隨聲
有感必通如影隨形逆我者死順我者生
唵昭靈昭靈普濟生靈乾元亨利貞急急
如律令
靈濟眞君速降來臨好生之德洽于民心
存吾二氣火陽水隂消災度厄福善禍淫
急急如律令
眞君眞君北斗降生代天行化助國救民

流傳正法斬伐邪精魔王拱衞眞氣常存
急急如律令
向來神呪巳具敷宣奉請
聖父齊王忠武翊亮眞君
聖母仁壽淑善仙妃
靈濟二位眞君二位仙妃法駕降臨預㑹衆
眞列班朝禮朝禮旣周各升法座䖍誠設拜
上香
歎香
伏以明德以薦非黍稷之能馨爲善之徒與

芝蘭而俱臭是香也玉爐獻瑞金鼎呈祥郁
郁紛紛結爲雲煙之氣融融靄靄陶成宇宙
之春捧之則有使者立吾前侍之則有童子
立吾後(有醮云)稽首䖍誠供養(無醮云)酒陳初獻
奉此侑樽法衆運心䖍誠供養
吟香偈
天上雲阿種剛風落四溟深沉祕龍宫
海神獻仙衆今𤑔薦誠懇氤氲上紫宸
洞達入杳㝠所求皆如願
(和)衆等一心供養(散花)洞案爐煙起散

花林無爲道德香散滿道場
眞君前供養
歎水
伏以潢汙可薦於王公惟有忠信以爲質源
水不舍於晝夜自慚聲聞之過情是水也不
濁不昏常清常淨天上爲雨露承之以銅柱
金莖地下爲醴泉飡之如瓊漿玉液知者行
其所無事上善若此而不爭無水不朝東其
源來自北(有醮云)稽首䖍誠供養(無醮云)酒陳亞
獻奉此侑樽法衆運心䖍誠供養

吟水偈
天上銀河溢泓澄映十方變成雨露來
覃恩遍天地潤下滋枯槁㴠濡澤萬生
酌水表丹衷身心悉清淨
(和)衆等一心供養(散花)源流非地脉散
花林灌漑自天河散滿道場
眞君前供養
歎花
伏以翠葉重重以停䕃於清泠之渚玉葩鬱
鬱乃生神於大有之庭是花也香本自香色

無定色池蓮紅者忽變爲碧牡丹白者可染
爲黄廣寒宫中桂一枝影拖秋月武陵洞裏
桃千樹靨笑春風欲傾葵藿之情少寓蘋繁
之禮(有醮云)稽首䖍誠供養(無醮云)酒陳終獻奉
此侑樽法衆運心䖍誠供養
吟花偈
玄圃珍葩盛盤根蔓十方挺秀八百年
垂芳及塵世煒燁光明界繽紛雨寳花
採得最清英我今興供養
(和)衆等一心供養(散花)萬花興供養散

花林飛舞自天來散滿道場
眞君前供養
伏以游神於道視不見聽不聞守道以神瞻
在前忽在後隱無終隱名豈強名自赤明開
圖天書之所由降及天眞按筆人文之所以
興帝嚳受之於牧德臺前黄帝傳之於峨眉
山上或得於勾曲符闔閭之願或降於鍾山
成夏禹之功矧兹經敎之流傳使我衆生而
解悟兹蓋伏遇
九天金闕明道達德大仙顯靈溥濟清微洞

玄冲虚妙感慈惠護國庇民洪恩眞君
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
上佐斗眞於北極内參玄學於東華百萬億
劫劫劫修來五十五願願願得度煉金成鳳
篆揉玉寫龍章願共諸有情同成無上道道
場衆等稽首皈依志心讃詠
唱詠眞君本願賛(同聲)
上朝帝座身進天階光依日月職掌三台
列宿拱衞雲漢昭回東方龍角獨占斗魁

華蓋房駟輔弼嚴明羽林將軍左導右迎
塤箎迭奏律吕合聲榮歸天府萬里雲程
(舉)道揚衆等人各䖍誠讃禮如法
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發

誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
大道巍巍不可名九天旺氣屬眞君
古往今來無紀極百千變化妙通神
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人

九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
鼻祖開基國始徐朱弓赤矢降祥符
子孫枝葉昌而大魁士名人載史書
(和)今將聖德䖍誠讃願賜威光鑒此忱

願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
紛紛五代霸爭雄獨起淮南立大功
忠武盛名垂竹帛千年齊國襲王封
(和)今將聖德䖍誠讃願賜威光鑒此忱
願共諸有情同歸無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
義舉王師下七閩七閩効順不交兵
吏民按堵皆如故簞食壷漿喜出迎
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用

正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
威儀如舊喜東迎赤子潢池敢弄兵

生長鼇峰眞福地頓令雞犬復聞聲
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發

誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
斬茅伐木建祠堂祝壽朝朝夜夜香
廟食王封男子願皇靈剡剡降威光
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人

九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
占斷鼇峯一洞天祠前景物尚依然
藤蘿交翠青雲外更有龍湫瀑布泉
(和)今將聖德䖍誠讃願賜威光鑒此忱

願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
五色雲開現紫旗木爐不壞瑞何竒
天降雙龍來擁衞果然神物有慿依
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聽明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
一朝雷雨起雙龍直泝溪流抵嶼中
化作木爐呈聖瑞郷人因此立祠宫
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用

正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
古來風俗樸而淳時號雍熈世太平

曰雨曰暘常感應請將兩字上徽稱
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發

誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
昔日潢溪遷廟祀溪邊一帶小坡山
桑田滄海時更變父老于今號社壇
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人

九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
政和祠宇大規模龍首軒昂門地多
簷外杉風聲爽亮堂前桂月影婆娑
(和)今將聖德䖍誠讃願賜威光鑒此忱

願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
無臭無聲事杳冥至和之德感神明
重光夜現星燈瑞九奏時聞天樂聲
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
旗龍顯迹因名地祈雨王宫再立祠
事載碑文人口誦秋冬以報祭維時
(和)今將聖德虔誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用

正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
四方香火立群祠派别支分不計時

功德昭昭垂日月質之父老口如碑
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發

誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
廟食于今四百年蕙肴桂酒禮精專
禜雩之卜如符契德在人心感二天
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人

九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
曽效公山草木靈嘉熈聖詔寵恩新
勑封靈濟金書侈廟貌千年冠七閩
(和)今將聖德䖍誠讃願賜威光鑒此忱

願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
岧嶤石塔與雲連行滿功成託舊縁
惟願法身常不滅光明普照遍三千
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
定應禪師盤古佛我曽叅得此中禪
任敎直入眞如境一㸃靈臺自豁然
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用

正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
嘉定妖蟲飛滿野詣祠禳謝即南遷

是年夢占維魚兆黍稷倉箱積萬年
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發

誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
光澤鹽舩遇惡風中宵䌫斷失西東
心香一瓣神如在頓使舩移水路通
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人

九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
無知蠢蠢是愚民曲突胡爲不徙薪
現出救焚旗閃閃反風隂𦔳頼神靈
(和)今將聖德䖍誠讃願賜威光鑒此忱

願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
曽聞寳慶旱如焚圭璧精誠神我聞
几上紅蛇形化現聲雷一鼓雨傾盆
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
嵢峽民舩打石灘中流失楫巳心寒
急呼神號黄旗現救援聲聞頃刻間
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用

正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
紹定潢溪瀑水流田疇墊溺不堪憂

時聞開港神兵出又喜三登歳有収
(和)今將聖德䖍誠讃願賜威光鑒此忱
願共諸有情同皈無上道
志心皈命禮徳配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發

誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
人道淳熈風俗羙彗星胡乃出西方
弭災銷變神明力何必祅祥責保章
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人

九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
自古文章可立身紹興符䜟泄神靈
兩家太守輝相暎一榜于今賀得人
(和)今將聖德䖍誠讃願賜威光鑒此忱

願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
朱衣夢報兩書生嘉定聲名繼紹興
甲子一周天數驗叔孫衣鉢世相承
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功恭日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
丈夫慷慨志功名況是郎官應列星
夢起傳巖終大用此中祖廟顯精靈
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用

正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
璧水衣冠人物盛兩家生子賀人賢

嘉熈混試天機巧吉夢爲傳賦樂天
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈漙濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發

誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
咸淳聖詔行郷舉主宰科名自有神
兩月月中符吉䜟天機漏泄筆端春
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人

九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
好施輕財稱長者謾言隂隲不相扶
祠堂姓字傳千古六世登科五大夫
(和)今將聖德䖍誠讃願賜威光鑒此忱

願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
典刑如在燕山竇丹桂連芳發五枝
繼有人焉家積善夢傳吉夢産佳兒
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
青布成羅羅織翠紅塵化錦錦添華
古來符䜟呈祥瑞願泄神靈福萬家
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用

正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
道原溥博出於天河洛圖書世所傳

天相斯文文未喪爭傳靈寳是文仙
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發

誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
恬溪虚中自有神積功累行乃成眞
黄庭黙授長生訣任我飛昇駕玉輪
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人

九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
名登金闕字煇煌學授東華祖正陽
上掌天文行院事職分司禄佐文昌
(和)今將聖德䖍誠讃願賜威光鑒此忱

願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘

靜冲湛妙應仁惠輔國佑民洪恩眞君
黙叅玄學東華洞玉闕朝班拜紫微
南極注生權上相職兼地府領諸司
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功叅日月神通妙用
正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君

志心皈命禮感震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
九月時當延壽節雲開金闕上青天
我今虎拜長生殿共祝堯雲百萬年
(和)今將聖德䖍誠讃願賜威光鑒此忱
願共諸有情同皈無上道
志心皈命禮德配乾坤功⬤日月神通妙用

正直聰明大慈大悲大聖大願隨機赴感發
誓度人
九天金闕明道達德大仙顯靈溥濟清微洞
玄冲虚妙感慈惠護國庇民洪恩眞君
志心皈命禮威震雷霆澤垂雨露神通自在
福德無邊大慈大悲大聖大願隨機赴感發
誓度人
九天玉闕宣化扶敎上仙昭靈博濟髙明弘
靜冲湛妙應仁惠輔國佑民洪恩眞君
喜逢大慶中元節神降崧髙泄地靈

玉闕金爐香裊裊綵雲捧出老人星
(和)今將聖德䖍誠讃願賜威光鑒此忱
願共諸有情同皈無上道
志心皈命禮靈濟殿内燕喜堂中性禀謙柔
利同坤厚執勤后德内助隂功羽蓋霓裳刻
紫字於緱氏女仙之列金房玉室授黄庭於
南嶽夫人之前澤及群生祀延百世至聖至
靈至柔至靜涇國夫人順助仁惠貞應仙妃
頭上金冠戴七星七龍五鳳紛相迎
願將玉醴金漿水灑作人間雨露仁

志心皈命禮靈濟宫中燕喜堂内躬持節儉
政在憂勤乃資后德之良俾式坤儀之助關
睢之求淑女以無險詖私謁之心雞鳴之得
賢妃蓋有儆戒相成之道功成内輔德被群
生至聖至靈至柔至靜衞國夫人善助慈懿
恭靜仙妃
特憑玉女爲通傳位正宫闈四敎全
萬物資生無不利至柔至靜配坤元
志心皈命禮靈濟宫中親睦堂内莫嚴於父
所配者天須知莫報之恩自有尊歸之道況

御王冊命荅揚文武之光開國成家獨任伊
周之寄功全社稷福及子孫至聖至靈至尊
至嚴神父齊王忠武翊亮眞君
詩禮諄諄過鯉庭内助家法最嚴明
堂前且學萊衣戲壽柷千春獻兕觥
志心皈命禮靈濟宫内親睦堂中聖善明誓
柔閑靜專位正中宫功成内助儉德著而下
化盛烈載於聲詩隂禮修而敎行芳名光於
史冊旣念親慈之愛敢伸家慶之儀至聖至
靈至慈至愛神母仁壽淑善仙妃

毋氏劬勞不敢忘至哉坤德合無疆
永遵慈訓傳家法載詠思齊詩四章
志心皈命禮靈濟宫中親睦堂内塤箎迭奏
羽翼相成兼乃文乃武之才得冝兄冝弟之
義列茅分土守藩加食邑之滎崇德報功同
日拜王封之侈親親不怨綽綽有餘至聖至
靈至友至愛神兄列位郡王
華蕚樓前積喜郷昔年同日侈封王
一門孝友旌髙節遺愛千年親睦堂
志心皈命禮靈濟宫中燕喜堂内帷裳整肅

綾帳森嚴家有家婦之尊禮鍾夫人之愛以
文辭著素聞謝氏女之才以德行稱兼有鍾
夫人之羙躬持四敎福鍚庶民至聖至靈至
柔至靜神兄列位聖春夫人
上奉慈顔喜友于滿堂和氣笑愉愉
尊卑有分傳家法稍似丱冠不入廬
志心皈命禮靈濟宫中親睦堂内後昆垂裕
百世傳芳子姪名賢冝芝蘭之毓秀祖孫盛
事喜簮笏之尚存載歌葛虆之詩爰詠螽斯
之德至聖至靈至順至敬神子神孫列位公

侯
清白遺風敎尚存聲名髙顯大于門
公侯自有公侯種隂騭元來在子孫
志心皈命禮靈濟殿内親睦堂中敎有大倫
睦親三族受天之禄食千鍾以至萬鍾列地
而封先同姓而後異姓旣辱劉將軍弘深之
愛還知富鄭公修謹之賢名重于時賞延于
世至聖至靈至親至仁神舅神婿列位公侯
渭陽舅氏母之親曽知珠玉朗然明
更爲編序昌黎集李漢文章播盛名

志心皈命禮靈濟宫中燕喜堂内閨闈整肅
法度嚴明爲綌爲絺志在女工之事采蘋采
藻敎以婦德爲先禮宜奉於舅姑孝不忘於
父母至聖至靈至敬至順神女神婦列位仙
妃
七篇女戒曲相從惟舅惟姑父母同
佩帨茝蘭如所賜執勤婦德肅而雍
志心皈命禮靈濟殿内燕喜堂中雲幙逍遥
月宫富貴其服濟濟振繡衣而被桂裳其狀
峩峩綴明珠而戴金翠羙矣麗矣温乎燁乎

願泄巫山之靈永爲福地之相至聖至靈自
由自在合殿列位聖眷夫人
珠履金釵滿掖庭態穠意逺淑而貞
采蘋于沼公侯事不比椒房䝞與秦
志心皈命禮靈濟殿内燕喜堂中日曜爲魂
月曜爲魄太一有監生之典天一有注生之
司星宿儲精感長庚而入夢山川孕秀喜崧
嶽之降神抱來天上之麒麟並作人間之鸑
鷟至聖至靈隨感隨應太一監生神后天一
注生神后列位合屬夫人

吉夢維何喜弄璋鼇峰秀氣發祥光
子生孫𠔃孫生子本支萬世熾而昌
志心皈命禮龍首廟庭鼇峰聖境職分百辟
位列九卿司禄乃文昌之權衡司福乃注生
之主宰訓遵洪範曰壽曰富曰康寧頌獻閟
宫俾熾俾昌俾𦒿艾人人胥慶在在蒙恩至
聖至靈如響如答左右福禄列位眞司主宰
福禄𩀱星現斗樞職分左右進賢書
世家積善稱君子子子孫孫慶有餘
志心皈命禮龍首廟庭鼇峰聖境電光閃閃

雲氣髙髙天何言哉聲雷霆而震怒地之利
也資雨露以相生神機運於不測之中妙化
斡於無形之境恩沾九有澤被群生至聖至
靈則變則化雷公電母風伯雨師本宫昭靈
孚濟龍王及五方社令行雨龍神等衆
龍乗雲氣固能靈聲動雷霆萬里驚
天下蒼生霖雨願頓令頭角起崢嶸
志心皈命禮鼇峰聖境龍首廟庭乃聖乃神
在左在右或獻優旃之技或精管輅之能掌
膳者物用八珍典樂者聲諧六律兵十六衞

舉皆出將之才騎三百人各有封侯之相威
靈顯赫圖像生獰至聖至靈有嚴有翼合殿
合屬一切威靈
以勞定國法施民香火因縁配廟庭
將相聲名長在世千年圖像賛麒麟
(舉)禮足各長跪䖍誠懴悔
志心皈身皈神皈命
九天靈濟眞君合殿威靈仙衆伏望
聖慈同垂巨澤普降洪恩以今齋恪䖍誠皈
投懴悔伏聞禍福無門惟人自召吉凶有兆

如影隨形善者惡之符惡者善之信爲善者
五行扶我司命與我爲惡者凶氣覆之惡星
照之雖天網之難逃在人心之知覺今辰伏
念一切衆生歸心向道至誠感神躬禮眞聰
首陳自責妥從曩劫迨至今生恥過作非去
順効逆變情徇勢挾詐抵巇以幽隂詭側而
行其奸以毒酷殘忍而肆其害顚倒夢想昏
迷乎利名智之場殺盜邪淫沉汨於貪嗔癡
之境大則欺於天地幽則負於神明咨暑怨
寒呵風罵雨或對星辰而便利或對日月而

裸裎或指虹霓或盟山海破壞廟社觸穢道
場不知身心口意之非不安士農工賈之分
不崇三寳不習五常爲人謀而不忠與朋交
而不信事親非孝背主忘恩爲富不仁重財
不義謂祭無益謂暴無傷謂敬不足行謂言
不足畏犯上作亂好勇疾貧斥䧟忠良侵凌
孤弱欺公滅私薄人厚已敎唆詞訟結搆𡨚
讎侮慢自賢傲虐自作不明乎善不誠乎身
小弁作而或父子之恩𧇊常鄂廢而或兄弟
之情缺國俗敗而興谷風之剌骨肉怨而歌

角弓之詩旣知罪惡之貫盈恭對慈悲而懴
悔人誰無過過而能改毎懷戰戰慄慄之憂
神無常享享于克誠少致切切拳拳之悃伏
願至仁孚佑大道垂憐赦其巳往之愆鍚以
方來之祉群方胥慶率土蒙恩當今之日太
平災不生禍不作諸福之物畢至老者壯少
者强乆欽靈德之威光用作濟民之事業(臣)
等至心稽首再拜禮謝
靈濟二位眞君
舉三禮謝

弟子一心稽首禮謝
九天金闕眞君
弟子一心稽首禮謝
九天玉闕眞君
弟子一心稽首禮謝
聖父翊亮眞君
禮謝巳周懴情畢露恭依妙典干冐威聰謹
控丹誠披陳素願伏願
聖慈俯賜鑒臨
一願當今皇帝壽(和)壽與天齊萬萬春

二願臣僚資禄位(和)風雲千載慶嘉亨
三願儒冠多富貴(和)名登天府作公卿
四願農民勤稼穡(和)自今歳歳喜三登
五願百工精技藝(和)待詔金門聴玉音
六願生財有大道(和)千戸封君可比倫
七願風調并雨順(和)普天率土賀昇平
八願香火常隆盛(和)千年廟貌顯威靈
九願九天加鍚命(和)玉珮鏘趨拜紫宸
十願十方諸信善(和)皈依三寳各䖍誠
上來恭禮賛文功德巳周道場衆等人各䖍

誠再伸啓白
伏聞兢兢業業自慚童瀆之再三赫赫明明
恭覩威顔之咫尺銘心知感稽首颺言德之
著者曰顯靈昭靈功可推而爲溥濟博濟津
梁衆苦日月群迷今辰欽奉
聖㫖修設酬恩祈福道場(臣)等恭對眞聰宣
揚妙範少伸三沐三薫之敬敢殫一瞻一禮
之恭神聽無私情由可鑒用滌曩劫今生之
罪業願作見在未來之果因有始有终無惡
無斁知可及愚不可及神化之民使冝之行

滿功圓可以進於玉室丹臺之上氣存神正
可以開於紫陽雲錦之囊信女善男咸得長
生億曽萬祖皆即受度遍及幽冥之異類盡
歸縹緲之大乗爲上因縁志心稱念
九天鍚慶天尊萬福護身天尊
諸天證果天尊(和)不可思議功德



洪恩靈濟眞君禮願文











