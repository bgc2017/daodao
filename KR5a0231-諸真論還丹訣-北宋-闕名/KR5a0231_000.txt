








諸眞論還丹訣
　　　玉壺頌十首
房是靑龍參白虎日爲朱雀月玄武欲知火
藥立元基須得中央戊巳土
青龍本自丹砂宅白虎元歸黑金客古仙名
作神龍精淮南說之是秋石
神水從來是汞神東方木德發陽春南來又
是火中主學者尋之方契真
龍虎相逢在母胎二精相合亂花開留心但
逐初陽起至九方知道自媒

陽極隂生甲午中巳拋六卦入乾宮神仙妙
術此來久自是時人迷道風
砂産於金汞在鉛神仙不許俗人傳不辭便
說還丹術只恐天符責宿愆
二氣推尋不暫停隂陽互用若神靈非論化
物變凡質能滅千災與萬精
古徃今來事可嗟時光遷變換年華迷蹤失
路悠悠甚不知將底作黃芽
十月飛霜雪又濃黃芽内熟色顒顒修真但
見黄芽熟安得不𢗭金虎龍

服如麻粒清眞氣凝靜凝心可隨意非論變
化救孤貧從此長生應不死
　　　靑霞子讃金碧龍虎經
青霞金碧言龍虎有名形體终難覩虎隱在
龍宫龍行虎抱蹤一般求不錯兩種難㝷度
㑹取一如人性情不離身
　　　眞鼎
鍊丹先要修眞鼎功夫到日方神聖凡物不
相富全乖隂與陽沖和象一氣爭柰名同異
南北路交差朦朧是一家

　　　讃魏伯陽參同契
魏君三卷參同契於中一一言真諦子細説
還丹還丹事不難制時何所似黃白如雞子
小小一事中乾坤法象同
　　　明水火
從來水火爲樞轄一方王處多相殺真水與
真陽一源難改張直須窮玄理易字形應是
日月不相抛坎離兩位交
　　　明火候
一陽生後爲春夏一隂纔至秋冬卦陽氣上

昇時隂雲暗下垂專須聽漏刻莫遣乖常則
造化手中權身爲壺裏客
　　　明至藥
家家盡有長生藥人人取用皆差錯氣候似
浮沉問君何處㝷眼看猶不識手授無蹤跡
大道不繁論靑龍白虎門
　　　容成公內丹歌訣
始靑之下月與日
　始青者元氣也月屬隂以象下元日屬陽
　以象中元也

兩半同昇合爲一
　靑氣元氣及津液爲三合爲一成珠也
出彼玉池入金室
　玉池口也金室胎也津液與氣俱在氣海
　中結成珠如橘色黃也
大如彈丸黄如橘
　胎因氣結氣因胎成珠也
中有隹味甜如蜜
　胎氣旣成珠如橘也氣海中毎服氣存想
　以氣遶裏其珠也見之即口中華池自甜

　如蜜
子若得之愼勿失
　胎結成珠見之愼勿與非道說若與婦人
　交接折此玄珠氷不結矣
審能修之仙道畢
　精氣結即名曰内還丹其津液上下灌丹
　田頭上即有九宮即是九轉八瓊丹也修
　氣九年功成大道畢矣與天地齊也精爲
　玉氣爲金元屬玄珠以白氣裹玄珠入金
　室金室者肺也胎也氣海存三者心也大

　數三也
　　曹聖圖鉛汞歌
金有一箇身運用從南北知音雖數人盡住
蓬萊側寰海無人過遇者還不識日月與五
星並作雪遊客鄙夫若繼壽三曽超大戹志
在傅一氣變化成金液金液通神仙須向五
行覓五行處處有素非仙人惜要識真鉛汞
一水還一石中宮先爲主水火結爲物二儀
成夫婦夫婦相配匹百刻達离宫丹砂從此
岀亦如真珠狀丹砂本無赤見水歸水性見

火成金液大聖名靈藥真人號寶術世間諸
學士問著說金石金石是頑物焉得化金液
脫胎除黒暈黒暈是鉛質元氣補元氣豈資
凡砂石雄黄莫貴買朱砂不用覓水銀徒自
誇不見有人得竹破用竹補木斷用木植人
除氣補外萬物總爲客若能窮水火名必列
仙籍鉛汞有多名根源在五行若能修鍊者
服餌得長生

諸真論還丹訣(終)











