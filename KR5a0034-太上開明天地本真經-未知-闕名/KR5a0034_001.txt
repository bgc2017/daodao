










二經同卷妟十一
　太上開明天地本眞經
　太上玄都妙本清靜身心經


太上開明天地本眞經
　　　　通玄三教眉山師仁壽授
夫大道者本眞也眞是道之本經乃運之眞
天地經本昇降眞明聖賢運本歸返眞靈本
來眞面目大道體分明自乾坤開闢以來經

日月隂陽之道定寒暑顯晦明發三光育萬
物顯三大聖人之德體兩儀造化之功明天
文分地理成世界立兆民畫卦象法制度人
造畫契合符明道結繩而政以開國成家鑚
本取火以變生爲熟辨藥草而治病教播種
以養生製衣裳以蔽體資身立器物而應機
利用建宫室避風兩置舟楫渡江河爲人淳
朴則仁壽長生務本眞常而道明不昧發顯
千賢萬聖昇化通靈斷生衆智多獰乎强戰
國貪色慾致叛淫有典廢迷本眞逆天地之

道背日月之明汨汨沒沒以濁惡澆漓世世
生生而頑嚚蘊積忘其道理亂其紀綱人表
壽促世變時荒故立刑獄以治平乃制國法
而今行昔乎上聖垂世開化度人遂興三教
之機重剖一眞之道儒體乾坤健用一隂一
陽之道天之經地之義民之行孝之禮法而
制之謹身節用不失本眞不廢中道通五常
行四德知死生說日用安和樂而不淫哀而
不傷充實之謂美光大而成聖道體乾坤妙
用一水一火之道日魂月魄内隂外陽復命

還源深根固蔕奪天地之造化行火候之工
夫温養成丹同登仙品不失其所者久死而
不亡者壽本眞堅固得道長生釋體乾坤大
用一權一實之道隨機接物見色明空拶有
無中道精修證妙相比空成就同入無生忍
全超有作功那伽大定以返本歸源實際眞
如而靈明眼迸通天徹地證聖成眞所以三
教各稱其尊者道本眞一也生從本眞來死
因本眞去得眞非女男明道無來去儒務本
不致于淫合天地之德道守本温養爲功含

天地之化釋返本明了眞歸超天地之表況
今三教錯會一眞說務本而邪念恣淫無制
節之謹度誇守本而傍門失養無火候之眞
玄說返本而妄想迷流無精修之妙法今吾
三教通玄多方直指哀愍死生開明天地中
天性天無上天此地心地不動地運天地之
大道經天地之大本告天祝壽保國安民成
賢本體善度究親亡者得化存者通靈諸魔
無害萬病難侵然則未能運藏眼之眞經不
得眞本未能返眞源之本根不得修養未能

養生保命不得靈明未能寂照含空不得見
性未能覺性圓常不得通徹未能通玄徹悟
不得眞歸妄求作佛成仙不得超凡入聖要
且憂死生一事之大無人我三教之分求至
人指經法明此本歸一眞日用作何修源本
作何得眞性作何見前路作何歸如然了徹
了明當證非仙非佛全超聖地頓徹古今奉
勸儒釋道俗善信賢良或持運經行速得通
利若精修解悟即證無生明超外道諸經勝
轉如來一藏勿用譊譊萬遍攝歸炯炯一眞

絰義經法經訣非中非外非心了眞經非此
經得眞本非此本當知大道眞經務在口傳
心印依法祕受歡喜奉行

太上開明天地本眞經
















