








宋西太乙宫碑銘(共序)
　(翰林學士兼侍讀學士玉清昭應宫判官臣宋綬奉勑譔)
維宋四葉天聖六年春三月作太乙宮于京
城之西南陬星家之說太乙在紫宫門右北
辰之神也掌十有六神之法度參居權衡以
建皇極陰陽家之說太乙爲元皇之使執計
秉剛正天地之常兼統八卦肅成萬物道家
之說元氣本於一一變而之九故太乙行九
宫其壇場析醮具真仙官屬之品在昔帝軒
轅治五氣接萬靈肇創重式究極其變立門

置將與煇祲之候縱横所舍吉凶所主後世
悉神而明之詔于祝號總八十有一而尊神
則十本乎十元六紀五行三政而爲其名大
抵上憩於星垣下循於宫元所至之分監觀
不忒統人事以知來輔神道以禍淫罔弗淑
而克昌疇惠迪而靡佑則張衡李雲蕭子顯
之流又言之詳矣惟五福於行爲木於德爲
仁其遊五宫其元五子凡甲子二百七十而
一徙宫起乾位左旋歷三隅臨中央周而復
始行棋之下無金革札瘥之沴物以豐阜民

用愉樂初太宗御極之八年日官推策當以
甲申歲去遼碣之野適斗牛之次乃築宫巽
維候氣馭之來並設二遊四神三棋之像示
裒對之儀度於前聞諗于有司粤若漢孝武
立三一之祀畫諸臺室施及唐民乾元後爲
壇於國郊申之親祭太曆中置觀于石城表
以年紀是皆章章於榮牘者稽參而損益之
制定其當每四郊迎氣之日則展祠事麵牲
苑菹量幣絜樽祝史陳其辭侍臣承焉其禮
半太祀分至三元又備醮獻薰鑪華燈紋素

青章法侣宣其科中人涖焉其儀視靈寶眞
宗之嗣統也國有大事必先告之朝有成慶
亦親款之皇帝率循丕法無廢常薦逮兹龍
集戊辰又自黄室西趣坤隩復乃從居鄉之
請用增祀之文就如其郊别營壇治審面叶
卜距宜秋門一舍而近庀國工蒐蒸徒礱材
合土備物致用上御藥張懷德總其事入内
殿頭皇甫繼和入内高品陳延達䕶其作執
技殫乎目巧視成㡳乎神速作爲四殿分揭
華榜黄庭峙于中以尊五福君棋大遊寧禧

繹于後以奉小遊延貺峨于東以寓天一四
神臣棋資祐竦于西以宅地一直符民棋又
采聖眞景宿山川神靈繢形繚廊列於從祀
署重扉曰顯頁延輝景集摽别殿曰清修爲
齋柭之所其外堂廡衆舍總四百餘區擇精
鍊道士得元靖大師徐思簡等三十人處之
祠醮儀法率用雍熙之舊先時祇祓震宫審
摹睟表季秋壬寅以三洞威儀九部内樂導
君棋諸像分寘本殿翌日乘輿臨造稽首瞻
對天正景至五福移御之辰乃迓其像焉前

一日之昕上親侍慈顔同申謁拜命禮部尚
書平章事張士遜持節充使增以黄麾氅眊
武部辰旂萬乘步送至宮門輔臣趨餞出闕
外二尊復升重觀眄仙衛城回仗轉清蹕始
還是夕頓於新店夜漏既盡陽筩肇昇館御
即安嗣以齋獻來月生明之旦帝又輦如七
年二月丁亥皇太后車駕繼往莫不省農扈
觴從臣發禁則敷麗澤屈己面不辭其損涉
遠而無憚於勞渠渠祗祗所敢述者恭惟國
家神明之後淳燿惇太皇祖二宗皆顧諟明

命勤禮恤祀荷百禄之總介群元之祉延洪
于我皇仰席祖考之寵靈内禀太后之德訓
虔鞏寅畏綏靖輯陸累年于兹矣若太后之
懿聖慈仁擁佑帝躬以承荷於先託皇上之
欽明孝愛尊事母儀以講和於庶政動必慮
憲居必思永清浄以崇道光華以右文用能
昭其馨香而格于上下珍物薦至嘉生乃報
面猶潔粢盛謹候穰和諸神秩百禮禮所從
者宜稱神所享者優裕繇是壯麗靚深以表
之苾芬庶侈以羞之舊史云天地之神隨王

所在又四望之祭乃不即之名因其方焉奚
有遠邇之異是二祠宮之建也率不離於吉
土得非王者域四海子兆姓在奉三無私面
已禔福之廣靡不欲其遍及冥真報降豈局
於一隅哉彼鶉咮井絡之疆猶黄圖之右劍
時敷錫罄無弗宜事神保民厥惟至矣則眞
祖之制法文祖之相宇其善述善繼者歟精
微之妙用推保右之默定揚欽崇之克誠歌
輪奂之全盛史臣承詔攄文銘石曰瞻穆穆
兮新宮野平夷兮氣鬱葱邈鴻紛兮赫昈神

之留兮安以豫雲甍鱗瓦槩朱天沈揄爲席
敷瓊筵空歌羽帔事薰然物純備兮誠吉蠲
宅璿樞兮臨紫宙括萬邦兮蒙福祐祚吾君
兮奉文母壽而昌兮等穹厚
宋西太乙宮碑銘













