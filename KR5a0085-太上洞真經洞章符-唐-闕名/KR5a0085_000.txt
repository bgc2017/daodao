








太上洞眞經洞章符張七



　　　洞章符如左
太上三氣化爲神符號曰三元無量洞章制
命六甲運使五行率離還合却死來生消除
三鬼滌蕩五神五神一曰五尸三鬼一曰三
蟲蟲尸互名參神亂鬼在人身者勸爲惡事
良辰吉日上白玄司太上有命勑諸天神領

攝尸鬼劾人罪愆司命考筭黜愚陟賢賢者
上學清齋治身捨惡習善拘制鬼尸除滅凶
氣引納吉神受符佩帶存思在心太一降神
名上生籍永免九地之憂長保三清之樂也
　　　洞章符告文
某號某年太歳某某月日時糞土(臣)妾某州
縣鄕里某人姓名先身乗條慶染來質輪轉
九天流祚不絶得參玄洞之經陶鍊微妙之
術恐三蟲未蕩五尸奏疾謹請洞章祕符滅
落尸蟲削死上生一如太眞明科律令



























三尸上尸中尸下尸五尸青尸赤尸白尸黑
尸黄尸三尸五尸俱入黄泉吾升青天保長
生樂未央世世居天王
　右五尸祕呪朝朝宻言之
左无英右白元中司命上太一下桃康結精
神攝䰟𩲸延年命定百神益精氣削死目正

生名五老度符籍五靈奉洞章提攜吾與我
逍遥宴玉京
　右五靈宻呪夕夕宻言之
　　　生䇿五符



　右第一保神長生符䇿(本命日日中時朱/書青紙作二枚夜)
　(半入室存思畢向本命服一枚以刀從上/下黑點處中破之左半内竈火中右半内)
　(井水中本命常如/此帝記命劵也)





　右第二不死飛仙符䇿(本命日平旦青書/白紙向東服之)






　右第三滅尸安命符䇿(本命日日中朱書/白紙一枚向南服)





　右第四記年安形符䇿(本命日日暮朱書/白紙向本命服之)




　右第五制䰟𩲸寳命符䇿(本命之月本/命之日本命)

　(之時朱書白紙北向服之不知生/月日時以戊午日日中時服之)
五籍五符服之依法行則佩之存號曰䇿修
習在精名書玉暦五神降靈同升玄極也
凡呪誦鍊氣安神却魔臨目存思叩齒振威
警誡内外先宻誦滅邪呪曰
黄中䇿氣斬妖宗察制強精斷邪翁太上有
命太上房急召北帝詣玉宫奉承威令宣魔
王九氣蓊鬱與命衝祕藏玉文方就隆三天
運明六天運終賢者哉
宻呪畢乃誦詠諸經不然則衆邪千人上士

勤習之則魔神敬護若服符行符佩帶䇿不
誦諸呪直宻呪此便服佩隨意也
五威五武符佩之延年益筭威鬼伏人一切
敬仰鬼魅百精不敢干人長生吉祥


　　　　原闕符篆

　右太上大神執虵止毒以威凶邪不害眞
　正


　　　　原闕符篆


　右太上神虎五武雄精摧魔伏惡衞護忠
　良


　　　　原闕符篆


　右無上玄老龍虵之王威神振肅幽隱必
　周凶人惡鬼莫不畏伏


　　　　原闕符篆


　右太一天尊把持斗柄所指者破所臨者
　伏祐善罰惡降接清眞五靈侍衞神官羅
　陳受者存之諦憶勿忘三年之後親覩尊
　神也

某號年太歳某某月日時某州郡縣鄉里男
女姓名年若干歳請無極大都督五威五武
神符佩之辟兵入水不逢蛟龍入山不逢虎
狼虵虺惡人見我摧心失膽鬼神見我伏不
敢起誅符破廟斷截六天餘號羣精萬魅所
在里社邑域符傳見我皆來謁拜荷乗威武
横行天下衆邪摰伏謹奉行眞符一如
太上老君律令
　右五威五武符佩之寫圖勿題右注也
　　　太一扶命延年神符如左












某號年太歳某某月日時某州郡縣鄕里男
女姓名好道樂生太上子孫某屬神仙玉歷
北斗七星君值今時難世惡羣邪互行其身
恐不全度請受太一扶命延年神符以自防
保肉人受符之後行來出入無有憂患魍魎
鬼賊見符皆即伏匿土地眞官皆共送迎不
得有違急急如神符本旨律令


太上洞眞經洞章符











