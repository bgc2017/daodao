








玉籙大齋第一日早朝儀(午朝晚/朝同卷)率五
　　　各禮師存念如法
金真縁霞煥暎三天飛雲丹霄諸天控軿
晨暉啓旦隂翳俱捐九微震空五星回旋
萬天感應自然妙玄杳冥散體分形百千
玄珠光耀瑞炁壇乾幽明蒙惠灌鍊金泉
魔王恐懼合景三田
　　　發爐
　　　鳴法鼓二十四通
元上三天玄元始三炁太上老君召出臣身

中三五功曹左右官使者左右捧香金童傳
言散花玉女五帝直符直日香官各三十六
人出出者嚴裝顯服冠帶垂纓關啓玄壇土
地方域神眞臣今早朝陞壇行道朝謁
帝眞敬奉入意其諸誠意具載緘謄願得
太上至眞道炁靈寳瑞光下降流入臣等身
中令臣所啓之誠速逹徑詣
至真无極大道三清上聖
昊天至尊金闕玉皇上帝御前
　　　請稱法位

具位與臨壇官衆等謹同誠上啓
虚无自然元始天尊无極大道太上道君太
上老君髙上玉皇十方巳得道大聖衆至眞
諸君丈人三十二天帝君玉虚上帝玉帝大
帝東華南極西靈北眞玄都玉京金闕七寳
瓊臺紫微上宫靈寳至眞明皇道君三十六
部尊經玄中大法師上相上宰上保上傳太
平下教二十四眞人西城總眞王君太乙眞
人東嶽上卿司命茅君定録保命二眞人名
山洞府得道神仙三界官屬一切眞靈

臣聞一炁濳凝混合空玄之始三華鬱秀胚
胎溟涬之初妙極難言其中有象上无復祖
惟道爲身藴二象以儲神攝九霄而惣化肇
髙上玉皇之炁大梵彌羅自太無混洞之元
赤文開廓敷弘至妙離合自然臣等夙遇眞
風幸逢昌運乗良晨而悟會竊侍神章冒靈
盻以披心獲叅上範凡有所啓敢不以聞齋
意青詞謹當宣奏
具如詞言不違懇欵恩惟太上分别哀祈
臣聞至尊湛寂運隂陽不測之機妙境空浮

結日月飛奔之室丹靈鼔舞白鶴翩翻臣等
昧爽朝元夙興請命赤童耀景引賜谷之流
晨青老散輝接木宫之生炁三色蓊𡨋於室
内百靈交會於爐前恭假香傳奉修齋直以
今第一日清旦行道請法衆等運兹𥘉捻上
香
願此香烟騰空徑上供養
虚无至眞自然大道元始天尊願以是捻香
功德上祝
當今皇帝聖壽無疆伏願一德格天萬年永

命膺圖握契睿齡齊箕翼之光錫嘏迎祥景
福等岡𨹧之固丕衍後天之算逺超浩劫之
年九有八荒咸歸仁夀千秋億載長撫隆平
今故燒香自歸依道尊大聖衆至眞之徳得
道之後保天長存
臣聞紫素生輝大聖慶騫林之會祥光含象
玉皇暎蘭室之華披朗重隂混融萬𩔖以今
第一日清旦行道請法衆等運兹二捻上香
願此香烟騰空徑上供養
玉晨至聖自然靈寳大道天尊以是捻香功

徳上資
宗桃神御社稷眞游伏願鍊質丹臺怡神紫
極逍遥自在盻宗廟以儲精證聖成眞昇帝
鄉而入妙福覃家國澤及寰區今故燒香自
皈依經尊大聖衆至眞之德得道之後昇入
无形
臣聞玄父玄母化三田子午之宫眞景眞晶
受九炁東西之運瓊津流潤丹室常存以今
第一日清旦行道請法衆等運茲三捻上香
願此香烟騰空徑上供養

混元大聖自然化主道德天尊願以是捻香
功徳上資
所薦神儀伏願道契無爲心遊太素紫微眞
境叅上聖於▲▲▲落瓊宫陪髙仙於三境
餐靈音於空▲▲▲▲於玄元垂𥙿後昆本
友百世傳休中禁子孫億年今故燒香自皈
依師尊大聖衆至眞之徳得道之後昇入無
形(和)與道合真
　　　禮方懴悔
　　　三啓三禮

　　　重稱法位
具位與臨壇官衆等謹同誠上啓
三清至尊十方上聖玉京金闕天帝天眞十
方師尊聖衆三界官屬一切威靈
臣聞碧落受經一遍諸天而稱善素車開𨗳
歷關三界以咸聽臣等猥以凡資叨禆玄化
所冝棲神道域咀空碧以鍊眞絶跡塵寰想
丹華而輕舉吿盟之始立功爲先故演法以
度人誓賛天而敷教况承
上命恭爲典行敬爲

某靈崩逝以來追念劬勞昊天罔極思慕眞
容特伸報薦特命羽流之衆敬修玉籙之齋
開度神儀上登天府伏願神超碧落質煉丹
庭逰神清淨之鄕悟道虚无之境名髙玉簡
位列瓊宫次冀
帝道遐昌王儲衍固聖德有同於堯舜輔臣
允頼於臯䕫睿算延洪邊陲寧謐普天率土
均承浩蕩之恩十地九幽咸遂生成之樂則
上明
天尊大慈之澤下副臣等皈命之誠謹啓以

聞
　　　十二願
　　一願三尊降鑑二願五老傾光
　　二願神光洞煥四願九炁垂祥
　　五願五行應運六願靈篆飛翔
　　七願坎離結運八願九夜舒芒
　　九願玄壇靈應十願名列上蒼
　　十一願神儀受度十二願國祚延長
　　　復爐
　　　存神燒香

香官使者左右龍虎君侍香諸靈官當令臣
向來早朝陞壇行道之所自然生金液丹碧
芝英百靈衆真交㑹在此香火爐前當願十
方仙童玉女接侍蘭煙傳臣向來所奏之誠
速逹徑上
至真无極大道三清上聖
昊天至尊金闕玉皇上帝御前


玉籙大齋第一日早朝儀
