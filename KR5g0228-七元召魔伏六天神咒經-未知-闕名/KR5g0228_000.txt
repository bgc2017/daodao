








七元召魔伏六天神咒經群三
爾時道君告三十六天神王五炁天君壙野
大神五湖大將軍衛靈大神飛龍直騎三五
之君五老上帝元王天真我昔爲一切衆生
說此經時魔宫振動大地鬼神悉皆伏聽各
聞
勑令放汝罪譴各還一心咸生善念自今已
去若有道士救人之處我當爲助驅馳殺鬼
治病佐天正炁消滅衆精召請立至矣
七真召天真伏魔品

道言我昔爲諸天人驅邪去害滅惡除凶若
三龍之後有道士能於此法中行是功德有
灾之方當爲大建北斗七元壇燃燈行道召
三五之君一炁之神明威滅邪斬鬼神兵馬
一切衆生消災度厄延年無窮靈官天尊召
北方大魔王勅一切神鬼自今已去當助道
士作法殺鬼戮凶生人獲泰
七真命召五雷神兵伏魔品
七真曰我昔爲衆生說神咒妙經滅罪除凶
□鎮精邪佐天助化若有道士一心目專一

法建立道場燃燈行道符章壓鎮追捉鬼神
我當爲召請五雷神兵億億萬騎來降道場
消滅精魅揮割蟲毒疫精我當召請來到御
前奉請東方大雲雷火鈴神兵木精吏兵九億
萬騎部領角亢之精步九炁之雲輪刀仗劔
來降道場誅伐劉元達疫炁鬼兵行其青病
急收毒氣以生人民助道行化急急如律令
奉請南方大雲雷火鈴神兵炎精吏兵三億
萬騎部領井鬼之精步三炁之雲輪刀仗劔
來降道場誅斬張元伯疫炁鬼兵行其赤毒

疫病急收毒氣以生人民助道行化急急如
律令
奉請西方大雲雷火鈴神兵七億萬騎金精
大神部領奎婁强兵步七炁之雲輪刀仗劔
來降道場收攝五方妖魅趙公明殟毒疫鬼
急去千里收殟攝毒以生人民助道政化急
急如律令
奉請北方大雲雷火鈴神兵五億萬騎水精
大神部領斗牛神兵步五炁之雲翻天轉地
來降道場收斬鐘士季疫毒之鬼急去萬里

悉皆伏滅急急如律令
奉請中央大雲雷火鈴神兵一十二萬騎土
皇神符部領四方强兵步黄炁之雲輪刀仗
劔來降道場收斬史文業殟毒疫鬼速出千
里生民安泰國土清平急急如律令
七真曰是此五天各有神兵億萬啓建道場
威光立備若有疾病之人但燃七元燈存想
吐納想見本師從所在之方來爲禁伏一切
狂邪妖魅不祥之炁皆自成血先叩齒七通
念天蓬咒一百二十遍陰宻存念七元真炁

驅馳百毒消灾降福具告五方雲雷大符如左
























第一元神符鎮艮宫桃木板長一尺九寸篆之






第二元神符鎮巽宫梓木板長一尺三寸




第三元神符鎮坎宫桐木板可長二尺





第四元神符鎮兌宫銀木板可長一尺五寸




第五元神符鎮坤宫桃木板長二尺





第六元神符鎮乾宫白楊木板長三尺




第七元神符鎮離宫桃木板長一尺三寸





第八元神符鎮震宫白楊木板長一尺七寸



第九元神符鎮中宫總攝三萬六千神炁桃木板長二尺




七真曰此符出乎酆都山真人得道皆召用
五方雲雷虎賁星辰召請皆用此符攝五方
鬼神役使天兵悉興雲動雨禁戒惡魔此符
藏八天雲崖和天靜地若有道士學道求仙
之人可齎命帛質信金資而傳不得妄受福
考生人過去惡道若有道士有本可依科祭
醮夜露星辰傳之有本爲師宗傳請者爲弟
子依科修奉醮祭求福當用銀板五片朱書
鎮有病之家惡鬼殄潰萬魅逃蹤天帝告符
召攝精崇千日修行皆置神人天人仙人皇

人羽人真人靈人聖人靈瑞陰助道士見文
秘藏勿傳非其人靈符五道皆有百萬神兵
飛天鬼衆侍衛此符受師重法如對御前
七真召攝六洞諸魔品
七真曰我爲諸天說神眞護身五雲神符飛
步七元躡元精九炁上皇高真元始三夭真
券在酆都鎮其山之陽有九炁覆之若有道
士後世之中若有見聞此符當以本命日白
素四十尺五果香油質信與師爲誓醮祭我
七元上皇九真當受之錦囊盛之秘藏靜室

之中立其高座旦夕朝
太上北極尊神謁太㣲帝君後得五炁通身
束繫衆魔萬靈朝迎三官所舉地祇奉侍群
魔振伏莫敢違逆乃爲咒曰
玄斗元精三素朗明群精啓道
掃除不祥八威召命攝戮邪精
延年無窮受者長生神炁四冥
製會酆山束送六天敢有稽延
伏匿凶醜八方威神盡歸我真
急急如律令

七真曰若世間有道士知我神圖者可與百
神同遊步綱駕紀攝召萬靈得道尅復道真
永離酆都鬼官矣
七真綱符九道步綱道場北面遷綱上千金
留藏不傳非輩



















通光素女神章能召百魔侍衛道士佩帶





太元陰生玉女神章道士佩之長生久視知鬼神



廣靈玉女神章道士服之與天地相畢






寶生素女神章道士佩者萬靈朝禮舉行三界




太和玉女神章道士服之周行五嶽萬神禮庭




七真曰我昔見此圖之時魔宫振動山嶽吞

煙日月朗明於三界群魔東首神兵秉鉞六
齒揚鞭奔星下垂於三界列玄秘券於星璣
後學真人依科明建大法周運五湖七澤七
廟二十四嶽若有道士佩之者以絳囊盛之
於靜室遇賢者三十年一傳勿傳非其人不
得其人毁敗真道禍考其身慎口勿言閉守
其行行按不犯立見真道剋名瓊宫之中矣








七真曰後學道士或居人間或居朝市或居
山谷修習真訣遊行教化見疾爲醫方便救
濟一切衆生一心當發慈悲廣行道炁我當
助子
七真曰若是道士遊行國界遇陽九百六灾


否可依吾科令建立七元燈象行道念咒表
奏章詞請滅灾禍延年无窮後得道時可與
此圖象周行三界昇入金門也
七真曰三界之中若有道士宿命合道乃見
此圖當一心奉行如對御前奉宣門下具列
上象真圖如左



七元召魔伏六天神咒經












