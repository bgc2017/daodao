





<md:KR5a0164_HFL_000-005a>
尹文者學老子之道作華山之冠以自表其爲道不累於俗不
飾於物願天下之安甯生活民命人我之養畢足而止見侮不
辱捄民之鬬禁攻寢兵捄世之戰以此周行天下上說下教不
忘天下者也其書二篇曰尹文子







文子










文子姓辛名鈃一名計然葵丘濮上人也師事老子楚平王問
曰聞子得道於老𥅆可得聞乎對曰道德匡邪以爲正振亂以
爲治醕德復生天下安甯要在一人故積德成王積怒成亡尭
舜以是昌桀紂以是殃王曰敬聞命矣後南遊吳越范蠡師之
越欲伐吳蠡諫曰臣聞之師曰兵凶器戰逆德爭者事之末也
陰謀逆德好用凶器試身於所末不可勾踐不聽敗於夫椒後
位以上大夫弗就隱吳興餘英禺山相傅以爲登雲而升按寰
宇記<md:KR5a0164_HFL_000-005b>吳興志俱載餘英東南三十里有計籌山越度地形因名
焉今山陽白石頂通玄觀乃故隱處也其紫雲關升元觀卽古
常清觀宋乾道間改賜今額山之半有曰登雲石者在著文子

十二篇唐封通玄眞人書爲通玄眞經<md:KR5a0164_HFL_000-006a><md:KR5a0164_HFL_000-006b><md:KR5a0164_HFL_000-007a><md:KR5a0164_HFL_000-007b><md:KR5a0164_HFL_000-008a><md:KR5a0164_HFL_000-008b>





















崔瞿子










崔瞿者周之賢大夫也問於老子曰不治天下安藏人心老子
曰汝慎無攖人心人心排下而進上上下囚殺其熱焦火其寒
凝冰其疾俯仰之間而再撫四海之外其居也淵而<md:KR5a0164_HFL_000-009a>靜其動也
縣而天僨驕而不可繫者其唯人心乎昔者黃帝始以仁義攖
人心施及三王而天下大駭矣於是乎喜怒相疑愚知相欺善
惡相非誕信相譏而天下衰矣大德不同而性命爛漫矣天下
好知而百姓求竭矣於是乎釿鋸制焉繩墨殺焉椎鑿決焉天
下脊脊大亂罪在攖人心蓋老子憤德下衰因崔瞿之問而警
世云


柏矩子<md:KR5a0164_HFL_000-009b>










柏矩周之卿士學於老子遊齊見辜人焉解朝服而幕之號天
而哭之曰子乎子乎天下有大災子獨先𩀌之曰莫爲盜莫爲
殺人榮辱立然後睹所病貨財聚然後睹所爭窮困人之身使
無休時欲無至此得乎古之君天<md:KR5a0164_HFL_000-010a>下者以得爲在民以失爲在
己以正爲在民以枉爲在己故一物有失其形者退而自責今
則不然匿爲物而愚不識大爲難而罪不敢重爲任而罰不勝
遠其途而誅不至民知力竭則以僞繼之曰出多僞士民安取
不僞夫力不足則僞知不足則欺財不足則盜盜竊之行於誰
責而可乎柏矩之言得於老子爲多


列子<md:KR5a0164_HFL_000-010b>










列子姓列名禦寇鄭人也居鄭圃四十年人無識者初事壺丘
子後師老商氏友伯高子進二子之道九年而後能御風而行
弟子嚴恢問曰所爲問道者爲富乎列子曰桀紂唯輕道而重
利是以亡其書凡八篇列子蓋有<md:KR5a0164_HFL_000-011a>道之士而莊子亟稱之今汴
梁鄭州圃田列子觀卽其故隱唐封冲虛至德眞人書爲冲虛
至德眞經





士成子










士成綺周隱君子也百舍重趼而見老子曰吾聞夫子聖人也
吾固不亂遠道而來敢問修身老子曰夫道於大不終於小不
遺廣乎其無不容也淵乎其不可測也夫至人極物之眞能守
其本故外天地遺萬物而神未嘗困也士成綺有得焉







莊子<md:KR5a0164_HFL_000-011b>










莊子宋人也名周字子休生睢陽蒙縣嘗爲蒙漆園吏學無所
不窺要本歸於老子之言故其著書十餘萬言大抵率寓言也
其言汪洋自恣以適己故自王公大人不能器之楚威王聞周
賢使使厚幣迎之許以爲相周笑謂使者千金重利卿相尊位
也子獨不見郊祭之犧牛乎養食之數𡻕衣以文繡以入太廟
當是之時欲爲孤豚其可得乎子亟去無汙我我甯遊戲汙瀆
之中自快無爲有國者所羈終身不仕以快吾志焉唐封南華
眞人<md:KR5a0164_HFL_000-012a>書爲南華眞經
　南谷先生杜尊師予自兒時識之居昇元觀來十年昇元蓋
　文子舊隱其地常有光怪亦仙靈所栖勝處也師屬予作老

　子及十子像併采諸家之言爲列傳十一傳見之所以明老
　子之道如此將藏諸名山以貽後人予謂茲事不可以辭乃
　神交千古彷彿此卷用成斯美師名道堅南谷其自號云至
　元二十三年元日吳興趙孟頫記
　道無定體聖無定名惟無定故變化無方<md:KR5a0164_HFL_000-012b>而有不可知也洪
　惟
　先天道祖大聖老君象帝之先而吾不知誰之子可爲天下
　母而吾不知其名是故世人知有始有形之老子而不知旡
　始无形之老子又何知未始旡始未始無形之老子乎嘗謂
　老子厯商周九百餘年當時親見猶龍如關尹子者豈特十

　子而已哉必有不可知者存集賢學士趙子昻本其有書有
　言者作玄聖十子像將使學者瞻其像誦其言而求爲聖人
　之徒是誠在我<md:KR5a0164_HFL_000-013a>詩云執柯伐柯其則不遠大德丙午元日教
　門後學當塗杜道堅稽首恭書
