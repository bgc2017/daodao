








修真袐録
　　　　前商州豐陽縣主薄符度仁纂
　　食宜篇
思仙問曰夫修養之士何物所宜食之充飢
得不傷損矣真人曰酸鹹甘苦食之各歸某
時春夏秋冬順之勿逆其藏所食大過成疾
亦深節戒作方延益無限其傷損之事前巳
具言延益之宜今鳥子說無令脫略子宜志
之
八素云春宜食辛(辛能/散也)夏宜食鹹(鹹能/潤也)長夏

宜食酸(酸能/收也)秋宜食苦(昔能/堅也)冬宜食甘肥(甘/能)
(緩中而長肌肉肥/能宻理而補中)皆益五藏而散邪氣矣此
四時之味隨所宜加之食皆能益藏而除於
邪養生之道可不移矣禮記内則云凡和春
多酸夏多苦秋多辛冬多鹹調以滑甘注云
多其時味以養其氣也經曰春無食酸夏無
食苦四時各減時味者謂氣壯也減其時味
以殺盛氣内則所云多其時味恐氣虛贏故
多其時味以養其氣也内則云春宜羔豚膳
膏薌(春爲木王膏薌牛膏也牛中央土畜木/尅土木盛則土休廢用休廢之膏以節)

(其氣故用/午膏薌也)夏冝腒鱐(所/切)留膳膏臊(腒乾雉也/彌乾魚也)
(臊犬膏也大屬西方金也夏屬南方火火/金火盛則金休廢故用犬膏臊以莭氣也)尅
秋宜犢麢膳膏腥(膏腥雞也雞屬東方木秋/屬西方金金尅木金盛則)
(木休廢故用/雞膏腥也)冬冝鮮羽膳膏羶(膏隨羊也羊/屬南方火冬)
(屬北方水水尅火水盛則/火休廢故用休廢膏禮也)鄭云彼羔豚物生
而肥犢麛物盛而充腒鱐膜(呼旱/切)熱而乾魚
鴈水涸而性定此八物得四時之氣尤爲人
食之不勝是以用休廢之脂膏煎和善之也
凡牛宜稌羊宜黍豕宜稷犬宜梁魚宜瓜言
其氣味相成也

周禮天官云凡食齊眡(音/視)春時(飯宜/温也)羮齋眡
夏時(羮宜/熱也)醬齊眡秋時(酱宜/涼也)飮齊眡冬時(飲/直)
(寒/也)
太素云肝色青宜食甘粳米飯牛肉棗皆甘
心色赤直食酸麻大肉李皆酸
脾色黃宜食鹹大豆豬肉栗皆鹹　
肺色白宜食苦麥羊肉杏皆苦
腎色黑宜食辛黄黍雞肉桃皆辛
又肝病者宜食麻麥犬肉李韮
心病者宜食麥羊肉杏薤

　脾病者宜食粳米牛肉棗葵
肺病者宜食黃黍雞肉桃葱
腎病者宜食大豆黄黍豬肉栗藿
是故謹和五味則骨正筋柔氣血以流腠理
以宻如是則氣骨以精謹道如法長有天命
羊肉大熱羊頭肉平主風眩疫疾羊肚主補
胃虛損小便数止虛汗羊乳酪補肺利大腸
羊腎補虛脂益髓
犬肉温主補五臟勞傷久服益氣力厚腸胃
實下焦填骨髓不可炙食

牛肉平牛乳甘寒主補虚羸止渇牛酪主寒
熱止渇除胷中熱牛酥寒淘胷其客氣利大
小暘
鹿頭肉主消渴及多夢鹿肉主補中益氣力
鹿蹄肉主骨髓中疼痛鹿夂食令人耐寒
麝肉補五臟從八月至十一月食勝羊肉
驢肉主風狂憂愁不樂能安心氣
貒肉主攵水脹垂死作羹膏之大效
豹肉温酸主强筋骨志性
蝟肉平食之肥下焦强胃氣能食

雄雞肉酸温主下氣去狂邪安五臓腸中消
渴
鳥雄雞肉甘温主補中止痛除心腹惡氣
鳥雌雞肉味平甘主隂風寒濕痺五緩六急
安胎及乳癰
鴈肉味甘平主益氣輕身久服長髪耐老不
飢
白鴨肉平主補虚羸消毒熱和藏府利水道
黑鴨不可食
野鴨肉味鹹寒主補中益氣和藏府除客熱

消食九月後好食消腹中蟲平胃氣調中輕
身可長食之勝家鴨
鶉温補五藏益中續氣實筋骨耐寒暑消結
實長食令人不厭四月巳後八月巳前不中
食
乾棗味甘辛温主心服邪氣安中養脾氣助
十二經脉通九竅補少津液大驚强志久服
輕身延年不飢成仙
栗味鹹温主益氣厚腸胃補腎令人耐飢生
食治腰脚不宜蒸食

柿味甘寒補虚劳不足乾者厚腸胃健脾氣
消宿血紅柿至補肺氣續經絡氣
橘子味酸寒主下氣開胷膈痰疾結氣止渇
久服除口臭輕身長年皮陳久者良
烏梅味苦平主下氣除煩熱安心神支體疼
痛偏枯不仁止下痢好睡口乾
桍寒益心氣補中焦不足
櫻桃平主調中益脾氣多食無損令人好顏
色美志性
蒲桃味甘平主益氣倍力强志耐飢寒去腸

間水調中久服之輕身延年
林檎温主止消渴好睡不可多食
覆盆子味甘平主益氣輕身令人髮不白
甘蔗味甘平主益氣補脾氣利大腸止渇
荳蔻味辛温主温中止嘔吐口臭
蓮子寒主五藏不足傷中氣絶利益十二經
脉二十五絡益血氣食之心歡止渇去熱補
中養神除百病久服輕身耐老延年
耦寒主補中益氣力養精神除目病久服輕
身耐老不飢延年

雞頭實主補中愈百病益子精强志明目
菱實平主安中補藏令人不飢
芋平主寛緩腹胃除死肌令人恱澤
椹寒主補五臟明耳日利關節通血脉益精
神久食不飢變白髮
枸杞味苦寒主五内邪氣熱中消胷脇氣除
客熱風痺堅筋骨强隂利大小腸補虚損明
目益精氣久服輕身耐寒暑
葵味甘寒宜脾久食利骨氣爲百菜主
竹筍味甘寒主消渇利水道益氣力不可久

食
苜蓿味苦寒利五藏輕身去脾胃邪氣諸熱
毒不可久食瘦人
薺味甘温主利肝藏和中明目服丹石人不
可多食
蔓菁味苦温主消食下氣利五藏輕身益氣
蘿蔔寒利五藏輕身益氣根消食下氣除五
藏中風鍊五藏中惡氣服之令人白淨細肌
理美顔色制麫毒
白苣味苦寒主補筋力利五藏通經脉令人

齒白聦明少睡
䓗白味辛温平冬月食之甚益人不可多食
虚人䓗青葉温歸肉除肝邪安中利五藏益
目精殺百藥毒
薤味苦辛宜心歸骨除寒熱去水氣溫中散
結氣輕身耐老學道人長服之通神安魂益
氣力續筋骨
韮味辛酸温歸心宜肝可久食安五藏不利
病人
荏子味辛主欬逆下氣温中補髓葉調中却

臭氣
紫蘇下氣除寒中
薄苛味苦平却腎氣解勞乏新病人不宜食
荆芥味苦温辟邪氣除勞不宜久食
蘭香温主消食去停水散毒氣
苘篙味辛平主安心氣養脾胃消飮食不可
頻食
香薷味辛温散水腫止霍亂去熱風不可多
食
苦菜味苦寒主五藏邪氣久服安心益氣少

卧輕身不老耐飢
藍菜平主填骨髓利五藏調六府理經絡結
氣眀耳目使人骨健少睡益心力久食大益
人
生薑温去痰下氣去胷中臭氣通神眀散煩
悶開胃口
水芹寒養神益力令人肥健殺百藥毒
白髙(今青/篙也)味辛主補中益氣養五藏長毛髮
令黑久服輕身不老
小葪根味甘温主養精保氣令人肥澤

野荳寒久食輕身少睡調十二經脉利五藏
宮熱氣長食甚益人
烏芹温主心腹滿下氣消食能調味甘香美
泱明平主明目輕身利五藏
牛蒡寒主去熱風頭面煩滿四支不遂通十
二經脉久服輕身
菠薐寒主利五藏通腸胃服丹石人食之甚
良
朱莙達平主補中下氣利五藏
白黍米味甘辛温宜肺主補中益氣

秔米味甘辛苦主心煩止渇益氣斷下利平
胃氣長肌肉
食粳米主補中益氣堅筋骨通血脉
炊飯水浸令酸食之緩五藏六府氣
白梁米味甘寒除胷中客熱移易五藏六府
續筋骨可長食之
粟米味鹹寒主養腎氣去骨痺熱中益氣力
陳者止利壓丹石毒
胡麻味甘主益力氣長肌肉填骨髓堅筋骨
治金瘡止痛久服輕身長年

緑豆味甘酸主虚羸補五内虚乏益氣安精
神行十二經脉食之脾厚肚寛可長食之
大麥味鹹寒宜心主消渇除煩熱益氣調中
久食頭不白
穬麥味甘寒主輕身除埶久食令人多力健
行五榖之中穬麥爲上
小麥味甘寒主養肝氣去寒熱止渇煩補中
益氣和五藏調經絡
薏茨仁味甘温主筋急拘攣久風濕痺下氣
久服輕身益氣除筋骨中邪氣利腸胃消水

腫令人能食
稗米味甘平主益氣補中利脾胃氣
白豆平補五藏益中助十二經脉可長食之
飴糖味甘温主補虚乏益心力止渴治喉咽
痛除唾血
　　　月宜篇
思仙問曰甞聞月宿所宜食者願暘其法
真人曰每月宿下各有所宜之物人若擇而
食之亦可除其疾疹矣今傳於子亦可曉示
將來

養生論云正月卯日食鮦魚使人無瘟病
二月春分食龜使人不蛕子孫蕃息
三月宿畢食鮪魚使人不隨美色多氣力送
迎各二日
春三月食大肉又先酸麥無齒病因甲乙以
具
四月宿昂食雞使人目眀
五月夏至食鳴鵙送迎各二日食鴟梟送迎
十日
六月宿房食野雉使人陽多遂子孫矣

夏三月食雞雉及苦先麥食之無癉病因丙
丁以具
七月食蠹使人宜子孫送迎各二日蠧木蝎
也
八月秋分食蠹使人無病淫衆人畏之送迎
二日
九月宿建星食鴈使人不病癉得良辰美筋
骨送迎二日
秋三月食馬肉及辛食之無寒病因庚辛以
具

十月宿營室食諸鳥使人爍心益夀美色送
迎二日
十一月冬至食兎令人不蛕利足不僵
十二月臘夜令人持椒卧井傍無與人言内
椒井中除瘟病
冬三月食彘及鹹食之無足病因壬癸以具
常以其月不盡三月夕半食者無飽
修真秘録


