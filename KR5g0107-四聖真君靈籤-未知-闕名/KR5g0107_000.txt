








四聖真君靈籤納一
　　降靈勸世格言
矯妄求榮　名譽不揚　尅剥致富　子孫受殃
行思布德　福禄來翔　寡欲薄私　專命爾長
毋欺暗室　毋昧三光　正直無私　赤心忠良
天地介祉　神明衛旁　延生度厄　必濟時康
我言能依　百病消洋
凡禱之時先念郷貫某處某人爲某事上啓
天蓬大元帥真君天猷副元帥真君詡聖保
德真君真武靈應真君天地神祇萬物皆知

吾今卜課善惡扶持凶應凶兆吉應吉期判
斷生死决定無疑
魁魁第一籤下下守舊
　曉來昏去苦營營　只見金資不見人
　縱使畜藏為朽腐　直須將久花為塵
　飛龍變化喜逢時　此日昇騰果遂期
　謀望求財多吉慶　求官進位更無疑
　猛烈將軍朝上闕　豈容小意動干戈
　直須拜謁金門下　上下王侯氣色和
聖意云逐利哀哀棄真就妄積不能散反報

其謗且守其常不宜謀望公訟莫興婚姻必
旺病者遲瘥出行阻障動作不及無門可向
　占秋吉春冬不吉脱貨吉公訟無事買賣
　出入無利縱有輕微見人費力病五十以
　下難久淹年少宜早得在床遲無妨犯土
　瘟瘡不妨暴病少者七日得汗大命吉婚
　相尅夫入舍凶占頭疋人口凶求醫學藝
　業不吉走失早晩見遲難尋借物多無少
　有遷移凶只宜守舊家宅人口有土並禁
　忌不寧修福保之生産宜快遲難求官陞

　職大吉脱貨便脱文書未定遲不成托人
　虚誑買貨便買謀事成事有阻種田無收
　見貴人便見遲不濟針灸選好日吉
　惜花還值雨愛月黑雲生筵前無一事猶
　若是非爭
魁𩲃　第二　大吉　動用取進
　早覔安身保利宜　精依古法莫逾時
　革除所弊人常願　果協心懷享大禔
　虎出大林須動衆　衆人見了却憂疑
　雖然未解傷人意　亦主虚驚事可疑

　山居豈有喧譁客　只好修心辦已高
　萬事於中且寧耐　用心燒煉只徒勞
聖意云循規守矩如法立身久静思動常切
精勤遷移吉利謀運從心結親和合病者從
輕百事暢懷公訟欣欣聖籤之守所欲利亨
　占婚姻吉置貨財輕脱貨吉移居吉公訟
　無事家宅人口平安求官遲陞職名分宜
　快病宜作福老者難少者或好或惡服藥
　有阻痘瘡不穩出行遠宜少人吉行人至
　如不到兩月方歸失物在宅内宜早尋遲

　不見人口失吉久後見行人不到一二日
　有信脱貨脱事便脱後遲孕難生生女修
　福日下生求醫入學吉托人用事二人方
　吉交易吉文書有阻後吉借物三人吉買
　頭疋田宅宜快利
　有禄重歡慶枯楊半樹開向前求吉事晚
　日稱心懷
魁𩵄　第三　中平　否極泰來
　用盡殷勤望有功　反為讎怨慘愁容
　須愁寳貨多虚耗　何苦區區不守中

　否極從今喜泰來　龍泉磨拂舊塵埃
　莫言守已無他望　閉户深居也獲財
　居官必有人讒佞　得職終須後職高
　只好在家安守道　自然家内遇英豪
聖意云時運大謬不能守常殷勤用盡反受
其殃失物招禍動作不良凡事求用早計潛
藏大主損財宜守其常
　占買物田宅人口頭疋難見貨快買再去
　添價不賣有利病老少若不應時先凶後
　吉宅神不寧婚姻尅夫費力不成種田費

　力無收守舊脱貨好公訟事難謀事成事
　難舊基業好新難去失人口頭疋難尋産
　孕生分娩難子母凶宜作福生男托人用
　事不濟有阻文書不濟損財遷移不利借
　物無交易興販不利
　守舊還逢吉更張必見危鼎身虧一足烹
　飪但隨時
魁䰢　第四　中平　謹守
　莫言小疾弗須憂　日月逡巡不易留
　能向道中圖早計　庶幾危厄獲全收

　勞心費力欲成功待得花開一陣風
　須得東君輕借力望中别有一枝紅
　風催閃電雷為使水中蛟龍旱有妖
　二物若能俱不避　依時順節足為高
聖意云謹微守己一心事神舊願早還免受
其殃公訟不利莫占婚姻出行宜止在路逡
巡財貨平平病者縱免凡合天道先暗後明
　占病有道願先凶後吉久淹不妨年老難
　痘瘡宜保福産難宜快先凶後吉買賣微
　見人宜快有二三分種田早收遲無脱貨

　快婚姻不吉入舍過房凶出行心動身不
　動行人二三日至如不至遲公訟吉破財
　買頭疋快成遲難求官陞職名分遲不遂
　買物田宅宜快遲不成走失目下見如遲
　一日不見成事勾當宜快遲更變家宅人
　口不利保福安托人用事宜貴人遲不成
　交易難成興販宜快遷移凶借物便借有
　人阻文書目下見遲不成求醫學業遲難
　安居且慮危深情有别離未能求善果先
　防預損枝

魁魓　第五　中平　利益動用
　好將心意共圖謀　利益源源合所求
　休向此中忘善果　保全衰朽浪中舟
　行船風順去無疑　利涉江津正遇時
　萬里長城知可到　所謀遂意事如期
　二人商買求財利　便好登途離本地
　三五七朝到長安　貨物交關莫守市
聖意云最宜交易同心共謀若占老病危厄
孤舟婚姻叶吉謀望可求疾者進退不解無
憂行人即至訟不拘留田蠶吉利家道優游

　占財買賣置貨好合伴不吉公訟無事婚
　姻吉種田有收出行吉行人早晚至求官
　陞職利病三五十以用無妨四十以上進
　退宜快保福痘瘡平穩老者主死買田宅
　人口頭疋吉家宅老危少安托人用事快
　吉遷移大吉走失遲見謀事成事三二日
　宜快幹遲不濟産孕雙日得平安吉脱貨
　有利便脱興販吉文書交易不成
　作本成輀用須憑巧匠裁重山成錦綉花
　落又重開

魁𩳐第六大吉存心卦利益動用
欲求文墨作基圖何用懷疑設計謨
但要存心公且正自然交易利贏餘
鴛鴦阻隔兩分飛謀望求財未得時
守舊却宜休改革如今進退尚遲疑
安居正好村庄内若欲遷移不為慮
若逢孤勢也安然利益變財那可對
聖意云凡動文墨公訟無失凡在謀望百事
安吉問親和合契書進入公訟得理疾病不
卒動作徙心萬無一失

占財求輕微見謁耐心財不少買貨吉脱
貨吉煩事小心公訟吉種田薄收出行宜
快行人即至病老不妨少者三二日好久
淹難痘瘡平息婚姻好和諧入舍俱吉利
家宅人口平安交易便成遲難成買田宅
人口大吉謀事成事先難後易産平息生
男貴吉求官陞職大利遷移吉利托人用
事先難後易文書有氣相吉利
魚化龍時變休言霖雨開碧雲重見喜霖
雨一聲雷

魁魒　第七　上上　佳澤卦二奇動用
　纔發精神叩上穹　沉痾頓瘥有神功
　非論長幼霑佳澤　運用如耕遇歲豐
　枯木逢春色欲華　頓然枝盛長萌芽
　時人莫得為柴斫　若待春深又吐花
　正去浙東求買賣　江西便説有新茶
　淛東買賣且休去　買得茶來錦上花
聖意云内秉精專感格易求雖處憂摖奚用
多憂病者漸瘥宿疾亦瘳福自天佑從人所
修長幼安吉訟不拘留營謀有望耕佈全收

　占財有三四分置貨勾陳脱貨遲公訟吉
　移居吉脱事吉托人用事遲成交易走失
　難尋出行吉行人一二日至病老少無妨
　宜禱上蒼吉痘瘡平息吉買頭疋田宅人
　口吉婚姻吉謀事成事勾當有小人無妨
　破財吉家宅人口平安興販言産平和求
　官吉未達公卿位青雲可布隨春光無限
　好映日照瑶池
𩲃魁　第八　下下　否蹇守舊
　艱難基址倦扶持役役貪污不見機

　畜産損傷為小失　更於人口致憂疑
　因見漁舟上逆灘　漁舟泊此且盤桓
　前灘過了由閑事　更有後灘過更難
　心中用事意難為　汝若為之吉自虧
　正是失財行道處　波瀾汹湧没明珠
聖意云素有祖業不自守持貪心無厭徒役
機關鎡産致損家眷傷悲所謀莫望病者瘥
遲訟者失理動涉迍危但宜守舊莫外思惟
　占財買賣輕微置貨財穩求事不成公訟
　有主張移居吉脱貨遲種田看時節出行

　凶行人二三日至如不至財有失災病老
　凶少淹滯不妨痘瘡難遲瘥交易不利婚
　姻初婚無妨重婚不中求嗣凶訟先難後
　易買田宅人口頭疋凶謀事勾當准興販
　不吉失物難尋人口災晦不吉産孕艱難
　托人用事難成求官陞職名分遲
　財寳逢時變如何事不歸手指斜陽日孤
　舟未肯休
𩲃𩲃　第九　上上　享福出塵
　久思去故與維新　恰遇亨嘉志豁伸

　人宅泰然無别慮　韜光晦迹出埃塵
　蘭芳春景香堪愛　菊吐秋香又更佳
　乾坤各自為情意　不解東風次第開
　兩頭事意問如何　只好隨縁恐懼過
　且守時來不多久　雖然不大也摩呵
聖意云否極泰來將伸其志久宅安樂出塵
拔萃所作所謀爲無不遂守舊平平幾成自
墜交易無阻田蚕周備更改動用必獲如意
　占求財更改則吉置貨吉脱貨吉移居吉
　公訟吉諸事少成種田三二收婚姻初婚

　吉重婚平平求嗣吉出行吉行人二三日
　至病老者難少者久淹亦難痘瘡祈福吉
　公訟吉置田宅人口頭疋吉利謀事成事
　宜快勾當有失物便尋遲不見求官陞職
　不達家宅人口平安借物休言産孕平穩
　文書遲吉交易遲不成托人用事恐不成
　興販大吉
　累月多逢雨光華始晩晴舉頭天上看昏
　月漸分明
𩲃𩵄　第十　上上　吉祥

　美譽洋洋襲吉祥　門庭嘉慶喜非常
　鳳凰呈瑞何由致　德行光榮世代昌
　不論平地與山尖　無限春光緫被沽
　採得百華成蜜後　為誰辛苦為誰甜
　黄榜招賢膽氣諧　正宜春色入門來
　得官終是為官顯　不若家間穩得財
聖意云君子道長小人道消求名得遂顯達
皇朝孕生貴子後慶豐饒投書獻策棲占先
標常人所占未可圖超依稀守舊幸免災妖
　占財君子貴人有小人輕微置貨吉脱貨

　便脱移居吉公訟吉種田看時節平平交
　易便成遲不濟家宅人口平安出行吉小
　人守舊行人一二日至病老少艱難痘瘡
　亦然婚姻君子貴人初重婚吉入舍求嗣
　吉小平興販吉買田宅人口頭疋君子吉
　小人難文書貴人吉小人不利謀事成事
　君子□顯小人元用産君子生貴小人主
　離借物君子吉小人無用失物慢慢尋遷
　移吉求醫學業吉托人用事吉小人不濟
　求官陞職除授吉

　做事好寢心安身日漸榮殘花如舊色前
　朶足豐盈
𩲃䰢第十一　上上　勤持動用
　莫傷蹤跡久塵淪　幸有真儒席上珍
　守節不應常遁晦　竚看砥礪喜通津
　囚人出獄争訟了　却買甜瓜上酒樓
　偶見故人同暢飲　酒錢還了又相酬
　去時事意何能速　若奔長安三日程
　不若在家聽消息　事須自己見光榮
聖意云懷才抱藝久困塵埃時將得路亨達

有謀最宜圖望不可能徊婚姻平穩公訟無
失不宜守舊恐有卑摧
　占財儒士買賣有十分置貨財輕脱貨好
　脱移居不吉公訟吉諸事阻節行人三二
　日至如不至有實信出行吉利病者差三
　五日不妨久淹有善願痘瘡吉婚姻吉入
　舍求財吉公訟宜和買物田宅人口頭疋
　有阻准成産孕生貴子平穩諸事成事宜
　快遲難勾當托人向前吉家宅人口平安
　文書有氣相交易宜快遲不成遷移興販

　吉求醫求官陞職名分吉借物宜快有人
　破
　自有必中意何人若得知龍飛方見澗霖
　雨正當時
𩲃魓　第十二　下下　污行不明
　污行欺心昩彼蒼　鬼神常切守行藏
　若教慢易能徼福　不向人間别善良
　楊花風捲無消息　恰似襄王一夢中
　夜静月眀風細處　空飄零落惹芳叢
　可知笑殺人間客　昨見他貧却有錢

　若不用心終不得　須知已後得週全
聖意云内外傾欺鬼神不佑凡事動作必懽
凶咎若謀若爲舉難成就消譴謝過庶禳容
咎舉動未遂且宜守舊此籤大吉百事皆謬
　占財買賣置貨吉脱貨好有財公訟吉移
　居不吉幫四二十六四十八三十四用事
　出行主有災行人三二日到如不至在外
　有事病老少犯土並呪愿出宗在外有家
　先求之新願早還遲難保痘瘡凶保息吉
　婚姻入舍大凶求達陞職名分不達買田

　宅人口頭疋不吉謀事成事勾當俱不利
　産孕難家宅人口不寧宜保福托人為事
　不濟人物難尋
　通達翻為厄憂疑亦緊懷奈河迍未過祈
　福免凶災
𩲃𩳐　第十三　中平　堅勤守舊
　立性恭勤不慢神　與人交易自均平
　如何動得寃讎報　孰若收心且守成
　花開結子喜逢時　賴得春工造化機
　求望所謀皆遂意　衣錦還郷事可期

　事意長時時意長　中間一段最高强
　依時可用無心慢　衣錦還郷拜父娘
聖意云素懷敬信不慢於神行止公正不欺
於人人將歸怨反累其身何如求静且守其
真不宜謀望守舊惟新
　占財平置貨不吉動用不吉公訟不吉種
　田看時節出行不利行人未至病不問老
　少久淹寧公耐時急難脱祈福保佑痘瘡
　亦然婚姻入舍求嗣平平走失耐心後見
　買田宅人口頭疋宜遲成求官陞職有名

　分家宅平安謀事成事勾當耐心亦不宜
　快産孕安心平難借物不濟求醫學藝耐
　心遷移不利文書遲見
　碌碌心無定耕田力上輕待時方可用雲
　散月重生
𩲃魒　第十四　下下　不寧
　是非無别閙啾啾　訴訟慇懃不慢休
　財散人離多坎坷　全身遠害省貪求
　龍蛇混雜卒難禁　未得風雲變化鱗
　一日騰雲歸北海　那時方得現龍身

　聞知路嶮去為難　你道為難却不難
　便好登途涉水去　週迴事已得平安
聖意云是非交結論訟争先人離財散損失
難蠲莫貪動作庶保其全遠行不利婚姻無
縁病者未瘥祈禱蒼天守常安分可免災迍
　占買賣置貨不吉脱貨好公訟無事病者
　破財犯土修福保佑種田未收行人便至
　出行不利恐有災失物難尋不見交易不
　利婚姻不利買田宅人口頭疋不利文書
　不氣相借物不濟家宅人口不寧求官陞

　職未達遷移不利托人用事不利産孕子
　母或有或亡不利
　憂若為言非昏昏路正迷佳人井吊水籃
　管是空歸
𩵄魁　第十五　上上　守節歲德
　事宜素定合天機　休聽師巫説是非
　遵正不依他大道　自然門户發光輝
　月滿今宵離海邊　時人感仰麗春天
　清光爍處群星退　君子營謀便得官
　去年曾在此間居　今日因來作故閭

　便好求財居福禄　惡人已被惡人驅
聖意云人心積善久滯未通求神問卜妄冒
尤空堅正守節莫厭迍蒙大器晩成時當過
逢進取謀運所事亨通病者自瘥莫外是空
　占財買賣吉脱貨吉種田遲薄收買田宅
　人口頭疋遲吉利出行待籤日交節行人
　初一初八十五二十三至托人用事先難
　後易病傷寒不問老少遲瘥交節令痘瘡
　宜保福平穩陰人占病不好婚姻遲有人
　破重婚入舍求嗣遲吉公訟吉走失交節

　見不見有信謀事成事撞節日成遲有少
　無多遷移遲利文書遲有求官陞職除授
　了交節完備産孕交節日生貴子家宅人
　口平穩借物遲有些小
　玉石未分明憂心更轉疑前逢通大道花
　發應殘枝
𩵄𩲃　第十六　下下　守分
　履危陟險逢饑虎　涉水行舟溺怒濤
　守分安閑災可度　且於恩德報劬勞
　油燭點燈燈易滅　纔挑得起又衰微

　長心挑盡空勞力　何似抽身早去歸
　求財所用知真趣　識得之時大有財
　三日價高無四日　依然平地一聲雷
聖意云忘本逐末酷恣貪求陸行遇虎水泛
沉舟且宜守舊報得有休荅謝上穹久病漸
瘥百事不宜忘得添憂知過必改得度春秋
　占財買賣獨行凶置貨不好脱貨吉公訟
　無事交易成後口舌出行凶行人便至若
　一二日不到主有凶不祥之事遷移不利
　老者久淹少者宜修善保無事求祖先婚

　姻入舍不利家宅人口宜保佑凶托人用
　事不成生物不見知信也難尋有口舌産
　孕難宜保佑求官陞職名分不達
　欲吉過重山家鄉轉可悲横舟相對月悽
　慘有誰知
𩵄𩵄　第十七　下下　待時向善
　憂危災厄所從來　謀事迍邅更破財
　稚弱不憂成久滯　耆年惟恐起悲哀
　當初得意翻成失　今日憂危事不危
　若遇貴人相舉援　千年枯木再生枝

　此事為時急似風　一朝兩日任西東
　若行三日愁來到　立便行時方可從
聖意云四隅造作傷犯土府勿罹災危久而
未甦不宜老病小口無虞速當禳謝次第而
蘇求謀遲遂婚姻徐徐百事蹭蹬莫若榮枯
　占買賣目下有利買貨吃物大吉脱貨好
　田種苗而不秀出行凶行人在外多日到
　遲有阻病老少犯土速求先亡老者難保
　痘瘡遲可求七十二候走失離尋文書不
　遂初婚遲成重婚凶入舍求嗣遲吉借物

　少有興販不利占訟吉買田宅人口俱不
　利遷移不利謀事成事不濟産孕宜快遲
　難保佑托人用事成求官陞職見貴人吉
　針灸宜遲亦好
　□□烏雲起求名未得名四隅傷土禁作
　福保安寧
𩵄䰢　第十八　中平　隨縁
　時當揫歛最宜收　運用隨縁莫外求
　老病久痾宜保庇　事於梅臘得優游
　養汝原來歲月深　開籠不見意沉沉

　想應只在秋江上　明月蘆花何處尋
　守分安閑事可宜　求財利益報君知
　於中平善君多喜　一日豐盈正及時
聖意云謀望宜春夏秋冬事緫休祈求延老
病在路免遲留凡事謀望春夏可求秋冬如
用事事緫休老者向病禱祝宜修久行祈佑
庶免遲留事宜時用祈福免憂
　占財貨春夏吉脱貨隨分種田有收公
　訟春夏無事秋冬不利病久淹春夏輕
　秋冬老者難少者輕宜求福有善願痘

　瘡春夏吉秋冬不利出行便動行人春
　夏三日至秋冬有阻婚姻入舍求嗣上
　半年吉下半年不利有災文書不利興
　販不利買田宅人口不利失物難尋家
　宅不利借物上半年有下半年無托人
　用事上半年吉下半年不利遷移春夏
　吉産生貴子秋冬生無妨謀事成事脱
　貨便脱置貨春吉
　自此常逢吉家豐應保扶臘時好遇得方
　可得良圖

𩵄魓　第十九　上上　良木逢春
　百昌生土正逢春　暖律潜回態度新
　若也運為當此景　竚看久蟄奮芳辰
　雲行雨施正春深　謀望求財緫遂心
　争訟見官多得理　貴人喜慶自相尋
　休聽人來訟短長　雖然得也不高强
　别行佳貺為宜利　有日光陰大吉昌
聖意云除舊而新生理向榮謀望有就求選
成名行人通達公訟無刑秋冬若阻百事沉
吟春夏占吉用事亨通孕婦平穩不阻憂驚

　占財買賣春夏間有置貨春吉十二月好
　余月不用脱貨遲公訟無事種田春種秋
　收輕微借物春有余月無用出行吉行人
　春占起身余月遲不動病老少春夏十月
　吉余月遲難文書正二月十月吉余月遲
　婚姻初婚吉重婚不利求嗣宜快家宅人
　口平安春十月吉余月不中謀事成事正
　十月有財氣余月不稱意托人用事春十
　月吉余月無用産孕春生貴子秋冬不利
　重重霖雪裏嫩柳遇春時謀望皆如此黄

　金色有輝
𩵄𩳐第二十下下危難空亡
　逐急求神强秉誠　此誠那解格神明
　臨危只恐危難保　望事應知事不成
　有舟無楫難撑載　更被漂流向海中
　嗟嘆世人應不得　誤人如此走西東
　有人用事事難成　事已成時便去程
　汝若求之終不吉　求之占得則安寧
聖意云人心怠慢淫污瀆神占危厄險占病
沉吟謀事難就婚姻難成獨宜崇福保庇其

就公訟失理交易傷情欲行求吉速達上穹
　占財少置貨吉脱貨便脱公訟阻滯婚姻
　吉諸事成種田休種病冒瀆家神有阻隔
　沉重宜祈福久淹未安先重後輕防再添
　病出行不利行人未至買田宅人口成也
　不長久不利走失難尋托人無事文書透
　空家宅人口不寧借物無求官陞職見貴
　人不就巧
𩵄魒　第二十一　下下　守舊淹滯
　美玉明珠不易求　蓋因承慶合前修

　能知壽天真消息　碌碌懷憂空白頭
　鯤化為鵬海浪翻　陰陽交泰太平間
　庶人驀有凌雲志　平地雷聲振蟄還
　眼前光景事艱難　每日尋思改舊顔
　買賣求財財已遠　用之心下莫心寒
聖意云積善有慶吉慶門庭積惡致禍禍及
門庭理合自然何必沉淪嗣續難存行藏不
吉百事莫建且守君心
　占財買賣舊貨好脱不利種田秀向不實
　出行不利行人至病不問老少目下一二

　日好如遲難痘瘡亦然婚姻吉求嗣不利
　交易難成公訟吉買田宅人口頭疋不利
　失物難尋謀事成事不吉生産難借物不
　利學藝不利求官名分未逹遷移不利托
　人用事不利文書未遂
　眀月暗雲浮前程莫遠途求財多損失災
　病未能蘇
䰢魁　第二十二　大吉　後吉
　行藝惇修學問精　性從澄水自淵明
　久懷至寳寧無價　得價方知價不輕

　鳳凰飛出林間去　展翅飛來伏衆禽
　一旦身榮朝上闕　四方欽羡盡聞名
　跨馬長途緊着鞭　一朝兩日便朝天
　京華作箇逍遥客　早到為官信有縁
聖意云素勤學識時運未亨久淹困危謀運
未能時將舊達枯木向榮何須遠慮萬事皆
成公訟利泰所作稱心求謀遂意出入咸亨
　占財買賣時下便見些小置貨財輕脱貨
　遲行人至公訟吉出行不利病老幼沉重
　不妨痘瘡平穩種田秀而不實婚姻求嗣

　不利買田宅人口頭疋宜逢家宅人口平
　安謀事成事宜遲後方吉失物遲久後見
　借物遲吉興販吉遷移遲好産孕生男好
　聰明吉求醫學業遲好求官陞職遠大吉
　利文書十分氣象遲亦好交易宜快遲不
　利
　改革初逢變光浮道合通文書策驛禄得
　達慶年豐
䰢𩲃　第二十三　中平　時阻之象
　物是人非莫繫懷　恐成寃訟反相催

　雖然心地明如鏡　争奈時迍福未來
　種得桃株滿院東　花開遭雨又遭風
　當初指望收桃喫　等到如今只是空
　神仙妙用事何如　汝若為之絶世奇
　道果圓成丹鍊就　金門昇入正當時
聖意云時迍運蹇多是多非盡勞心力誰念
憂疫切宜守舊且待於時先凶後吉謀望稽
遲求婚遠遂訟者無危百事寬制何用憂疑
　占財買賣越遲利高置貨好脱貸應遲好
　諸事守静穩出行平行人未至心動身不

　動有阻公訟宜勸和無事病老傷寒不妨
　久淹沉重痘瘡保福買田宅人口宜遲吉
　家宅人口平安失物難尋謀事成事先難
　後易遷移吉求官名分未達大吉文書未
　遂遲後成借物便有托人宜遲
　有意望明月團圓還又缺用意又芳菲終
　身宜熱絶
䰢𩵄　第二十四　上上　利益受福
　人豪財旺吉神扶　動作從心自有孚
　慷慨直須探虎穴　繼承當見獲龍珠

　明月當空處處輝　朗然照耀破昏迷
　所謀顯達家門吉　此去榮華正及時
　若言此事又須嘉　事托他人路已差
　早早修心向山去　免遭世事亂如麻
聖意云值性剛豪好向隆高神眀協讚利益
持操行藏衆伏論訟無勞孕生貴子萬種滔
滔病者即愈望言不遥求謀成就遷職昇高
　占財買賣名爵之家有十分常人無置貨
　拳用脱貨遲婚姻入舍主一人性急心硬
　一時難開口後成長遠吉文書吉出行官

　富吉平人不利行人未至病老幼受痛瘥
　遲無事借物無謀事成事先難後易走失
　難尋交易成就好興販向前吉利求官升
　職名分利托人用事先難後易
䰢䰢　第二十五　下下　無災不宜
　運值凶災福未饒　遁逃形跡莫輕佻
　行商坐買宜循舊　好看機謀只秀苗
　求成未遂如君意　欲望青雲路轉賒
　守寧心舊方是吉　他時必定見榮華
　一朝事意實堪誇　久後為之必富華

　有敗有成多少事　瓜雖大也苦甜瓜
聖意云時迍命蹇身宜潜迯從教勉强不務
堅勞出行遇盗老者徒勞耕種失望婚姻叨
叨只宜守舊莫懷持操
　占財買賣值貨不用脱貨遲種田有苗無
　收病者不安痘瘡凶出行不利行人至興
　販不濟遷移不利婚姻口多不成公訟不
　吉交易難成不穩買田宅人口頭疋是本
　身舊基業利如不是無益謀事成事不利
　成也不久失物難尋借物有成無多産孕

　難存不妨托人用事完備家宅人口少安
　文書氣象不遂求官陞職除授不久長
䰢魓　第二十六　中平　公正無私
　天災謬戾數當然　徒秉精誠格上天
　善果業緣應默定　不容私意保安全
　安居旺相進錢財　天上生雲地震雷
　禄位遷高光顯達　榮華冨貴入門來
　守道依稀大有財　便宜動用不須猜
　若於此内占官事　不到州時也到臺
聖意云天災種種忍受無虚神明正直豈有

阿諛痘不須藥邪不信巫公訟冝達早固難
謀謀爲莫動婚姻未如且宜守舊庶免區區
　占財無利置貨不好脱貨遲種田半收婚
　姻入舍求嗣不吉病犯北斗並善願老少
　多日難脱值寒十八日得汗老者死邊過
　出行不利行人至遷移不利公訟不吉冝
　和買田宅人口頭疋不利文書吉恐不遂
　家宅人口不寧謀事成事未遂學藝業不
　利求官陞職名分未遂走失難尋不見産
　孕艱難托人不濟交易難成借物全無

　體作蓬萊客孤舟忌遠行冨貴天上定無
　風惡浪生
䰢𩳐　第二十七　下下　向善
　設網張羅意氣專　縱横驅策遍中原
　只知利己貪污出　豈料言旋禍及門
　家宅惶惶主不寧　蓋緣先祖作災迍
　且宜作福求穰度　更謝家門伏侍神
　事雖平善見財遲　遠涉江山利少微
　久見十方真有利　更多多也不須提
聖意云人心巘嶮物在寧籠只知被害安能

守舊百事不吉莫避其凶目前須暇善事宜
崇病者致重論訟無功凡事寧耐守之則通
　占財買賣宜怢置貨好脱貨好種田無高
　低不利公訟吉出行吉行人一二到如不
　到遲病老少宜告斗並善願吉痘瘡平初
　重婚入舍求嗣大吉産孕生男女虚驚興
　販吉買田宅人口頭疋有損無益謀事成
　事休躊蹰便成求官陞職名分冝快遷移
　吉文書便至托人用事快成走失不見家
　宅人口平安

　户開重輪載逢牛忌損財憂危猶未出孝
　服又重來
䰢魒　第二十八　中平　謹守
　災哀萌動事無傷　更與隄防作善良
　莫向親姻求久計　圖謀機巧也尋常
　貴人接引喜逢新　官災口舌離門庭
　病人此去身安徤　謀望求財盡變更
　托人去幹心中事　早早廻頭望故郷
　只好保安於自己　貪心必定見災殃
聖意云小災漸明未致傷人謹微宜早莫慢

因循公訟失理病者沉淪婚姻中一圖望成
塵獨宜崇福善獲惟新
　占財買賣宜早收平種田無收出行不利
　行人未至遷移不利病宜服藥作善事吉
　公訟吉婚姻入舍求嗣吉尅妻不到頭買
　田宅人口頭疋不利脱貨便脱興販不利
　文書早幹借物透空交易難成托人用事
　不利家宅人口祈福保佑
　橋下水流去爐中煙裊長保扶宜作福禳
　告免災殃

魓魁　第二十九　上上　亨通得財
　蹤跡沉埋輙變通　霈恩嘉貺籍師宗
　一朝獲福當權握　餘慶源源世代隆
　陰陽道合事通亨　還如人在月中行
　琴瑟調和門户吉　榮華冨貴日自生
　十年牎下讀詩書　黄榜招賢信息催
　馬快如風行二日　若行三日不相知
聖意云久凶向吉久閉漸通承恩在上權握
雄雄訴訟得理謀運得中婚姻利益喜氣重
重病者遲瘥交易自從不宜守舊恐慘愁容

　占財買賣忙有三五分置貨幫用脱貨便
　脱種田便種吉出行宜快行人至興販吉
　利病老少遲瘥公訟不吉婚姻吉遷移冝
　快吉借物宜快便有家宅人口平安謀事
　成事貴人助力求官陞職得貴人主張除
　授走失便見文書有氣象吉産孕生貴子
　若女是金星吉交易快成有利息托人用
　事遇貴人吉穿井定方位得地泉吉利
　碧玉先天染藍田氣象新相逢在朝野不
　久過江來

魓𩲃第三十下下空亡
　獄訟纒綿志未伸傷財勞力謾嚚嚚
　善縁早計崇遐福莫待遷延苦累人
　花正吐時連夜雨月當明處被雲遮
　記言桃李休相笑一日雲開自有時
　可知此内事須防此日雲陰見吉祥
　汝若占知三四日便能速疾預才良
聖意云纒綿獄訟失致傷財更宜作善免致
凶災謀望不就婚姻失倍百事不宜商買空
回移徙動作必致災危病者遲滯恐有悲哀

　占財買賣冝快遲不濟置貨吃物用種田
　不宜早婚姻入舍求嗣不利遷移不利出
　行不利逢盗賊别日再占此卦少可用行
　人未至交易口多有人主張興販不利托
　人用事難成文書無氣象公訟無事宜和病
　者有願宜早還作善事免於人口災官府
　成事快買田宅人口頭疋不利脱事便脱
　謀成事不利借物不定准家宅人口冝作
　善事産孕作善事保求醫藝不利買賣脱
　貨不利求官陞職成也不利諸事不吉

　前有二牛尾交加事有争何時方免厄見
　鼠始安寧
魓𩵄　第三十一　大吉　正直
　奉公執法不辭勞　從此洋洋氣格高
　自是行藏合天理　豈容纖羽壞持操
　心事冲冲常不樂　待得方安又不安
　所作施為全未遂　恰如眀月在雲間
　此事中平難得成　事已成時難稱心
　若占官事終須没　商買求財利益輕
聖意云正直合理不務欹斜公訟得衆天福

延遐縱有小厄豈動疵瑕動爲合吉常赴亨
嘉出入通泰樂更榮華
　占自己錢本有三五分置貨用脱貨便脱
　種田有收公訟無事出行吉行人未至有
　信失物不見家宅人口平安婚姻莫信人
　言有益吉再婚有疾求嗣利病老少不妨
　田宅人口頭疋主有些小損失成吉謀事
　成事得權吉孕生貴子交易用力成好托
　人用事有阻後利遷移守舊吉求醫興販
　大吉借物快有後有小失求官陞職有阻

　後吉
　纔是憂危室鵾鵬有變成鵬飛十萬里不
　久遇蒼天
魓䰢　第三十二　上上　歲寒無憂
　拭淚頻嗟遠信沉　謾勞占卜覓佳音
　莫將怪夢成憂慮　松栢堅貞自有心
　衆星侵月事須防　小口灾臨主禍殃
　若也知之能减半　預先作福謝穹蒼
　安居欲别去門坊　買賣占求在遠方
　托佛靠神方可吉　事須社廟及神堂

聖意云久客天涯戚屬傷嗟徒傾思念人自
安嘉謀猷叶吉畜産有嘉婚姻和合公訟堪
誇先凶後吉百事無差病者無慮福壽延遐
　占財買賣有三二分置貨好脫貨好種田
　有收公訟吉無事病老少沉重少者宜作
　善事不妨婚姻入舍求嗣好恐不成家宅
　人口有小失不寧宜作善保買田宅人口
　有小失後成謀事成事向前有小失無妨
　借物無多求醫藝業吉利孕平穩吉文書
　利失物尋見遷移吉利求官陞職得除興

　販吉利
　煙波一葉舟行船遇順流資財從遠得出
　入好經求
魓魓　第三十三　大吉　承慶出塵
　蓊鬱雲煙氣象新　門庭叶吉喜如春
　懷躭定獲承家慶　商買須逢異寳珍
　新磨龍劒快鋒鋩　勁氣衝牛孰敢當
　况又提持今在手　英雄猛烈陪尋常
　早朝占得方為吉　飯後求之必不嘉
　萬事只宜如此句　名揚四海有人誇

聖意云德盛崇福吉祥愷悌謀爲不吉爲謀
不利婚姻和合行商濟濟孕生貴子不宜遷
移災禍不生内外和美凡事稱意有吉有喜
　占財輕本大稱意置貨好脱貨好種田宜
　遲公訟吉遷移大吉病老少春輕秋冬沉
　重有善事星辰不順婚姻宜快遲不成家
　宅人口平安走失家中尋有自家繁興販
　遲有利買田宅人口遲成吉文書遲成孕
　生男穩大吉謀事成事勾當向前冝快成
　遲不利脱事忍耐好求醫業快不濟遲好

　托人用事遲吉脫貨越遲有利
　空布重之霧樽疊滿泛巵重令將久去果
　熟應生花
魓𩳐　第三十四　上上　佳音革故
　立宅安墳值吉神　便宜興建莫沉吟
　行商坐買求謀遂　事不須謀得好音
　病龍行雨值虹霓　有疾占身事不宜
　變化升騰須有日　且宜守舊待明時
　可知一日事宜為　一日之過不要圖
　事若不宜知不吉　枉教君子費工大

聖意云革故鼎新遷墳葬塋年月叶吉吉曜
加臨更冝商買利益快心婚姻遂意無謀自
成公訟有望所作稱心百事快懷永保元亨
　占財輕買賣冝快置貨好脱貨遲宜快種
　田冝早有收興販大吉出行冝快行人一
　二日到不至遲家宅人口不利交易宜快
　遲不濟婚姻宜快遲費力公訟無事買田
　宅人口宜遲不濟謀事成事勾當宜快遲
　難成求醫業穩文書宜快吉求官陞職遷
　移吉利失物難尋托人用事有貴人吉移

　居不移
　相逢漸有涯額事稱心懷人稱心上事花
　落又重開
魓魒　第三十五　中平　莫求莫動
　方隅神殺不堪修　舊業安然莫外求
　塚墓動土尤可畏　急於崇福獲洪休
　鶴鳴霄漢氣冲天　九萬程途咫尺間
　官禄日升財禄進　安居吉慶度時光
　一回去了一回多　又再求之色更和
　二十中間占得此　定知財物滿山河

聖意云興工動土惡殺臨方不意用宜守舊
爲强葬埋更忌恐致滅亡先若少犯祈謝安
康公私不利慮有災殃急於崇善可獲吉祥
　占財買賣置貨好脱貨便脱公事吉守舊
　三十一第四第十用事出行不利行人不
　至在外有阻入舍求嗣不利病老少犯土
　並墓神沉重宜禳謝痘瘡求七十二候謀
　事成事不利交易難成求醫業不成脱事
　難失物難尋知信不見遷移不利有小人
　欺弄公訟不利有災田宅人口有損無益

　興販不利求官陞職名分不利
　何處排歌聲分飛是至親一邊一陽照方
　免淚如傾
𩳐魁　第三十六　下下　從舊
　碌碌躭迷每慢藏　一朝無計謾猖狂
　資財散盡重求福　何不當初莫損傷
　魚鄱桃浪當三月　此時方喜變龍身
　求官得禄須為定　百事無憂吉慶新
　偶逢旱歲種低田　水若來時稻不完
　見説蟲蝗消息事　虚驚已退得完全

聖意云不自守法常切怠慢火盗一至所威
傾散雖悔莫及徒然嗟嘆岀行有失婚姻不
求病訟多難好作善事神明叶贊難保興販
　占財買賣宜就巧忙折本置貨不好脱貨
　吉種田秧不濟散種有三二分出行達盗
　火不吉行人至如不至有阻病傷寒七八
　日得汗過日難宜求家堂祖先土地吃藥
　好婚姻不利交易不成有人破公訟失理
　供物有人破遷移不利脱事不利謀事成
　事凶産子母有損宜保福田宅人口不利

　文書不利托人用事置貨脱貨俱不利
　惆悵事忙忙勞心夢一場喪事方出户浪
　過免災殃
𩳐𩲃　第三十七　下下　守静
　福有基兮禍有胎　惟人所召得從來
　操心不善罹凶變　多幸全身也損財
　渡水無船豈可過　波濤凶浪勢嵬峨
　出入不依如此句　進之不得退無他
　平生為客走途中　買賣求財那件通
　食物用刀君可買　須知宜利恁西東

聖意云平生毒害福少禍多今罹凶横我將
奈何所謀不及問親不和公訟失理興販不
磨最宜守舊何必波波
　占財買賣不濟置貨掣用脱貨吉種田不
　利病者不吉傷寒瘡痘保佑有救出行不
　利産難祈福保佑遷移不利借物無興販
　折本公訟不利文書不利買田宅人口主
　損失凶求官陞職不遂
　何處生荆棘佳人信漸踈斷弦聲韻絶家
　宅更防虚

　　　𩳐𩵄第三十八　中平　因窮
　疾病厭厭謾可憐　醫巫徒費保安全
　齊心懇告俱成妄　何不潛思荅上天
　紅日當天照破雲　無幽不燭衆人傾
　君子進身須顯達　榮華家宅又安寧
　買物之時物價高　便宜出賣莫叨叨
　雖然才利無多子枉費工夫走一遭
聖意云災禍纒綿豈料其源浄願不還難保
安全醫巫造説浪費其錢速宜崇善以荅上
天先憂後喜先難後易可以作福神能保庇

　占財置貨莫買脱貨好種田少收病老不
　吉有天願呪詛星辰不順添病不好出行
　不利行人至産孕難公訟不吉纒綿婚姻
　不利遷移不利買田宅人口不利家宅人
　口宜作善事求醫藝不利失物難尋不見
　求官陞職不利宜快脱事不濟借物先難
　後易托人用事先難後易
　八刀猶未了暗箭射陰人傷人還及己福
　去禍來侵
𩳐䰢　第三十九　中平　防辱

　莫説英雄禍不侵　壯志遭辱恐難禁
　廻頭改過非為過　坦道經求好訪尋
　忽入深山去路迷　不如歸去致狐疑
　進退出行俱不利　切須防損暗中欺
　貨物雖遲氣色高　且宜守舊閲英豪
　有人領袖方為吉　及後錢財旺似刀
聖意云每盗强梁輕欺良善惡債難揜遭辱
被遣一且改過禍滅禍薦先凶後吉皆由方
便此籤非吉速達舊願
　占財買賣置貨吉脱貨吉種田無收出行

　不利行人有阻托人用事不濟病者不吉
　宜保佑婚姻不吉産宜保佑謀事成事宜
　更改成也不利公訟宜和買舊宅人口不
　利文書不利遷移不利求醫藝不利求官
　陞職托人再撫人成借物不利失物宜快
　遲不見
　殘花枝漸發月缺再重圓改過神人讚相
　逢事必完
𩳐魓　第四十　中平　後吉
　中懷毒害少慈人　幽顯將恢不孝刊

　能向道心知革故　鎡基有繼在門庭
　鴻鵠摩天只自然　未逢時至致災迍
　此日升騰還自在　翺翔直上九霄雲
　聞知事已實堪誇　此去登門必見華
　汝若托人終不吉　空言世事亂如麻
聖意云平生毒害不和六親既化幽顯能向
此心誓天悔地革故鼎新占病漸减謀運得
通若婚與訟終就和平移凶就吉慶吉門庭
　占財宜遲有利置貨好脱貨好種田先難
　後易婚姻不吉病者少有願傷寒七日得

　汗如遲宜作福家宅人口平安遷移吉走
　失急尋久遠只在家内文書遲興販吉借
　物遲利托人用事上緊吉交易遲成利産
　孕遲吉
　有無相逢否先防迍塞災回心歸正道免
　損段頭財
𩳐𩳐　第四十一　中平　謹守莫動
　客路茫茫古驛荒　不堪開眼致參商
　只宜守舊朝昏度　庶保怡怡禄有常
　落花流水兩無情　家宅憂疑主不寧

　小口陰人招疾厄　切須急禱旺中神
　雖然寳出海中者　便下番舟走一遭
　到了不知何處去　依然空手赤身回
聖意云出行謀望害己損財且宜守舊保爾
無災公事和了疾病久懷不宜動土恐有悲
哀常驚怪夢百事低回
　占財無舊有貨好守種田薄收病不問老
　少多凶少吉宜告斗婚姻不吉公訟宜和
　出行自己有小失行人至田宅人口頭疋
　不利文書不濟借物不成失物難尋産孕

　求保買貨脱貨不利托人用事宜守舊交
　易難成
　見喜變為憂占身反作讎出入防損失災
　訟未能休
𩳐魒　第四十二　大吉　欲醒
　久鈍思磨醉欲醒　頓思更變未原情
　氷消雪散和風至　蟄者潜升枯者榮
　遊魚出水戲波間　跳躍優游莫等閑
　喜遇泰來通萬事　更於險難勝於前
　兵勢休言出世奇　陣中成敗少人知

　戰勝中間還有損　争如不戰自相如
聖意云久淹如醉多能頻遇蟄不久閉雷聲
徐徐冰消雪散和風自至百事如意踪跡伸
舒病訟宜福保爾無虞所謀大吉不可躊蹰
　占財買賣春首有財余月不中置貨好諸
　事吉種田收出行宜快恐去不成行人三
　二日至婚姻吉先難後易遷移吉利病老
　少春瘥快余月遲托人用事宜快脱事宜
　快家宅人口平安求官陞職吉利
　昏昏醉欲醒久困漸通亨否極時逢泰勾

　萌盡發生
魒魁　第四十三　中平　應天
　役役人生七十稀　陰陽淫疾速求醫
　天曹脩短皆前定　不與塵凡取次知
　日出扶桑萬里明　貴人喜慶自通亨
　求財謀望從心意　若問求官定得名
　自古人才志氣高　於中有事不交爻
　機關不漏一些子　頃刻成名耀大曹
聖意云老者悲傷少者無疑宜作善福庶保
怡怡公事平穩謀望稽遲動作平平莫特巧

機
　占財輕置貨好脱貨好種田薄收出行少
　者安老者危行人至遷移快吉病老者重
　少者有天曹並善願早還無妨痘瘡主尖
　交易宜快初婚不吉重婚宜快吉公訟宜
　快和文書遲成田宅人口頭足俱不利借
　錢無多謀事成事宜快成産孕平穩宜保
　佑吉興販快利家宅人口老者危少者安
　托人用事吉求官陞職名分成脱事宜快
　遲難走失難尋

　西山日漸落無色似黄昏屈指傷悲處圖
　謀空斷魂
魒𩲃　第四十四　上上　合天
　否泰相仍理自然　合鄉剛毅合蒼天
　災衰有命今氷釋　降福穰穰志愈堅
　烏雲遮月暗朦朧　暗昩門庭事未中
　只宜守舊方為吉　直待雲開萬事通
　今日來占此意中　速來速去恁西東
　雖然財物無多子　照耀清光滿眼紅
聖意云爲人公正窮達如常不介凶次豈不

餘殃行藏通泰降福穰穰吉人天相獲福吉
昌災害漸退聲譽揚揚所爲叶吉永保安康
　占財有三分置貨好脫貨好各吉種田好
　收病老少傷七八日得汗遲瘥交易成出
　行吉行人未至家宅人口平安婚姻宜快
　遲難成買田宅人口頭疋宜快遲難成有
　益文書吉利謀事成事宜快遲費力求醫
　藝利求官陞職宜快産孕吉公訟吉
　當年掛布衣今日却坡緋脱去塵凡吉似
　玉見光輝

魒𩵄　第四十五　大吉　屈伸
　夙有因縁豈暫成　那堪占卜覔佳音
　經求負販情無外　晦者斯先屈者伸
　風雷鼓舞播乾坤　萬物萌芽自此伸
　君子求謀皆遂意　庶人人口進家門
　此意占之得吉祥　於中求事見時亨
　雖然小輩來侵閙　大道身軀自吉昌
聖意云占親利益夙氣寅緣經求謀望財物
綿綿公訟得理病者遲瘥動爲合吉家宅安
全行人通泰人月團圓

　占財有五六分置貨吉脱貨吉遲種田吉
　婚姻大利出行利行人遲公訟吉田宅人
　口頭疋遲成脱事吉利謀事成事不稱意
　産孕吉利求官陞職名分不達借錢有三
　分脱貨後無價動用吉
　欲識前途事文書正好求憂危成吉兆終
　日自然休
魒䰢　第四十六　中平　易脱有財
　山川悠遠歷艱難　聚散須知反掌間
　近涉争知經久利　秋深冬首稱心顔

　
　螣蛇入夢主憂疑　防慎家門有賊欺
　將來革故方為吉　進退如今未遇時
　求財於我事如何　守貨占財守利多
　大放心懷長久去　自然瑛玉有人磨
聖意云經求涉遠貪心無厭財物聚散少得
十全秋冬有望春夏休言一切謀運事亦如
然病者自瘥訟者留連若求安泰宜謝蒼天
　占財買賣勞心置貨好秋冬吉脱貨快種
　田不完全婚不吉出行秋吉利行人至公
　訟難借物秋冬吉病老少春夏得秋方瘥

　多凶宜善事秋冬病瘥遲買田宅人口頭
　疋秋冬吉春夏凶謀事成事秋冬吉春夏
　不吉家宅人口秋冬吉興販文書産孕秋
　冬俱吉求官陞職秋冬吉托人用事難成
　脱事上半年不利下半年吉交易秋冬吉
　餘月不中
　禾粒方好去用意望雲梯謀望皆好用雲
　開月正輝
魒魓　第四十七　大吉
　素秉精誠格至神　行藏時獲吉來臨

　圖謀若也踰邪逕　不誤從前道合真
　密雲無雨天邊暗　却主憂疑亦不妨
　更慎小人來害己　家門暗昩事須防
　求財意欲一亨通　争奈才人西復東
　三五中間雖實有　事當併定一遭空
聖意云好善獲吉積惡就凶縱當正道福不
須求公訟泰定占親無憂所謀皆就出路憂
疑百事遂意無有遲留
　占財買賣正道無利邪道大旺置貨好脱
　貨好種田大收公訟不吉病老少有阻犯

　土並祈福保佑不妨婚姻吉利諸事吉利
　出行吉行人三日至
　見立未安墳傳書用破心幾回遭險浪今
　日遇知音
魒𩳐　第四十八　中平　陰陽
　陰陽匹偶不徒然　勉强求神積善緣
　念念孰知遵大義　好於財物保安全
　寳劒新磨益見光　東西照耀倍尋常
　從前自有根基在　潤色增明聲播揚
　欲望平生富益和　怎知好事却多魔

　只宜守舊安居吉自有凌雲志氣多
聖意云求謀大吉緣法夙契若有機謀事恐
難濟資財善保公事莫易若占家宅且須謹
忌病者不妨行者遲滯
　占財買賣少有置貨好脱貨好求醫業名
　分不成公訟不吉破財不妨病者善願無
　妨出行不中行人未至失物後見婚姻遲
　晩大吉種田薄收
　占事須防多阻滯　求名問卜事難量
　要卜守舊多安穩　自有榮華禄位昌

　聚四髮成女須憂事不中早園能備禄家
　眷免災凶
魒魒　第四十九　上上　破星
　石中有玉誰能别　沙裏藏金不易淘
　窮達在時須有得　何須懷抱只徒勞
　群鴉集噪可為奇　防慎陰人口舌危
　退步之時方可得　不然事緒主憂疑
　遲中求事可須遲　長久光陰事莫疑
　財貨久長難可守　守之事意實提携
聖意云自負才能未遂其至操持堅固何須

不濟病者自瘥訟不久滯謀運向前進取得
貴百事皆通英風不墜
　占財買賣遲有四五分種田宜勞力有收
　失物便見婚姻宜快成吉病有願便還少
　者好老者不中脱貨宜遲有利忙無利不
　中公訟宜和無事行人便至家居吉諸事
　吉
　門望漸聲高文書得堅牢稱心方可得入
　海釣魚鰲
四聖真君靈籤
