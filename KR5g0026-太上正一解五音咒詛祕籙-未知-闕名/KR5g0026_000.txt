








太上正一解五音咒詛秘籙物七
據某郷貫居住奉
道信士某詞稱本命某年月日時建生上屬
北斗某星君注照即日謹齎法信叩頭恭詣
龍虎山
嗣漢天師眞人門下拜受
太上解五音咒詛籙一階解釋咒詛蕩禳魘
禱消災度厄延壽長年敬受奉行克符
效信有違
科約坐見中傷一如

玄科律令
東方九夷甲乙君領兵九千人飜解春三
月咒詛
南方八蠻丙丁君領兵三千人飜解夏三
月咒詛
西方六戎庚辛君領兵七千人飜解秋三
月咒詛
北方五狄壬癸君領兵五千人飜解冬三
月咒詛
中央三秦戊己君領兵一萬二千人飜解

四季月咒詛











弟子某或被惡人圖畫形像以刀刺心或道
上神社壇場牢獄山林溪澗井竈之間或與
河伯水官俗中邪師凡有鬼神之處咒詛百
端致生災害奉請太元兵士百萬衆又請飜
倒君兵士十萬人一合來下悉皆解之放遣
魂魄不得拘留平和神炁消蕩災凶急急如
律令
已上符篆並丹書
正一眞人曰吾觀世間男女多爲惡人魘禱

指斥天地呼證鬼神興諸咒詛百盟之鬼所
見拘縶使人動止轗軻夢寢不寧怪異妄生
妖祥屢見無由解釋以致殞傷深可哀憫於
是即詣
太清天中老君金闕之下殷勤禮請乞開
紫陽之宫啓雲錦之笈請
太上解五音咒詛妙籙傳付世間善信之士
得叅佩者即免斯苦克終天年永無夭惡子
冝敬奉焉
弟子某即日齎持法信恭詣

天師門下拜受
太上解五音咒詛祕籙一階佩受之後誓
遵盟約一旦有違甘當㝠考不敢
怨道咎師一如
玄科律令
太上正一解五音咒詛祕籙
請籙法詞
太上正一解五音咒詛祕籙請法詞
維某年某太歲某月某朔某日某辰某郷貫
居住奉

道信士某詞稱本命某年月日時建生上屬
北斗某星君即日謹齎法信叩頭恭詣
龍虎山
嗣漢天師眞人門下拜受
太上解五音咒詛祕籙一階供養尊禮伏以
天災物癘固塵世之常然鬼責人非豈本心
之欲爾世諦謂之咒詛道書乃曰寃憎義雖
不同理或有是至有終日不解歷世相仍聞
諫愈憎巧言莫喻惟吾
大道憫念此徒興

慈悲心舉直措枉
飛符攝籙挫銳解紛俾其和氣自然嗔心不
動求哀末學未省過尤稽首
師尊願垂
拯救某無任懇禱之至謹詞
天師門下
據弟子某齎持法信詣道自陳求受
太上解五音咒詛祕籙一階及請
眞師寳諱終身敬奉今來所據投詞即日告
盟

天地立誓
三官破劵分環依
科傳授給付如後
籙一階
太上解五音咒詛祕籙
儀式
正一修眞㫖要
祖玄眞三師玉諱
(祖師三天扶教輔元大法師正一沖玄神化靜應顯佑眞君張道陵)
玄師嗣師太清演教妙道眞君張衡

眞師系師太清昭化廣德眞君張魯
經籍度三師法諱
(經師上清經籙南曹眞士玉府上𡖖都天大法主嗣漢四十二代天師張正常)
(籍師上清經籙太極執法眞宰靈寳領教眞人都天大法主嗣漢四十三代天師張字初)
(度師上清寳籙靈寳領教玄化眞人南曹執法仙宰都天大法主嗣教四十四代天師張宇清)
臨壇師法名
證盟師
監度師
保舉師
天師正應先生曰

紫陽寳誥
雲笈靈文解咒詛之牽纏破魘謀之隂害始
傳
聖筆載在玄文授付世人消諸横惡故我
太上設教流傳世學由是歷代
眞師對敭
寳訓汲引有縁繩繩不絶我以夙慶世戴
國恩紹正一之師稱振天目之宗緒第法籙
傳世寖遠乃選良匠鋟木成書以久其傳若
夫禁戒持守惻隱慈悲從古至人若不如是

登壇善信各宜滌除玄覽積行累功庶幾有
願皆符自此超凡入妙昭然盟載可不愼歟
天師廣微子曰我家以
太上符籙濟度人天保鎮
國祚千有五百餘歲矣祖訓孔昭奚庸贅贊
惟我先眞君際遇
聖朝混一區宇首見尊崇江南冠褐咸隸管
領予襲教以來三朝
帝闕疊被
恩光恭遇

龍飛特頒
焕號以精嚴比虚靖謂衹肅似沖和加官徵
例於唐朝胙土進封於留國做好事傳法籙
俾紹先猷祈福貺禦民災欽承
聖訓祈
天永命敢不衹勤度籙傳符益彰開化上以
對敭
天子丕顯之命下以敷錫庶民
皇極之休尚克時忱以介景福
正一元壇保舉師上清三洞經籙某保舉到

奉
道信士某叅受
太上解五音咒詛祕籙皈身佩奉本壇除已
具録事由躬請
正一嗣教天師眞人申聞
祖天師正一眞君依科傳度外爰給詞以爲
證俾遵教以奉行倘負盟言自貽
玄憲
太上正一解五音咒詛秘籙












