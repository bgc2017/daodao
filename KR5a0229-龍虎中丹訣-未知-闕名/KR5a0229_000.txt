








龍虎中丹訣
元始道要妙本冲和朴散兩儀氣降萬物生
殺之柄流浪不絕太玄之機其孰可知視形
有道忘形得道惟精一身之主惟氣一身之
真惟神一身之靈精氣神三者惟心可以動
合變化也日月天地之至精坎離人身之至
藥使坎離交媾日月於玄宫成真丹者見乾
坤造化知生殺樞機也形遺神化妙合太虚
是謂真仙至要返本還元子後午前行復之
乾自遘终坤得吾丹者六年忘聲色情欲遠

萬縁行至九年丹成胎化遂爲眞仙昇八無
形得人授之者法先齋心潔身上聞上天置
生死二字於淨器中探得生字則天意大同
然後鐫金石誓契剌血書丹經付口訣呪印
法式若非其人
天意不同妄授者罪及九祖祕之慎之無忘
天誡
龍虎作用頌
竒哉三十輻輻輻同一轂子後與午前
隂陽無暫縮乾坤造化時龍虎交五六

功滿上昇日方信還丹速





胎室頌
何事最爲良元精日月長丹田深處雨
玄牝裏頭霜真炁凝爲室靈砂結作房
靜思達聖理端的不㝷常

胎陽頌

五賊見何昌玄元事可詳聖丹生岀味
靈液透來香腹裏乾坤秀壷中日月長
從知真法後一氣自鏗鏘






胎神頌

欲得轉神清須當祕取精六龍奔電影
一馬驟風聲意脫紅塵急身騰碧落輕
但能修此志不久到蓬瀛
胎靈頌
要覓到胎靈先當苦鍊形一真如有主
三主自然昇異骨朝金色仙壷鍊瑞星
興功修此志莫倦讀黄庭
胎化頌
功滿忘形日胎仙欲化時祥光生卧室
神水岀華池天樂朝聞奏隂魔夜哭離

迴頭謝產世凡骨豈相隨
真火呪
腸精腸精來保吾身吾胎巳靈同合其眞急
急如律今
眞水呪
太隂玄精爲我胎靈安其魂魄守護真形急
急如律今
周五式
周天共成三百六十五數乃日月一歳所行
之日閏餘小大積而终於内行其四卦者五

行統用蓋五行於四時也此則備見
震
東春分日卯時面向卯念呪九遍九度行
火毎度嘵華池水十一口共成九十九
口之數也
離
南夏至日午時行面向午念呪三遍三度
行火每度嚥華池水二十七口共成八
十一口之數也
兊

西秋分日酉時行面向酉念呪七遍七度
行火毎度嚥華池水十口臨後十二口
共成七十二口之數也
坎
北冬至日子時行面向子念呪五遍五度
行火毎度嚥華池水二十口臨後二十
八口共成一百八口之數也
行火呪
鬰儀結璘玉珮金鐺流金火鈴急急如律令
龍虎水火中丹九候

一年
聖胎巳立仙可求金精躍躍衝關浮
先除心境殺隂鬼心經上湧華池水
隂陽擊摶生風雷魂魄飛楊驚夢寐
忽然六腑生㣲痾因守真丹病自治
二年
龜池夜覺丹霞起赫日明蟾騰海底
形容晝觀神氣清百骸無病自調理
坐居暗室神光現雙目時時若驚電
夢中常抱嬰兒歸此是還丹第二轉

三年
真丹千日將成功金關玉鏁闈重重
鳴雷一鼓海水沸驚汗流濕關節通
華池瀝瀝懸明珠再烹再漱成凝酥
可能療人濟苦患服之百日災自除
四年
色境無心除嗜欲三田六腑光同燭
朝朝靈液流瓊酥漸畏膻腥充口腹
塵骨將輕變神室雙眼童人如點漆
皺臉重舒紺髪生學道方知身有益

五年
五年之後復如何五味雖甘亦不和
真腸氣足常自飽所食皆宜不火多
酒量無算豈能醉色澤增鮮益神氣
日喜離珠轉有靈自然身繼神仙位
六年
鍊丹九轉成非遥孰視百歩分秋毫
返老何須求外藥舊痕殘靨盡除消
不餐自有胎元氣此法要逃生死理
志心百日功若何第一竒功無涕涙

七年
内志清髙合太虚凡情凡愛心境除
九蠱下盡三尸死魂魄不遊夢寐無
腸精體立滋神府四體安能畏寒暑
定知生死不相忤華胥便是神仙路
八年
功行周施隂徳足三清自授真天籙
隂腸變化可預知人事舉止見災福
潔身靜處避人寰觸目塵紛猒徃還
胎仙可見有神聖真氣吁呵外汞乾

九年
胎仙神晝欲騰飛静中天樂聞時時
常人對面猒腥穢神彩自可怡容儀
地神日見白衣出紫彤真霞䨱滿目
此身忽化火光飛便是神靈脫凡骨



龍虎中丹訣(終)












