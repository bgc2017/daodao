








太乙火府奏告祈禳儀爲十
　　　舉歩虛
　　　焚符於水盂淨穢
太虛無體淨穢皆空妄覺一生塵縁競起旣
非眞境即是魔宫是故行持先當蕩滌謹奉
眞符告召
九鳯破穢大將軍八方大力威神乾羅怛那
洞罡太玄使者五方五龍神君華池文浴夫
人滄水繡衣使者吞魔食鬼將軍銅頭鐵面
騎吏本佩法籙仙靈解穢合干將吏並請遵

依元降齊赴靈場布炁行神流鈴擲火變化
法水蕩穢氣於八紘斬馘魔精布眞風於十
極萬靈振伏十方肅清天無氛穢地無妖塵
冥慧洞清大量玄玄一如告命
　　　淨天地神呪次舉華夏
　　　師三禮上香
道由心學信假香傳手執玉爐心存九天
眞靈下盻仙斾臨軒臣今所啓咸賜如言
　　　跪黙啓
具位臣某恭焚眞香誠惶誠恐稽首頓首啓

奏供養
玉清聖境元始天尊上清眞境靈寳天尊太
清仙境道德天尊昊天至尊玉皇上帝星主
北極紫微大帝太微天皇大帝承天效法后
土皇地祇神霄眞王長生大帝東極青華大
帝九天應元雷聲溥化天尊九天雷祖大帝
上清紫微碧玉宫太乙大天帝六天洞淵大
帝六波天主帝君可韓司丈人眞君九天採
訪使眞君五方五老天尊十方靈寳天尊三
十二天帝君諸天上帝髙眞十極十華眞宰

瓊章道藏經籙神仙斗父北極龍漢天君斗
母紫光金眞聖德天后中天北斗九皇道君
斗中帝座星君北斗九皇夫人内妃擎羊陀
羅二仙使者斗中神仙靈官將吏天罡大聖
萬眞節度星君日宫月府星君五方五德星
君玄都四曜星君南斗六司星君東西中三
斗星君三台華蓋星君二十八宿星君十二
宫分星君普天玄象星宰南極長生注生大
帝南極福禄壽星君西臺金眞萬炁元君本
命元辰福禄壽星君大小運限禄馬星君當

生流年照臨星宰三元三官大帝北極天蓬
蒼天上帝北極天猷丹天上帝北極翊聖皓
天上帝北極佑聖玄天上帝天曹太皇萬福
眞君天曹玉曆上生眞君天曹掠剩大夫眞
君天曹注福注禄注壽眞君天曹㑹上無邊
眞宰九天生神大帝九天儲福定命眞君九
天司命上卿眞君九天監生大神九天衞房
聖母元君九天朝元諸司眞宰星河橋塔生
化神祇五雷院使眞君雷霆都司元命眞君
北極驅邪使泰玄都三省眞君僉書三省使

眞君靈寳五師眞君火府傳教紫府馮眞人
祖師希夷陳眞人祖師通玄劉眞人祖師中
天樞相伏魔許眞人祖師清隱上仙披雲楊
眞人祖師雲莊黄眞人宗師西臺風雨令玉
田葉眞人火府演派流芳歷代師眞
火府主法都雷緫管李元君主帥顯順大將
軍丘元帥副帥靈變大將軍王元帥雷樞大
神陳元帥雷機大神李元帥雷衞大神孔元
帥雷烈大神崔元帥雷光大神周元帥雷令
大神紀元帥雷陣大神劉元帥雷威大神林

元帥驅督家書白元帥通奏直符謝元帥開
壇聽令四大雷神諸階法中官將吏兵水府
土司無邊眞宰陽間嶽瀆祀典神祇名山洞
府得道神仙雷府殟司列職眞宰行年太歳
至德尊神内廷五祀之神京都城隍之神京
畿廟貌祀典神祇壇靖所奉香火明神日分
功曹使者虚空來往神仙所啓無邊眞宰干
冒眞慈洞回昭格伏念臣猥以公微冒叅玄
祕無功及物有過在躬第惟有受於投詞詎
敢或忘於請命以今奉爲某恪遵科教肅建

星壇像斗然燈投符作占伏願天之髙星辰
之逺一忱可格於齊臨地之大河海之深跬
歩敢期於畢至珠懸黍米法演騫林駐驆停
驂環衮龍而當座鳴珂委珮翼序鷺以聮班
少聽洞章同躋妙道臣干冒威嚴下情無任
激切屏營之至稽首蝢首再拜謹言
　　　舉消災解厄天尊
　　　召將焚降令符召社令六神
天靈天靈三界威神木客邪鬼令化微塵風
雷雨部四瀆神王五嶽眞君各拱壇界分别

章表上達玉清急急如
大赤天帝律令敕
　　　召四將
上清有敕速召雷神直壇四將火急摧傾五
嶽四瀆各聽威聲關召速降各列宫庭奉符
用命面奏玉清急急如
大赤天帝敕
天丁天丁地靈地靈隂陽交合雷部現形謹
召開壇聽令髙陶崔趙四大天將速至壇所
疾

　　　存至四角
　　　舉靈通感應天尊
　　　召謝白焚符
杳杳冥冥天地同生神化倐忽聚而成形聞
呼即至遇召速臨急急如
大赤天帝敕
吾今通奏壇前聽候所啓所願通達
御前當日直符謝祐白伸隨師勑令急急如
大赤天帝敕子文午出
　　　舉靈通感應天尊

　唵兠吽吽梵應雷轟攝
　唵杏鳩盤陀利攝天下鬼神依師勑令速
　如火令急奉
大赤天帝君敕午文存至
適伸告召巳沐來臨以今奉爲某伏請整肅
威嚴護䘙壇墠開天門閉地户聿嚴虎豹之
關朝帝所躡雲根共迓龍鸞之馭益昭神貺
潜格靈庥
　　　舉金眞演教天尊
　　　降師

學而不從師玄理難於自悟教者必以正至
道妙於心傳脉絡貫通宗支接續此太上聿
嚴於授度故後人深重於繼承凡有皈投敢
忘關告門下具職謹同齋官黙想師闈
志心拜請
祖師啓教紫府馮眞人祖師純素妙道希夷
陳眞人祖師太極上相通玄劉眞人祖師中
天樞相伏魔許眞人祖師清隱上仙披雲楊
眞人祖師浦城眞常先生雲莊黄眞人宗師
西臺風雨令玉田葉眞人火府歷代演派師

眞恭望師慈俯垂省録宓聞清明在躬符章
瑞世夢傳聖母靈書丕顯於開元感叶醮筵
異相遂彰於太一石室之文斯隱蜀都之派
維新老君現而來山下之青牛魔女擒而掣
井中之鐵鎖文星炳瑞樞府儲祥白晝而流
火漲天沖虚示化清夜而彩雲貫斗躡景飛
神嗣之浦城者皆可筌蹄繼之玉田者足爲
矜式嘯命而風翻雷激指揮而雨止風停著
八字之家書永錫生生世世冠諸階之道法
茂延子子孫孫是夕恭願玉珮鏗鏘霞𥚑縹

緲自天衢而下邁格塵世之小心謹啓以聞
　　　舉道經師寳天尊
　　　上信香見師
　　　雲輿散花獻茶
具位某虔誠上啓
祖師啓教紫府馮眞人祖師希夷陳眞人祖
師通玄劉眞人祖師伏魔許眞人火府古今
歷代傳道授法演派師眞恭望師慈俯垂省
録伏聞師所存道所存派系逺通於脉絡德
之至教之至範模永頼於甄陶以今奉爲某

丐投告盟斗極順度星𨇠重念某玄門末緒
道域踈才姓名冒綴於仙階多違戒律科格
罔明於祖訓濫竊行持匪藉提撕曷由感格
所祈事理乞賜允俞仰冀宣行斗敕播告星
垣俾所屬之玄曹聲發響應命合干之將帥
形動影隨罡歩通靈符章有驗干冒師嚴某
下情無任虔禱之至謹言
　　　舉七元覆護天尊明燈
蓋聞斗運七元宰生殺照臨之柄燈分五色
驗吉凶禍福之機光燭人間位居天上仗丹

符而飛焰燦然象緯之當空炳璿極以同輝
儼若璣衡之在御仰希昭報式副虔祈
　　　法師然燈衆諷神呪
　　　師存思合斗
太上有敕㸃發斗燈七元來降救度衆生
左輔右弼顯現威靈天蓬元帥統領天兵
五雷使者六甲六丁眞武大聖台中三星
去病除禍斬馘妖精違敕者死順敕者生
斗燈一照身宅光明福果長壽永保利貞
燈光朗耀照人長生三魂安健七魄康寧

明燈攝光遊精不飛七魄安守萬神總歸
斗中齊景長處光輝七元來降受神告聞
燈光明暗知吉知凶威神之力萬願皆從
　　　投盆符作占
臣聞清清泠泠者神水之郷心心授授者眞
符之祕必也驗靜中之動于以測玄上之機
伏願光溢恩波春融福筆壽無極無窮之脉
譬彼長流定所戴所履之方昭哉吉報所有
牒文兹當宣示
　　　宣牒投盆符召二使者

太乙火府焚符告召
斗中擎羊陀羅二仙使者斗中通事舍人聞
今告召速降壇庭急急奉
大赤天帝君敕
斗中有將職賛璿璣掌善罰惡察過言非
玉衡布令威鎭瑤池聞吾呼召風火奔馳
赴臨壇下母輒稽違急準
大赤天帝敕三敕
　靈吒唎星帝摩娑訶多薩訶哩啼聚莎訶
　唵𠲰吒唎攝

天中斗神斗曜之靈左有汝明右有妙眞
神變莫測出幽入冥吾今關召速降壇庭
急準
大赤天帝敕存降
　　　法師白事焚合符
適伸告召諒沐降臨當府以今奉爲某舒壇
建斗解厄消災欲迓宸庥以伸寅奉敢煩神
力賷此合符上詣
斗宮請降恩光俯臨燈席準
敕奉行拱俟昭報歩斗存遣

　　　靈通感應天尊
具位臣某與齋官合壇官衆等謹同誠上啓
三清上聖十極髙眞北斗九皇道君四府萬
靈衆聖火府師君將帥燈筵觀鑑神祇干冒
眞慈洞回昭鑒臣聞燒香歸虚無華蓋巳騰
於寳篆冥心望北極丹霄傒駕於金輿載維
梵氣之玄𡪹尚隔紅塵之穢濁仰瞻九陛俯
罄一誠紫雲蓊勃於絳橋瑞霧紛馳於綵仗
繡衣前導倐忽降下於瑶壇銀燄交輝恍若森
羅於璇極臣與齋官遙望天階奉迎星馭

　　　焚接駕符
　　　降聖
臣等中謝謹謹奏請中天大聖斗父北極龍
漢天君中天大聖斗母紫光金眞聖德天后
北斗綱極宫太尉貪狼星皇君北斗靈關宫
上帝巨門星皇君北斗紫極宫司空禄存星
皇君北斗運天宫遊擊文曲星皇君北斗帝
席宮斗君廉貞星皇君北斗上尊宫大帝武
曲星皇君北斗關會宫上帝破軍星皇君洞
陽宫大帝天尊外輔星皇君隱元宫大帝眞

人内弼星皇君中天大聖北斗九皇延生夫
人臣等中謝恭望星慈特賜瑤光降臨蘭席
　　　雲輿
適伸奏請巳沐降臨輒備淨茶用伸上獻
　　　進茶
具位臣某等謹同誠上啓
虚皇妙道十極髙眞北極梵炁龍漢天君紫
光金眞勝德天后北斗九皇大道君斗宫列
班眞宰本命元辰星君火府師君雷神天帥
燈壇所啓觀鑒神祇恭望聖慈洞垂昭鑒

臣聞周沙界入微塵宻運無方之化判人間
司隂府實弘不測之功亘古亘今至靈至聖
自天地肇分於太極而璇璣巳列於北辰蓮
花九苞一時出現玉衡七政萬類生成故人
品之貴賤雖殊在命分之照臨不異凡曰禍
而曰福暨與災而與祥悉自權輿得由主宰
然其大悲大願毎赴感以垂慈資其厚德厚
恩屢有求而叶應肅干喉舌敷露腹心劒符
合而聖馭降臨燈焰輝而神光下燭靈斿畢
集玄象森羅明水芳醪式陳初獻

　　　法事
具位臣某等謹同誠上啓
虚皇妙道十極髙眞梵炁龍漢天君紫光金
眞聖德天后北斗九皇大道君斗宫無邊眞
宰本命元辰星君火府師君帥將三界一切
威靈恭望聖慈洞回昭鑒臣聞應九天應九
地尊無越於九皇曰北極曰北辰顯莫踰於
北斗昭然在上劃爾當空故有耳目者靡不
見聞而具性命者均從賦予功參萬化道貫
三才大如海嶽之靈祇舉拜涵濡之澤微若

江河之魚鱔亦傾朝戴之心顧何災不滅何
福不臻抑所感必通所求必應用敷悃素仰
瀆髙明明水芳醪式陳亞獻
　　　法事
具位臣某等謹同誠上啓
虛皇妙道十極髙眞梵炁龍漢天君紫光金
眞聖德天后北斗九皇大道君斗宫無邊眞
宰本命元辰星君火府師君雷神天帥三界
官屬一切威靈恭望聖慈洞回昭鑒
臣聞爲樞機作主宰運六氣而御四時理綱

紀統乾坤緫五行而司八卦光臨下土位冠
中天原夫太素之未分無形無象粤自混黄
之成化有緯有經皇人按筆以書符太上開
函而演奥座扶玉局教闡金科躡景履師綽
著家書之妙旨飛神謁帝聿彰火府之靈文
仰惟奕世以相傳爰許微臣而致懇念葵藿
之誠可格愧潢汙之薦非儀明水芳醪式陳
終獻
　　　法事進章或表
臣聞道無心而可情求太上示延生之典天

不言而能善應斗眞垂度厄之科星馭俯臨
霞𥚑並集禮旣成於三獻誠敢怠於一心仰
維上古之結䋲不假文字繼自皇人之按筆
以演洞章故封緘得以將懇謝之辭而毫楮
遂式達敷陳之意宸聦伊邇聖鑒非遥九頓
首以望天顔三薫手而披雲笈金輿玉輦昭
回巳格於凡塵玉字金書報應即頒於温詔
臣謹關法壇神吏急急捧奏以聞爰有(表文/心章)
謹當跪奏
　　　宣關畢

　　師歩罡伏地待報得報即起上香
　　　解厄
　　大聖北斗七元君能解三災厄
　　大聖北斗七元君能解四煞厄
　　大聖北斗七元君能解五行厄
　　大聖北斗七元君能解六害厄
　　大聖北斗七元君能解七傷厄
　　大聖北斗七元君能解八難厄
　　大聖北斗七元君能解九星厄
　　大聖北斗七元君能解夫妻厄

　　大聖北斗七元君能解男女厄
　　大聖北斗七元君能解産生厄
　　大聖北斗七元君能解復連厄
　　大聖北斗七元君能解疫癘厄
　　大聖北斗七元君能解疾病厄
　　大聖北斗七元君能解精邪厄
　　大聖北斗七元君能解虎狼厄
　　大聖北斗七元君能解蟲蛇厄
　　大聖北斗七元君能解劫賊厄
　　大聖北斗七元君能解枷棒厄

　　大聖北斗七元君能解横死厄
　　大聖北斗七元君能解呪誓厄
　　大聖北斗七元君能解天羅厄
　　大聖北斗七元君能解地網厄
　　大聖北斗七元君能解刀兵厄
　　大聖北斗七元君能解水火厄
　　大聖北斗七元君能解一切厄
於是七元君大聖善通靈濟度諸厄難
超出苦衆生若有急告者持誦保安平
盡憑生百福咸契於五行三魂得安健

邪魅不能停五方降眞炁萬福自來并
長生超八難皆由奉七星生生身自在
世世保神清善似光中影應如谷裏聲
三元神共護萬聖眼同明無災亦無障
永保道心寜
　　　遷轉受醫起占
具位臣某等謹重誠上啓
虚皇妙道十極髙眞梵炁龍漢天君紫光金
眞聖德天后北斗九皇大道君斗宫列班眞
宰本命元辰星君火府師君天神雷師燈壇

所啓列位髙眞恭望祥光洞回昭鑒
臣聞悔過虔恭詎敢式違於經教奏章懇願
庶㡬可格於天心江海弘深乾坤廣大維無
不包而無不入故有所受而有所容伏念某
等爾爾微生混然中處粗知學道尚愧隨流
撫戒行之旣虧顧操脩之弗正七情六慾尤
致牽纒三業六根未能清淨因而授法愈以
招非出僞隱眞談空說有漏泄玄科之祕旨
益増黒簿之罪名動積多愆居無片善或躡
紀飛罡而次序乖於左右或存思注想而聞

見亂於後先香火之祀罔虗符篆之書實舛
雖昭昭之際人所不知然冥冥之中神赫其
怒迨兹發露咸匃赦原俾臣等籍上清都字
題丹扆形神沖寂共期玄妙之遊志意眞純
永奉虚無之化上願天祥地泰君聖臣賢日
月貞明雨暘時若四海息戰爭之禍兆民歌
豐樂之年次愿齋官某吉叶太和數超前定
魔無干犯俾禄馬之資扶身有光明錫魂神
之澄正一家長㓜四序康安臣等七世先靈
早達逍遙之境三塗滯魄俱登快樂之郷凡

在有情冀叨洪施以今香殘寳篆漏趣銅壺
餘光遙映於蓬茅清蹕巳先於輦輅鵷行鷺
列維聞環珮之珊珊鳯嘯鸞吟僅覩冠裳之
秩秩霓旌羽蓋巳在璿霄虎䘙龍驤還歸金
闕丹霧絳霞之鬱勃瓊樓玉宇之髙寒克厥
初圖厥終莫盡勤拳之意倐而來忽而往徒
深依戀之情臣與齋官遙望天階奉辭仙馭


太乙火府奏告祈禳儀
