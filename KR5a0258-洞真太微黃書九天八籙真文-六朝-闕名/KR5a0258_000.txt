








洞真太微黃書九天八籙眞文果五
　　　　玄都交帶訣
太微八㑹上帝書上撰飛玄紫炁之字諷其
文以攝萬邪佩其宇以遊九天威六國萬神
奉而衞之宿命得受此道者可以遊五徽入
三淸厭不祥太微中有三皇一帝皇者君之
牢輔一曰皇君二曰皇天三曰皇老此即三
元之炁混沌之眞岀入上淸太素太和之宮
天眞三皇藏八㑹之文於委羽太微天帝藏
一通龜山刻於青石室中

玄都僊王昔受之於太微三老皇併襟宻授
僊人因名之曰交帶眞文皆從師受此道金
五兩儀衣一領結帶爲信盟重其道祕其文
也
西城王君昔受之於龜山王母因名之曰太
微黃書或曰九天八籙傅非其人三祖尸滅
殃流子孫
諸得有交帶眞文者巳有生名於太微宮中
者上下逆順四面皆成字也入山遊五嶽及
夜卧恒能諷之於口猛獸千祅萬邪不敢犯

試子也佩之左肘可遊六國制天下厭萬兵
上下四徃皆成列行以青繒為地黃筆書佩
之左肘得見太平金闕皇君吾欲使鬼神自
服五字從上下行起五年則役使鬼神
太微黃書凡有八卷(太傲天帝/授之太上)
太微八垣四門高上經第一
太微九靈中華紫素經第二
太微玉虛寳章經第三
太微玉室寶雲中耀第四
太微三炁九變水火母第五

太微中神五道步空飛行第六
太微石景金陽素經第七
太微九天八籙眞文交帶文第八
　右太微黄書八卷其第一第二第三第四
　不行於世其第五第六第七傳當為眞人
　其第八此則是也當傳宿命當爲信人者
　自非棲硏逺尚好僊信眞之人皆不得妄
　傳妄傳則三祖受刑於水官
　若發應感宜可傳者付之并告以要言有
　之者神僊










































































齎三日乃受受者一年九朝太微帝君朝以
朔旦北面於靜寝内束帯齎服四拜拜畢叩
齒三通而跪祝曰

太微上眞天帝太皇小臣某甲有乞有言上
皇四帝司命太微紫玄丹靈曰月同暉金精
寶燿皇天八威願得長生天地齊歸鬼神為
使金石為開制六國攝萬兵
奔雷享年無極福慶巍巍利出貞入顔色輕
飛目童耳聰四體不衰玉女奉侍駕景太微
畢起又再拜跪
行九字佩帯之自然解四面八行之字後及
三十六國音
黄帝得此文覇天下攝萬兵役鬼神自然神

明聖智賀瑀得此三行乃使鬼神杜郵費慈
得十三行使天下神徐光得五行服之三年
使十四鬼取天下物眞人於赤城山中授許
逺游逺游傳授弟子思玄第二子道翔
　　　　太上黃中理氣九微玄城
　　　　精既太和主命永無逝九
　　　　天長算靈侍愛中元上真
　　　　來監乂上元赤子總延生
　　　　下元丈人使千靈玄上飛
　　　　眞主養生髙上元君益天

　　　　精紫微朱宮稱太平猛獸
　　　　冊衛爾形驅我九口長牙
　　　　天力四目首吞虎平河食
　　　　金柱八風吹海張炎叩儋
　　　　山焦禽剥鑿齒銜蛇矍天
　　　　顛牙父八文蛟羊蹋辰斗
　　　　抗丘走萬馬牙斧猛目啖
　　　　石銜豹舞獅子金頭食鬼
　　　　茍張山栢地靁鳴獸電天
　　　　牛破山賦踊百虛行飛走

　　　　　附强禽在我備爾神長益
　　　　　炁命付魂行海及丘山使
　　　　　天獸從爾身太上眞丈人
　　　　　保長生得神僊登九微玄
　　　　　　(右太微黃書交帶文以/青繒爲地雌黃書之)
洞眞太微黃書九天八籙眞文















