








二經同卷奉四
太上靈寳淨明九仙水經
太上靈寳淨明中黃八柱經


太上靈寳淨明九仙水經
通乎一身而周行於四肢者血也合乎隂陽
之理適乎髙下之宜調暢則理窒礙則壅譬
之水焉水之為物行乎地中貫於江河沼沚
入乎海而所以流通者以如是也善養生者

因炁以運之而巳且以水能載丹亦能沈舟
血脉之用亦可以生亦可以死上士體血炁
而求之於水得手足隂陽知所起知所止而
觀水之妙宜有曲有折有伏有沈有弱有強
有分而為𣲖有聚而為淵蒸以為雲澤以為
雨善得血脉之理者亦如是也故血起乎臍
行乎四肢本乎心歸乎頭聚乎賢各有所合
也如小腸大腸合於江淮心與心包合於漳
𣹟推其妙而行之於圖則其絡脉交通之義
散聚運通之術道所本矣仙人葛仲卿曰人

之有血如地之有水自川流而為江漢逹於
大海海者善變化諸水也尾閭泄而通乎天
元炁運之也血脉之運用周乎四肢自手足
之指而行乎心經要其所生生乎臍也朝乎
肝也主乎心之正宫闔闢發散乎肺之正位
脾為之本今謂之血母血毋者脾主藏下合
湖故也賢者海也海類衆血血於此化化為
真精發而元炁元炁運血以為流通故朝於
頭頭之青髮天之雲也散之為汗天之雨也
汗之為雨適其和則正過不及則為害養生

之道知天之所為者一取於日月之行不知
水亦㡬道也傅處士曰子不觀於炊㸑乎觀
炊㸑而鼎飪之事畢矣火者元炁也水者血
也蒸之物生之為熟五藏之變也其炁上逹
朝天宫也其欲熟未熟之間有水流而下則
今黃芽白雪也慎子曰吾其冷者為火㓕不
熟者為甑泄有不應炁而釜水竭有擊搏而
鳴此自然之義也隱玄子通乎經水之所造
以道生一一生二二生三三生萬物之數隨
五行而變遷之得水經之標本凡曰父母生

炁有厚薄時有早晏得水脉盈虛之數於是
而配之五藏參之以地中之水有所證以謂
腎水合海脾水合湖肺水合江肝水合濟各
有正道其分枝有道其發源有歸於是而制
圖而經水之理得矣炁之運者元綱也血之
運者水經也知血之道路周於身會於五藏
所起所歸則知河通天天通海海會於崑崙
而黃河逆流矣
元降圖






雉子曰夫人生於父母之早晏厚薄之不同
者皆以筭定之而大丹啓矣筭者年月日時
也凡以父母所生受胎時日先下本生積年
次下乾坤二篇之䇿次下大衍之數以三百
六十除之其不盡者以四時除之得其餘數

以知水經之所起起五藏而循之則知所始
也知所始而後生之天地之機也袁知機曰
人之流於身者血也血運而潤於四肢父母
之孕得其勝者先之所起故有髪盛至老不
待服餌修養而墨墨鬚髯垂鬍隂藏陽藏年
未壯而早衰者知筭所起知筭所窮乃能安
所用䟽而别之運而行之以治以塞如禹治
水則吾之水經可以意㑹而理推也扶風吴
夫人曰水之道紀自海積之𣲖而生河通乎
天天自河而取之海其潮應有地理各有紀

且勿言之則以血之周身其數三萬六千五
百丈如絲之在筐也者為不覆有條理綱紀
吾常以水一火二木三金四土五述其盈數
以其成數論其窮數毎數起一尺以至一分
推而究之自夏至而潮應退冬至而潮應來
各有相脗合也今夫地形之髙下觀海潮而
知所在各不同人炁之厚薄舉父母生年月
日時而所起不同也逹士由數以悟道道之
融於一身豈間内外哉胡安公常為弄潮者
知潮之早晏進退勇猛疾徐之妙蹈水而不

畏也劉延卿就學弄潮之法安公對以手足
隂陽之論授之五藏銅人龜鑑九年而蹈水
出入去來之勢不差也
丹陽許子曰大哉海水之潮於是取潮應之
妙究心三十年得水經之道述水經云耳


太上靈寳淨明九仙水經(終)













