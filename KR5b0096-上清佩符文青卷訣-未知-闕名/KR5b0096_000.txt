








五劵同卷位五
　上清佩符文青劵訣
　上清佩符文白劵訣
　上清佩符文絳劵訣
　上清佩符文黒劵訣
　上清佩符文黄劵訣





上清佩符文青劵訣
　　　九天眞書元始檢地録
三元玄臺玉檢紫文一名九天眞書元始檢
地之録一名三元虎書一名飛天上眞以告
六天萬靈之精制山川檢九地之靈佩文役
使玉女九十人太平得迎聖君於上清宫受
者當以黄筆書青繒上祭之於本命之嶽然
後佩身九年未升天當又書一通燒之令灰
揚於青煙之霄又書一通埋之本命之嶽履
河源制地靈使萬神九年得乗三元之軿上

升三元之宫不冐穢入殗觸忤天眞輕告宣
露七祖充責身亡失仙(右出三元/玉檢經)
　　　鳯文赤書符
太上道君謂太極眞人曰子位登太極領括
神宗雖有金簡玉格而無鳯文之章故不得
輙登玉清上詣三元令以相告子勤奉焉
　　　鳯氣隱音(玉字九/十一)
佩之者神仙行之者成眞人奉之者禳患若
能長齋苦行棲身幽阜誦詠萬徧則䇿龍駕
虚上登玉清(右出紫鳯/赤書經)

　　　髙上玉晨命魔靈幡
佩之者主制東方青帝魔靈大王法依日入
室東向誦青帝曲施旛於室内安東方白書
青繒上
　　　神虎眞符
有神虎眞符威馘六天以制天地神靈便得
摧折千精佩之則萬鬼滅形衆魔不侵佩之
而進得以朝玉皇禮之於寢則衆眞詣其房
　　　神虎上符
佩此符可以經危冐嶮越山跨海召神制鬼

封賞靈嶽所之所向千妖伏側萬靈束形群
仙侍衛身生異光(右出太上八/術隱文經)
　　　青帝碧霞流鈴登空歩虚上符
東方青帝元洞元明元曜延靈耀元君各九
千人青陽玉童九十人侍文左東嶽太山仙
官二千四百人青腰玉女九十人侍文右衛
佩符者身
　　　赤帝丹霞流鈴登空歩虚上符
南方赤帝大洞元生大靈機皇君各八千人
絳宫玉童八十人侍文左南嶽霍山仙官二

千四百人太丹赤圭玉女八十人侍文右衛
佩符者身
　　　白帝素霞流鈴登空歩虚上符
西方白帝金城耀元元導太仙君各六千人
耀靈元化玉童六十人侍文左西嶽華山仙
官二千四百人太素玉女六十人侍文右衛
佩符者身
　　　黒帝緑霞流鈴登空歩虚上符
北方黒帝玄洞元隂五耀延靈元華鬱單君
各五千人皇機太極玉童五十人侍文左北

嶽常山仙官二千四百人太玄玉女五十人
侍文右衛佩符者身
　　　黄帝蒼霞流鈴登空歩虚上符
中央黄帝中耀五陽五隂中皇洞極髙皇君
各千二百人皇機執忠玉童十二人侍文左
中嶽嵩山仙官二千四百人黄素玉女十二
人侍文右衛佩符者身
五帝流鈴五符威制極天之魔召攝五方神
靈上應五晨豁落七元下應人身九孔七明
周天竟地靡有不關無幽不測無細不監存

符則光見擲符則振靈子若佩之受師口言
(右五帝符出紫度炎光經上男以青爲地/丹書文佩之左女以黄書帛素佩之右)
　　　玉清鬱恱那林昌玉臺天九暉大晨
　　　隱書金玄内文
凡修神仙之道當以白書青板上置東方滅
青帝大魔王官屬招𦤺東方仙官行之九年
則青眞上聖皇上丈人降形於兆身役使仙
官取自然靈藥又以白書青繒佩身行來東
方則𦤺安大堂郷納善之世界大魔王束帶
稽首禮迎仙官侍衛入東嶽則𦤺青雲羽蓋

九年飛行上清(右出玉清/隱書經)
　　　七元豁落鎭星精符
欲致中嶽眞人仙官以朱書黄𥿄向太歳上
服之精思百日仙官立到眞人詣房授兆神
仙之藥五老眞書欲制黄帝之魔以青書黄
木九寸板上安於太𡻕之上百日天魔束形
萬精自喪帝皇之章行之七年神仙飛行(右/出)
(七元/經)
　　　東濛隱文眞書
雌黄書碧繒上佩身則得遊行東方呵羅提

之國制群靈斬天魔伏五兵遊名山胡老扶
迎自知六國之音與神共言
　　　南方支音内文
雌黄書碧繒上佩身則遊行伊沙他之國制
群靈斬天魔伏五兵遊名山越老之官扶將
送迎自知六國之音與神共言
　　　西混青洞隱元内文
雌黄書碧繒上佩身則得遊入尼維羅緑那
之國制群靈斬天魔伏五兵出玄路入三清
逰名山氐老扶迎自知六國之音與神共言

　　　北九靈丈金音内文
雌黄書碧繒上佩身則得遊入旬他羅之國
制群靈斬天魔伏五兵登廣寒謁北精遊名
山羌老扶迎自知六國之音與神共言
　　　上清苞元隱籙内文
雌黄書碧繒上佩身則得上遊元精青沌自
然之國制群靈斬天魔伏五兵歩空天升玉
清遊名山萬眞扶迎自然知六國之音與神
共言
　　　中化靈總眞衆内文

雌黄書碧繒上佩身則得遊渉太和寳眞無
量之國制群靈斬天魔伏五兵入洞淵升玄
冥戯北元謁紫庭遊名山則五老扶迎自然
知六國之音與神共言
髙上入六國内隱之文授於上相青童君合
有一百八十五字雌黄書碧繒佩身項生寳
光映照十天役使玉童玉女各三十六人遊
行五嶽渉諸名山入六國履河源所在群仙
五方之官皆來稽首㳂界司迎威六國伏五
兵變化無方隨意所從降𦤺飛輪丹霄紫軒

來迎我上升東華青宫佩此文遊行六國履
渉五嶽歷諸名山至界首當先叩齒三十六
通閉氣三十六息祝曰
玉眞徘徊雲駕昂昂是日上吉龍飛鳯翔
列行羽儀四道開張六師啓導十界來迎
仙童執旛玉女散香五老稽首翼翼翔翔
日月交帶靈仙扶將履歷諸國周流四郷
四瀆五嶽爲我橋梁帝君使命掃除不祥
諸神之造靡不吉良神竒萬異仙錬内昌
外國洞朗上造玉京

　畢引氣三十六咽止此上相出遊威神大
　祝行之制六國伏萬靈致仙官來朝形變
　化無方上升太清(右出外國/放品經)
　　　上靈飛玉符
玄仙羽精自然之章佩之七年乗空飛行上
登七元登修之日書左手掌心即握碧霞而
飛行書青繒九寸佩之左統六甲十二神玉
女十二人侍右
　　　一元豁落日精之符
朱書白𥿄東向服之精思百日眞人降房與

兆共言欲制魔精青書黄木板長九寸上著
月建上天魔自消萬精束形帝皇之章愼勿
泄揚祕而奉修十年飛仙
　　　三元豁落𡻕星精符
以黒書青𥿄東向服之精思百日仙官立到
眞人詣房賜兆神仙之藥欲制青帝之魔以
白書青木板長九寸上安東面百日天魔束
形萬精自喪帝皇之章祕而修行七年飛仙
(右出七/元經)
　　　青帝招靈致眞攝魔之符

佩之八年帝降八輿之輪下迎兆身白日升
天九天之祕信當寳宻修行其道道無不降
仙無不成以黒書青板上令廣九寸長一尺
二寸安室東面修行誦經(右出金眞/玉光經)
　　　黒帝壬癸通靈玉符
黒書青繒佩身又以壬癸日黒書青𥿄上北
向服一枚三年壬癸太玄玉女降見兆身通
靈知北方萬里之事致北嶽仙官送自然之
厨九年黒帝降於寢房迎以黒霞飛輪上升
上清宫(右出靈飛/六甲經)

　　　赤天玄黄正法除六天文
玄黄飛玄之氣結成玉文佩者與三氣同眞
匡制六天檢氣攝魔馘斬千凶威御群靈入
出水火萬災不傷(右出三天/正法經)
　　　玉清單緑察寳輪法天髙上龍煙隱
　　　書金玄内文
後聖九玄金闕帝君受之於髙元靈皇停景
君以傳上相青童君當以黄書緑板上置西
南方以滅黄帝大魔王官屬招致西南方延
福郷仁靜之世界黄帝仙官九年則八帝值

眞王仙官降形於兆身授兆飛仙靈藥七十
四變錬化兆身又以黄書緑紋上佩身行之
西南延福世界則萬靈束帶魔王稽首禮迎
三元降下飛輿瓊輪迎兆登三元之房也
　　　玉清貝渭邪渠初黙天合暉晨命隱
　　　書金玄内文
扶桑大帝受之於太霄眞王行神仙之道當
以黄筆書蒼板上置東南以滅旻帝大魔王
官屬招𦤺東南元福田用賢世界旻帝仙官
十五年則𦤺玉女二十人給兆驅使取自然

靈藥又以黄書緑紋上佩身東南行之用賢
世界則萬靈束帶魔王稽首禮迎得乗緑雲
羽蓋飛行玉清宫
　　　北帝洞靈滅魔殺鬼玉文(受之於髙/上三天衛)
　　　(以黄素玉女十二人一名神/滅靈䇿髙上玉帝君所佩)
欲殺戊己日鬼白書青素上長一尺二寸廣
三寸二分戊日安東方甲上己日安乙上閉
氣九息叩左齒三斗六通祝曰
黄中理命制命九天三靈應符五老校仙
促檢北帝束送魔身羣凶冥目不得推延

上帝所告捕追無親敢有越逸急制酆山
明如帝信上對玉晨
　畢引氣九咽止行之九日鬼魔皆束形見
　影受事於眼前萬魔滅種群妖喪精白書
　青繒上佩身遊行天下萬鬼伏竄千妖匿
　影不敢干犯九年自得役使素靈玉女七
　人(右符出玉/清隱經)


上清佩符文青劵訣
