








上清黃氣陽精三道順行經(一名藏/月隱日)妟十
南極上元君曰吾受髙上順行三道之要黃
氣陽精之道服御靈暉口啜皇花仰餐飛根
存七矅於紫景行三道於金門洞闊狹於淵
景明日月之方圎覩朱階於洞陽入錬陽於
廣寒登七寳於玄圃攀飛梯於靈關迴陽精
於浮黎採黃氣於鬱單傍金翅於髙木迴石
景以暎顔修御靈圖遂感神眞乃三景垂暎
七精翼軒五靈交帶四司結篇西龜定録名
題髙晨故位登南極上元之君此道髙妙非

庸夫狹學所可言論今集其所禀粗說髙上
玉帝口言以標玄虚自然靈文付上相青童
君掌録玄宫經萬劫之後當授玄記白簡青
録之人如是靈書紫文及八素眞經紫霞内
觀日暉中玄並各言其節事貴於服御而巳
不能總其大原恢廓之渙也可謂攀其枝不
測其根得其道不得其原也故學宜廣訪須
上下相成修始習終道備氣充萬無不仙也
日縱廣二千四十里金分水精暈於内流光
照於外其中城郭人民七寳浴池生四種青

紅黃白蓮花人長二丈四尺衣朱衣與四種
花同衰同盛故有春秋冬夏四時行焉日行
有五風一時風二徑風三助風四轉風五行
風是故制御日月星宿遊行虚氣𥘉不休息
皆風之梵其綱也
日月運度虧盈者皆四時之㑹藏伏冠𢃄故
也金門之上日行通明也金門之内有金精
冶錬之池在西關耶尼之分故立春之日受
錬魂於金門之内曜其光明於金門之外當
此之時則光景柔鮮普天氣温其年中一過

如此經四十五日乃止其月月自復五過小
錬八芒於金門之上八素經中巳具處其要
順行至洞陽宫洞陽宫是日之上舘一名離
羅在浮黎之分以立夏之日於洞陽宫吐金
冶之精以灌洞陽之宫更錬八芒於流火之
庭當此之時則日光昏盛陽氣溢散普天大
暑其年中一過如此經四十五日乃止順行
至東井之上東井是月通暉之逕在于逯之
分以立秋之日日於東井之中沐浴於景暈
収八素之氣歸於廣寒之宫當此之時故天

景髙澄普天氣涼其年中一過如此經四十
五日乃止順行至廣寒宫廣寒宫是月宫之
上舘七星之華蓋在鬱單之界以立冬之日
伏日精於廣寒之宫更冠帶胎養當此之時
日景隂普天寒其年中一過如此經四十五
日乃止一年日運周度冠帶四郷合一百八
十日是日所經之分餘一百八十日屬月之
度二景離合隂陽虧盈各有分度之限也
金門之内有髙騫之樹髙四千里枝超行二
千里圍二百八十里根深八百四十里上有

登天
玉帝聞其勇猛勑鎭北方統攝眞武之位以
斷天下妖邪眞人上白
天尊曰如何得此神將入於下方收除魔鬼
救度羣生免遭横死日有所益伏願大慈
天尊遂其所請乃勑右侍玉童馳詔眞符一
道逕往北方召其眞武神將其神蒙召部領
神衆逕到
天尊前長跪臣巳奉
玉帝勑命位鎭北方今日何縁得覩慈顔特

蒙符召
天尊告曰吾於上元宫中大㑹說法忽下方
黑毒怨氣衝上天界大衆咸驚汝宜徃彼收
斷妖魔㧞濟魂爽眞武神將敬奉
天尊教勑乃披髪跣足踏螣蛇八卦神龜部
領三十萬神將六丁六甲五雷神兵巨虬獅
子毒龍猛獸前後導從齊到下方七日之中
天下妖魔一時収斷人鬼分離𡨚魂解散生
人安泰國土清平眞武神將與諸部衆還歸
上元宫中朝見

天尊曰昨奉教命往下方收斬妖魔仗
慈尊力乃於七日之内天下邪鬼並皆清蕩
天尊曰善哉汝等諸神得無勞手於是眞武
神將乃交乾布斗魁罡激指上佐天關而作
呪曰
　　太隂化生水位之精虚危上應
　　龜蛇合形周行六合威攝萬靈
　　無幽不察無願不成劫終劫始
　　剪伐魔精救護羣品家國咸寧
　　數中末甲妖氣流行上帝有勑

　　吾故降靈闡揚正法蕩邪辟兵
　　化育黎兆恊賛中興敢有小鬼
　　欲來現形吾目一視五嶽摧傾
　　急急如律令
　　　奉禮呪曰
　　太初太易無象無形莫知重濁
　　孰辯輕清吾於混沌分其昏明
　　天得以徤地得以寧民得以養
　　物得以萌邪得以正神得以靈
　　三才之内萬類咸亨大朴旣散

　　仁義乃興禮樂旣作姦邪斯行
　　六誼或失四民有爭上不寛恕
　　下不忠貞或魔或鬼或妖或精
　　恣横荼毒干擾生民全家疾患
　　累歳官刑財物耗散骨肉伶仃
　　性命枉逝災禍相縈穢雜之氣
　　上達天庭天尊有命令與安平
　　有妖皆剪無鬼不烹瘟疫之吏
　　束首伏應鬼精滅爽邪魔摧傾
　　吾有十萬力士五千萬兵天上天下

行二千四百里圍二百八十里根深八百四
十里得食其實身生金光之色上有金翅之
鳥披翼皆周其境下有流火之庭縱廣八十
萬里其中則有炎光八鍊自然玄丹諸是上
眞萬仙皆以立夏之日悉詣火庭八鍊玄丹
之中自鍊更受津源鮮通百神之容也
凡後學得仙莫不經洞陽之宫受八鍊而昇
天也受鍊過便得食空青之花金翅之鳥皆
以羽衣結爲飛仙之服給於受鍊之身以登
玉京九鳳之臺也

凡上學之士服日月之道以立夏日正中取
眞珠八分又丹書八鍊丹胎玉符黃𥿄上投
清水中向南沐浴臨甕叩齒二十四通㣲呪
如立春之文畢引氣八咽止還室内燒香以
錬丹和紫粉囊諸粉以粉身摩兩手令熱拭
面及通身首南而卧叩齒九通瞑目握固思
日光紫氣累重下冠巳身思巳在日景之内
日景迴巳身上昇洞陽之宫在空青之林流
火之庭思南極洞陽眞人諱融珠形長八寸
衣絳章單衣頭戴日精通陽之冠口吐赤氣

勃勃如火之炎以燒巳身須㬰掇取青林之
花以與巳食花味甘覺體帀熱咽氣八十過
止㣲呪曰
日景耀羅綺含玄阿流火洋洋萬津揚波空
林鬱青金翅婆娑八錬朱丹芳芝恬和金關
四張皇人之家靈暉吐精仰啜飛花左攀玄
上右䇿命魔身登高臺逝眄渌那八景翼霄
紫瓊丹霞氣同玉眞命齊靈柯長宴九玄路
無傾嵯
　呪畢便服八錬丹胎玉符咽氣八十過咽

　液三十六過止
行此道暮卧又當以立夏日始至立秋以兩
手心摩心上左右各八十過思日在心中月
在心下日月光暎照帀身叩齒十二通呪曰
朝遊青林夕宿朱臺流火萬丈受錬玉脂魂
寧魄恱萬神熈頥極日永月三光齊期
　呪畢便卧行此八年則入火不然面有朱
　容得與融珠面共語降致丹霞飛昇上清
東井之内有廣靈之堂中生三花高環之樹
高四千丈枝超行二千里圍二百四十里一

劫則生自然三氣之花花似芙蓉之暉也得
食一花年同一劫上有金翅之鳥披翼周帀
其境下有青芝玉膏之泉名爲東井深九萬
丈縱廣九千里暘谷神王所食之泉也諸上
仙萬帝皆以立秋之日悉詣廣靈之堂東井
之泉沐浴自鍊更受津源通眞之容也
凡後學道成莫不詣東井沐浴鍊於玉膏之
泉而昇天也受鍊過便得食三氣之花金翅
之鳥皆以羽衣結爲飛仙之服給於受鍊之
身以登東華青宫也

凡上學之士服日月之道當以立秋之日晡
時取龍脂三合龍骨亦佳又青書龍景九錬
之符白紙上合投清水之中向東沐浴臨甕
叩齒二十四通微呪如立春之文畢引氣九
咽止還室内燒香以龍骨爲粉粉身兩手摩
拭面目通身東首而卧叩齒九通暝目握固
思日光紫氣累重下降帀己身己在日景之
内日景運兆身上昇廣靈之堂東井之中髙
環樹之下思丹靈少陽眞人諱勾上眞形長
九寸著青羽飛衣頭戴通精曜光之冠口吐

青氣以灌哺兆身瑠璃之器請玉泉青芝之
膏以灌兆形食以三氣之華覺其味甘香體
覺帀熱因咽氣九過止而微呪曰
玉闕蘭室日華髙騫三華結秀妙景拂晨太
素迴眞曲灌玉泉形栖廣靈虹暎朱軒洞陽
吐精東井錬魂五帝冠帶變貌金顔怡頥明
鮮以成玉仙丹靈少陽使我自然金翅拂飾
羽服輝晨翻然凌虚上啜日根體鏡水精龍
輿光欣羽駕來迎上造玉皇之前
呪畢便服龍景九錬之符咽氣九十過咽

　液二十四過止
凡行此道暮卧又當以立秋日始至立冬以
兩手攝兩肩井各三十二過日在左肩井中
月在右肩井中二光暎照帀身叩齒十二通
呪曰
左日右月二景監靈暮息少陽朝登玉清三
魂守室七魄固形萬神輔翼與景齊并
　呪畢便卧行此八年通身光明面生青暉
　之精與少陽同言降致緑軿飛行玄虚上
　昇玉清也

廣寒之宫中生青花之林髙四千丈枝超行
千二百里圍二百四十里其葉似竹而赤其
花似鏡而明其子似李而無核所謂絳樹丹
實得食其葉壽益萬年得食其花與日同靈
得食其實遊宴玉清上有金翅之鳥披翼周
帀其境下有廣寒之池生自然九錬洪泉深
五萬里縱廣五千里上眞帝皇髙仙眞人皆
以立冬之日登廣寒之宫採青花以自拂臨
廣寒之池灌洪泉以錬眞也
諸後學道成及學士七祖應昇天堂者莫不

經廣寒之官入九錬之泉受錬而昇天也受
錬過便得食青林之花實也金翅之鳥皆以
羽衣結爲飛仙之服給於受錬者身以登玉
清上宫也
凡上學之士服日月之道當以立冬之日夜
半取雲母三合又墨書日魂錬精隂符青紙
上合投清水之中向北沐浴臨甕叩齒十二
通微呪如立春之文畢引氣九咽止還室内
燒香以雲母作粉粉身兩手摩拭面目北首
而卧叩齒九通瞑目握固思日光紫氣累重

下降帀一身存已在日景之内日景運兆身
上昇廣寒之宫青花之林九錬洪泉池中思
隂靈玉景眞人諱玄上冥形長五寸三分著
玄虚錦衣頭戴通陽玉晨之冠口吐玄氣之
雲以灌兆身金槃請九錬洪泉以灌漑兆形
授以青花之實食之味甜體覺帀熱因咽氣
五十過止微呪曰
九曜生暉煥芒玄樞廣霞峩峩寒宫悠悠四
老上舘皇上所遊明玉之輪五風迅軀育養
寒郷錬剛鮮柔八氣相推四郷交周冠帶巳

整日魂吐符絳樹赤實與天同休金翅拂羽
章服曜無散煙落暉之造西嵎金門蘭室四
氣相扶玄上𢹂契玉景同遊
　呪畢便服日魂錬精隂符咽氣五十通咽
　液二十過止
行此之道暮卧又當以立冬日始至立春以
兩手摩臍下至命門各五十過思日在臍下
月在命門中二光沌黃洞暎一身便叩齒九
通呪曰
朝飲蘭池夕宿金廬日月交帶玄廕紫虚魂

安魄寧萬神保居四眞𢹂契降致雲輿上昇
金闕列名帝書
　呪畢便卧行之八年身生竒光項負圎耀
　暎照八方乘雲飛騰白日昇天也此日受
　錬於金門冠帶於洞陽沐浴於東井育養
　於廣寒周流四郷一百八十日周還金門
　之上天數云經三千六百度則陽氣否隂
　氣激百六之交萬災蕩世天分攺度也學
　者當隨其日之運採取陽精則免百六之
　災矣

月縱廣一千九百里月暈圍七千八百四十
里白銀瑠璃水精暎内一分六十炎光明照
於外其中城郭人民亦有七寳浴月八騫之
林生乎其内月中人長一丈六尺悉衣青色
之衣月中人常以月一日至十六日採白銀
瑠璃錬於炎光之冶故月度盈則光明鮮太
素以十七日至二十九日於騫林之下採三
氣之華拂日月之光故月度虧其光微玄景
運行亦五風梵其綱也故制日月星宿遊行
虚無初不休息

秋分之日月宿東井之上廣靈之堂沐浴東
井之池以錬月魂明八朗之芒當此之日月
受陽精於日暉吐黃氣於玉池秋分之日諸
天人悉採環樹之花以拂日月之光月以黃
氣灌天人之容故秋分是天大㑹之日黃氣
陽精交降之時也
凡求仙之道毎以秋分之日平旦入室西向
眠坐任意閉眼思月中白光夫人姓諱
形長六寸六分頭作頺雲之髻著素錦飛裙
口衘月光下入兆身治命門之中須㬰月光

散爲黃氣帀降一身白光夫人在月圎之内
採環樹之花散拂黃氣之中夫人口吐陽精
陽精赤以灌兆形從内帀外黃赤二氣更相
纒繞洞帀一身夫人授兆紫書丹字六音便
引黃氣三十六咽引陽精二十四咽止叩齒
二十四通仰祝曰
青池靈淵飛泉吐芳精灌丹暉散花靈堂陽
降玉芝隂氣混黃二景潜暉三道順行夫人
冠帶沐浴炎光以津灌身蘭潤洋洋丹書紫
字以鎭六宫内化金仙外降飛龍瓊輿羽蓋

玄張軒昻雲騎來迎四會八通七曜紫景飛
行太空
　呪畢又咽氣三十六過咽液二十四過止
　便服紫書丹字行此道八年夫人現形與
　兆共言通身生紫青之光空行玄虚神仙
　昇天



右紫書丹字月魂隱音題月東境騫林之樹

葉結自然之書也得服此字壽萬年施日月
之道乃有數十法至於此音不行也輕泄身
現世負風刀之考七祖充無極鬼責三塗五
苦萬劫不原當以秋分日平旦東向丹筆書
紫紙上服之叩齒十二通微呪曰
玄暉明白紫氣艶光鬱飈乘日四六相通外
拂朱花内結八芒紫道流煥我身逸充得乘
景輿上造帝堂
　呪畢咽氣二十四過止又丹書生紫上佩
　頭三年頂生紫光三尺得給玉女六人口

　受靈音妄告三人死没鬼官百年有金名
　玉字之人得傳一人祕則神仙飛行上清
冬至之日月伏廣寒之宫廣寒之宫則月之
上舘以其時育養月魂於廣寒之池當此之
日納黃氣於玉胞吐陽精於寒池諸天人悉
以其日採青花之林以拂日月之光月以陽
精灌天人之容故冬至之日運道履長黃氣
陽精納暉之時也
求仙之道當以冬至之日正中入室北向眠
坐任意閉眼内思月中玄光夫人姓諱

形長五寸五分頭作頺雲之髻著玄錦飛裙
口衘月光下入兆身心中須㬰月光散爲黃
氣洞帀兆身夫人在月圎之内採青華之林
散拂黃氣之中口吐陽精陽精赤以灌兆形
從内帀外黃赤二氣更相纒繞洞暎一身夫
人授兆紫書丹字六音便引黃氣三十二咽
引陽精二十四咽止叩齒二十四通仰呪曰
玄隂寒池流泉浩庭飛花散景吐黃納精二
氣纒緜玉芝虚生天人嗽香夫人翼靈蘭池
滂沱流黃鬱冥普天納暉降及我形還童錬

容反白結青紫字東宫丹書緑名飛騎羽蓋
四眞匡軿𢹂我同昇俱造玉清
　呪畢便咽氣三十過咽液二十四過止服
　紫書丹字行此道八年夫人授兆明月之
　璫丹字之道飛行玄虚上昇玉清




右紫書丹字月魂隱音皆書月中北境青花

之林結自然之書也皇上眞人諸天人皆以

冬至之日採紫書丹字而服之得服此六字
無量壽光暎兆之身與天人同年其法至重
帝君所祕輕泄靈音身被風刀之考七祖充
無極鬼責三塗五苦萬劫不原當以冬至之
日正中北向墨書青紙上服之叩齒十二通
微呪曰
扶晨濯耀羅圎光蔚玉清玄暉冠綺合太漠
鑒丹靈芬珠理幽覺紫字間花青皇上耀道
支煙秀洞虚明灌我黃氣池漱我太陽精上
拂景中林仰啜天人英空飛重玄上日月同

根榮
　呪畢咽氣二十四過止又丹書生紫上佩
　頭有無量壽光暎兆之形得給玉女六人
　衛兆之形得給玉童六人衛兆之身也妄
　說靈音以告三人死没鬼官不得又仙百
　年之内有金名帝圖緑字紫清得傳一人
　祕尅神仙飛行太空也
春分之日月宿金門之上金門之上則有通
靈之門也以其時月於金精冶錬之池受錬
於石景水母瑩飾於花光當此之日灌陽精

於金門納黄氣於玉泉皇上眞人諸天人皆
以其日採騫樹之花以拂日月之光月以黃
氣灌天人之容故春分之日萬氣氤氲神景
皆和黄氣陽精降接之時也
求仙之道當以春分之日晡時入室西向眠
坐任意閉眼内思月中青光夫人姓諱
形長九寸頭作頺雲之髻著青錦飛裙口衘
月光下入兆身兩目之上須㬰月光散爲黃
氣流布一形夫人在月中央採騫林之花散
拂黄氣之中口吐陽精陽精赤以灌兆形從

内帀外黄赤二氣更相纒繞洞帀一身夫人
以紫書丹字六音授於兆身便引黄氣二十
四咽引陽精十六咽叩齒二十四通仰呪曰
金冶八錬丹池浩淵玉膏滂沱流灑八騫黄
氣鬱升陽精結煙採花蘭庭飛裙詵詵夫人
嗽香皇上灌津柔景時融潤帀諸天丹暉八
朗光明洞鮮迴曜曲暎下降我身得與月魂
長保靈年乘空駕浮之造無間
　呪畢咽氣二十四過咽液十六過止便服
　紫書丹字行此道八年夫人授兆丹字眞

　音月中飛花以拂兆身面有金容飛行上
　清也




右紫書丹字月魂隱音皆書月中西境騫樹
之林結自然之書也皇上眞人諸天人皆以
春分之日採紫書丹字而服之得服此六字
則炎光暎兆之身月中玉佩七寳可得而明
也其法至祕皇上書此音於皇上玉章之内

故爲髙上之龍書也輕泄靈音七祖充責長
役鬼官身没風刀萬不得仙
當以春分之日晡時白書黄紙上服之叩齒
十二通微呪曰
太暉曜中天明霞煥金房玉字羅慶雲丹書
結成藂飛歌散朱林窈窕太漠中靈音自然
唱微辭八素宫諸天嗽金香流津灌我容靈
同天人德皇上降紫童運我凌九虚上造朱
月宫
　呪畢咽氣二十四過又丹書紫上佩頭則

　三年生自然紫光暎兆之形得使玉女六
　人妄說靈音以告三人死没鬼官七祖充
　責萬劫不原百年内有眞人聽一傳祕尅
　神仙飛行上清
夏至之日月伏洞陽宫洞陽宫是日之上舘
以其時月於流火之庭冶錬於八芒鮮明於
月魂當此之日灌黃氣於洞陽納陽精於火
宫八素眞人諸天人皆以其日採空青之林
以拂日月之光月以陽精灌天人之容故夏
至之日景氣激陽精降隂納靈二景接暉之

時也
求仙之道當以夏至之日夜半入室南向眠
坐任意閉目内思月中丹光夫人姓諱
形長八寸八分頭作頺雲之髻著丹錦飛裙
口衘月光下入兆身心絳宫之中須㬰月光
散爲黄氣帀降一形夫人在月中央採空青
之花散拂黄氣之中口吐陽精陽精赤以灌
兆形從内帀外黄赤二氣更相纏繞洞暎一
身夫人以紫書丹字六音授於兆身便引黄
氣二十四咽引陽精十二咽止叩齒二十四

通仰呪曰
流火萬頃洞陽之精陽安之舘三華玉城金
仙内暎八素四明九曜降氣元上髙靈夫人
嗽香散花玉清丹書紫字結音空青蘭池玉
潤流灑八冥朱光翳普天仙鮮榮迴晨曲曜
暎監我形得與朱月同死同生乘空駕虚參
御飛軿玉女翼位金童輔靈翠羽輕蓋上造
帝庭
　呪畢咽氣二十四過咽液十二過止便服
　紫書丹字行此道八年夫人授兆丹書眞

　文月中玉璫今兆飛昇上造洞陽之宫也



右紫書丹字月魂隱音皆書月中南境空青
之林結自然之書也八素眞人諸天人皆以
夏至之日採紫書丹字而服之得服此六字
與八素同年則項負圎明暎照十方其法至
祕皇上八素眞人書此音於八素玉章之篇
故爲髙上之妙經輕泄靈音七祖充責長没

刀山身役風刀永不得仙
當以夏至之日夜半朱書白紙上服之叩齒
十二通微呪曰
陽精丹池流火鬱飈金軒翼虚玄暉拂霄八
素採蘭散香玉朝青林垂柳風振瓊條丹書
紫文舍秀榮翹流芬灌津普潤無遼得與玄
景齊光紫霄
　呪畢咽氣二十四過止又丹書紫上佩頭
　三年曰月玄暉暎兆之形月光夫人授兆
　眞書給玉女六人輕傳非眞七祖充責萬

　劫不原祕修八年則雲輿來降白日昇天
　飛行玉清也
右月度周流四郷故與日有朔望之期日道
陽月道隂雖同運而轉至於冠帶各居四節
故日分一百八十日陽月分一百八十日隂
數經三千六百度與日合則陽氣激隂氣否
則太陽九數運周所加便天地攺宿萬癘蕩
泄滅惡除凶學者不知天地之運則不免陽
九之災也
凡積學之夫鮮有坐致龍輿而髙登雲闕者

也徒勞巖岫絶榖咽液服御日月而不知玄
景之分廣狹城郭七寳朱林運宿四郷虧盈
之期飛根不可得而掇皇華不可得而採陽
精則不爲降隂精則不爲暎日月之道望之
遠矣若能勤㝷其本知有運度之景城郭丘
墟朱林淵池月中夫人姓字則日月感降亦
無煩遠求艱難之要自然得乘雲輿飛輪上
造日月之門也
紫書丹字結於八素自然之氣髙玄羽章以
生月中八騫之林字有紫光煥於月光之明

八素眞人及諸天人悉採八騫之林紫書丹
字而服之散香以拂日月之光也此音悉表
大洞眞經故曰髙上之文得服此字面有金
容項負圎明日月洞暎不學而仙也其法甚
重髙上所祕不得輕泄依科七百年内若有
金名東華紫字上清合眞之人聽得三傳自
無此骨祕之玉關萬劫不宣也




右八錬金治化仙眞符以立春之日黄書青
紙投水中沐浴則通身錬化招日月之玄暉
降眞人於玉庭并黄書青繒佩身八年與眞
人交言降致雲輿飛昇金門之上受錬於金
治之池也




右八錬丹胎玉符以立夏之日正中丹書黄
紙上投水中沐浴則内外錬化招飛根於陽

精致黄氣於黄華迴日月以玄暎感眞人於
玉字又丹書黄繒佩身八年眞人下降授兆
眞文飛行空玄上昇洞陽之宫也



右龍景九錬之符以立秋之日晡時青書白
紙上投水中沐浴則骨髓錬變招玄暉於紫
景致陽精於飛根納黄氣於水母降眞人於


紫軒又青書白繒佩身八年頭有日圎之明
飛行太空上昇廣靈之堂



右日魂錬精隂符以立冬日夜半墨書青紙
上投水中沐浴一身血精並被錬化致日精
於紫景降飛花於八騫錬五府於玉池運兆
身於廣寒又墨書青繒佩身八年身發金光
項有圎明眞人下降授兆眞文飛行太空上

昇廣寒之宫
七星去地四十萬里圍七百二十里皆金精
瑠璃爲其城郭七曜紫暉焰其光其内則諸
天人衆眞之遊舘廣寒則其華蓋也其一晝
一夜則運轉周天一度也亦如日月之輪其
内亦生七寳朱林如是人定之後生氣之初
七星受錬於廣寒之宫明鮮紫景於七曜之
暉當此之時七曜煥落流精竟天紫景吐津
以灌諸天於是衆眞帝仙皆以其時莫不採
七曜之暉紫景之蘭也

凡上學之士服日月之道當修七曜之妙法
毎以人定之後當於别室燒香北首而卧安
身定神棄絶異念專心在靈叩齒二十四通
存思七星煥明北方己身卧於七星斗中華
蓋之下七曜之光流煥紫景之外冠覆於己
身己身在紫景之上七曜之中内外鬱冥都
無所見良久豁除七曜之光化爲七童子各
在一星之上第一童子諱樞明第二童子諱
曜靈第三童子諱北元第四童子諱寳精第
五童子諱丹嬰第六童子諱虚清第七童子

諱紫瑛七童子吐七寳之光以哺飴兆身樞
明童子吐紫景之光曜靈童子吐金精之光
北元童子吐瑠璃之光寳精童子吐白銀之
光丹嬰童子吐玉精之光虛清童子吐寳珠
之光紫瑛童子吐珊瑚之光七寳之光同入
兆身便引氣四十九咽微呪曰
金精凝化結元七靈紫曜煥落朱景洞明華
蓋徘徊輪轉寒庭寳光熠熠七曜嬰嬰玄暉
吐蘭芳芝流盈夕寢靈舘朝登玉清璇璣運
路紫景翼形宴轡雲輪䇿御飛軿遊盻八極

三道合并
　呪畢咽液七過止起以粟米之粉粉身令
　帀而卧如此七年身生七寳之光頭有紫
　景華蓋恒冠兆形得使通靈玉童七人降
　致飛雲玄輿來迎兆身上昇北辰此道祕
　妙上眞所修不行下世若有刻簡玄名於
　未生之前記青録玉文之人當得此道得
　者克成上仙爲萬仙之師宗也輕泄失明
　刑殘七祖充責刀山食火三塗萬劫不原
　學士明愼四極之旨深寳之焉此七童子

　即七寳之内精化爲七曜之上眞知其名
　則不死修其法則神仙泄其諱則失明晨
　夕存念則恒衛兆身若有災厄困危之事
　叩齒七通呼七童子之名災即自消此道
　正可獨知而巳懷抱珠玉豈可放於垢塵
　也明愼祕之
高上命四司五帝及諸天王遣監眞領仙恒
履行五嶽及諸名山世間有三道之要黃氣
陽精之法丹書紫字之文便列名於東華奏
札於金闕以玉童玉女各七人侍衛有經者

身若輕泄靈音替慢寳文爲玉童所奏罰以
五帝神兵死没三塗五苦之中七祖充責萬
劫不原修行三道之要當以月生三日十五
日二十五日一月三朝日月之光夜半則朝
七星之精再拜心念願昇三光之景服御靈
暉之容如此七年則日月感降授子神眞之
道也
若有金名玉字列奏玄圖應得此文師當依
盟對齋九十日或二十七日或三日弟子齎
上金七兩黄紋四十尺青繒三十二尺告盟

而傳無盟輕泄師被考没身弟子輕闚天眞
失盟刑殘七祖獲罪三掠不原天文妙重紫
書丹字甚祕故以盟信寳之不得輕傳學士
被此之考明愼之也如是靈經生於太空之
内書於玄圃之上積石之隂金堂玉室之裏
靈文煥曜紫字鬱霄神童翼靈玉女散香各
三千人侍衛神眞南極上元君受之於髙上
投盟於太空以傳太微天帝君天帝君傳西
龜王母王母傳金闕帝君帝君以付上相青
童君使授後學得爲眞人者今封一通於西

城山
凡學仙不修此道徒勤感眞正可得下仙不
死而巳望披天關登金闕永無由也既御三
道修行八錬縱不得白日飛騰隱化之日自
然即變上昇金門四郷之宫更受錬於玉池
得給金翅之羽服上登金闕之宫故此法髙
妙不與凡經齊倫有得其文不學自仙也中
皇仙人玄子生墨翟子趙延甫寗康伯彭鑑
安期帛髙之徒七百人㝷道履苦情貫玉虚
雖騰身霄崖遊盤五嶽不得三道之要故不

得上登金門之内受謁金闕之格今由飈身
雲虚爲玉清䇿轡司迎上眞何異始學勤苦
下世望登雲闕之遊乎如蘇子林谷希子㓜
陽君王喬赤松皇人青眞之徒始學便修三
道之要黃氣陽精丹書紫字之法便得超凌
三清登青華之宫更受上品妙經詣金闕受
號位登玉清上眞四極之任如此豈不異於
有志乎王君以經傳南嶽夫人今封於陽浴
宫南洞之室有志者勤㝷其文
上清黄氣陽精三道順行經











