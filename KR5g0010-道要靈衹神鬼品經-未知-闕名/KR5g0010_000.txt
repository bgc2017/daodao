








道要靈祇神鬼品經滿四
　　　總序靈祇
靈寳无量度人經云中斗大魁緫監衆靈勑
制地祇侍衛送迎拔出地户五苦八難洞眞
上清隱書龍文經云太上道君元始天王同
還大有之宫遊宴妙庭之館凝紫雲誦七寳
敷丹霞列玄臺衆華采燦光爛玉虛徹映諸
天香溢十方焕爛朗馥不可稱宣爾乃集會
無極靈祇爰及蠕動一切感通莫不歡喜
　　　靈祇神品

洞神三皇經云神明者豫知未萌名曰神矣
耳目聰明名曰神矣
太平經云夫神者因道而行不因德也故用
道者與神明用德者與神謀道之與德更明
思神與人者内相恃皆今可覩又云古者神
聖眞人皆能守道清靜之時且食諸神皆呼
而與其語言比若今人呼客矣又云天地四
時五行衆神更直人命録可不敬重念報其
恩不欲爲善事反天神天神使風雨不調行
氣轉易當寒反温當温反寒又云大神比如

國家忠臣治輔公位名爲大神大神有小私
天君聞知復退矣故不敢懈怠小神者安得
自在又云四時之精神猶風也水也隨人意
而爲邪正人正則正人邪則邪故須得其人
廼可立事也不得其人道難用也夫水本隨
器方圓方圓無常風氣亦隨人治爲善惡無
常此即其明戒也天地之神與風氣影響隨
人爲明戒耳
老子觀身太清中經云八卦天神下著於人
常衛太一爲八方使者主八節之日上計校

定天下吉凶乾神字仲尼號伏戲坎神字大
象子艮神字非先王震神字小曾子巽神字
大憂侯離神字文昌坤神字揚擢耀王號曰
女媧兊神字一世人常以八節日存念之吉
太上女青鬼律云甲子十日一旬凶神姓玄
名玉衝甲戌十日一旬凶神姓恒名捧甲申
十日一旬凶神姓既名閨(音/盈)甲午十日一旬
凶神姓本名滿甲辰十日一旬凶神姓恒名
堅子甲寅十日一旬凶神姓蘇名□(音/落)
　右六甲凶神主惡逆煞事

太上八素眞經云第一之戒不得不敬於天
不得謂天無神呼地無鬼
　　　魔正品
太上太霄琅書經云東華青童曰魔有數種
有天魔地魔鬼魔今言六天大魔王者是天
地之大魔王其宿世有大功德故得爲此魔
王與帝釋比德共執事於天地人上屬太上
玉京爲天帝之下官耳其餘無所不制夫人
學道先經小魔試道成時大魔王皆臨大試
過便保舉上登玉京臺

昇玄經云太上曰有八男子十一女人初聞
此經生不信意從座而退爲天魔異道惑亂
其心
　　　力士品
洞淵經云守堂力士録人名字付考官考官
考煞人精神令人氣力惙惙魂魄遊揚遂致
死亡天下有力士名烏玄四十九萬人遊行
國界若有三洞法師轉經之處三五之人一
二護之不令有惡
　　　空神品

昇玄經云太上咒曰東極虚空天神地祇龍
鬼乃至下極虚空天神地祇龍鬼等諦聽吾
命是善男子道陵今以建意於將來世作大
法師護度一切汝等便於今日宜當建意率
領官屬慇懃覆護
　　　社神品
老子天地鬼神目録云京師社神天之正臣
左陽右隂姓黄名崇本揚州九江歷陽人也
秩萬石主天下名山大神社皆臣從之河南
社神天帝三光也左青右白姓戴名高本冀

州渤海人也秩萬石主隂陽相運咒詛取人
及人命故終也諸社神天封之各自主督天
下血食鬼邪無大無小莫有不伏者
三皇經云豫州社姓范名禮雍州社姓修名
理梁州社姓黄名宗荆州社姓張名豫揚州
社姓鄒名混徐州社姓韓名季青州社姓殷
名育兖州社姓費名明冀州社姓馮名遷稷
姓戴名高
　右九州上應天九星之根九宫所在領九
　州爲常人能憶九州之社一天之稷呼其

　姓名問其是非皆白兆吉凶可使之賞善
　罰惡救濟蒼生也
　　　山神品
仙公請問經下云欲入山居幽處宜先受經
業恭肅事師修諸善功以伏山神山無大小
皆有神靈山大則神大山小則神小神壞人
亦不立也人不解至法不知修善立功此何
以能久山棲乎
老子天地鬼神目録云太山獄丞姓君名後
陽山獄丞姓朱名兆雨山天之井也姓夏名

澤治在會稽南山號曰泄公得治已五百年
袁山君天之都吏姓袁名章治在吴郡陽羨
南山秩三千石得治已七百二十年越山君
天之從事姓許名軫鄞縣東山神姓吕名承
本廣漢人秩六千石故是蜀郡太守死天封
之得限食鄞縣治已五百一十年章安山神
姓煦名遂本自縣民無秩相白衣年七十死
從天帝左將軍侯食其山號曰煦漸有功得
血食治已七百七十二年郯縣黄山神姓吴
名女動稱地限食候官血食治已得七百二

十年東方蜀山神姓千名季舉南方劉山神
姓劉字伯西方九銅山神姓箕字起陽北方
崑崙山天之中也地之母也神姓湯字大𡖖
父子山神姓周字仲諸大毅山神姓武字幼
文滿車山神姓傅字幼思繂公山神姓皇字
太初皖公山神姓皇字仲曾放公山神姓皇
字元台潜公山神姓皇字幼林越漢公山神
姓陳字景元尼浦山神姓陳字少思西塞山
姥字女勝樊山姥字女娥宫亭本名銅鋌山
廬匡君在中治廬廬君名俗字君孝滿山君

姓吕名冀字叔諶生時爲師治在婁縣南山
柯山君姓馮字子夷叔父故是邯鄲今治在
本縣西也
　　　水神品
仙公請問經下云水皆有神八海則有神王
居焉江湖河濟皆有神也又龍治其清淵河
伯水官各有宫殿府寺亦七寳琱瑑悉諸仙
人之下宫也
老子觀天太清中經云河伯神名曰馮夷號
無梁使者

老子天地鬼神目録云河政公字青曾一名
有河上公字定明河陽公字定陵河隂公字
定勝河持法公字少恒南海公字少明北海
公字永昌一名水昌東海公字四易一名西
易河伯字耑仲一名崇仲濤中君字流相四
水君字伯行溝淵君字泉荆一名泉𥚎水澤
君字扶牲河仙君字伯陽一名河陽大河使
君字定安鈎河君字女倉食河姥字少首太
河父字元效東河胡君屬侍北斗東海神姓
辱名牧主駕飛龍號曰天帝公秩萬石得治

已七百五十年西海神姓馮名脩主駕小魚
號曰地太一秩萬石南海神姓句名大主駕
水鯉號曰地天公秩萬石北海神姓河名伯
主駕蛟龍號曰地天一秩萬石益津河侯姓
周名歐東海馬銜君治在東海中與河伯共
參事東王父北湖姥姓帛孳湖姥姓皇字幼
女
　　　靈祇鬼品
太上太眞科上經云凡鬼無精粗至滿七世
善惡各絶善鬼昇上鬼仙録中惡鬼經履刀

山劍樹火鑊之考骨骸爛盡方入溟泠地獄
萬劫無生
授仙道經云四方鐵圍山山外甚廣太上老
君憐愍好生故成鐵圍山隔斷諸惡鬼不使
來害人
道德經云以道蒞天下其鬼不神非其鬼不
神其神不傷人
洞淵經云道言自伏羲以來壤軍敗將舉衆
形殘刀兵枉死萬萬爲群或有靈尸骨節分
張身首他處不得集聚或有身無頭有足無

手有口無目千千萬億遊託自守依山倚水
與雲中李子敖浮遊雲間來往海濱東西南
北乘風駕雀捉人鷄犬妄令作妖妖魅横生
求其血食又云又都盧那鬼身長三丈目縱
口横耳長六尺手捉鐵棒專行人間打殺惡
人仍有六萬九千鬼或爲大鳥鳥行之處令
人悉病病便至死有三萬六千惡鬼鬼名天
池從者三萬常行世間枉殺良人至壬午年
復有三萬九千赤鬼鬼名大頭來下殺人山
林之鬼名江子都領二千九十萬鬼常伺殺

人小口託作老人來入人宅驚人鷄犬復有
赤幘小鬼三萬九千衆仍入人宅中取人六
畜復有大運青鬼長三丈四十九萬人手持
赤棒棒煞萬民有善人信法者不近之又云
有大雷鬼名九昌領八萬小鬼手持赤棒來
入中國煞其惡人行三十六種病病煞惡人
有八十萬赤尾鬼名多河一頭三尾身長九
尺兩手持水令人寒熱行九十種病病煞惡
人又有大目鬼長三寸千千爲群與赤鳥百
萬來下入人家煞人復有三十六種草鬼煞

人人有入草中取菜食其白草根枝莖葉有
鬼毒毒名生如生如兄弟百萬人氣能煞人
病人之時十日一月入人四肢百節中當黄
赤鬼長三寸七分也山中女鬼名羅翁翁妃
女將二十萬女鬼亦入山林水之邊伺取殺
人又有一女鬼名石姜其形甚醜身長一丈
黑面目縱通身赤黄身體臭穢人不用見之
見之者遠走避之道士先有無量功德應仙
入山修煉當敬三天聖人當奉師三事者一
教令受經敬師不誹謗人二教供養一切道

士勿作妬心三教不與俗人交通不從此三
事天人責之鬼亦興妖仙道難固又云有八
萬鬼名烏塗倫那長七丈千萬爲群復有大
赤鳥鳥如車輪飛來食人人有奉三洞之經
行人間者此疫鳥悉死矣復有八千九萬赤
面鬼鬼名明眞各將三萬九千小鬼鬼悉持
赤棒棒煞惡人復有三萬白頭鬼鬼名千輪
千輪身長三丈面黑頭白萬萬爲群當下三
萬九千種病又有三千六十鬼種種煞人有
害鬼三萬石鬼十萬木鬼二萬水鬼三千六

十萬土鬼六十萬蟲鬼十六萬悉能煞人也
所以能煞人者鬼悉附以此物之上煞人入
水死入山石死斬樹木死食寅氣死起土土
死入草蟲傷悉非正氣也道士自今以去勸
化萬姓愚人男女令悉奉道之人鬼不近不
者大驅除之日恐鬼兵來誅子耳又有八千
黑目鬼鬼長六寸託鳥而飛來在水中或因
風雨來著人人死復有三萬九千沙鬼鬼長
三寸其色赤白因水長便著人復有八十萬
大漯鬼鬼名大頭其主亦爾如各領三萬鬼

賊入惡人宅中令失火火不可救復有大鬼
鬼名崩周十方大鬼鬼名季子央兒桃姜壬
午之年各領十二萬來中國煞惡人又有八
萬九千黑面大鬼鬼名赤頭身長二丈二尺
四十九萬人導群每詐稱皇帝之神恐人家
親將一切無籍之鬼世間魍魎男女之殃頭
羅丁勒南陽葉公石母大子雲中李子敖三
天捺無著之鬼千兆億來入人宅取人小口
老嫗男子令天下人疾病死亡村村有之門
門皆死鬼兵屯聚集人鄰陌捉人六畜鳥獸

作其光怪令人遭口舌刑徒囚獄田蠶不收
觸事兇兇
太上女青鬼律云自後皇天元年以來轉生
百巧不信大道五方逆煞疫氣漸興虎狼萬
獸受氣長大百蟲蛇魅與日而甚日有千鬼
飛走亂行不可禁止大道不制天師不勑放
縱天下凶凶相逐唯煞中民死者千億後有
道士男女生官見吾祕經知鬼姓名皆保元
吉萬鬼不干高天萬丈大鬼百鬼中皇姓徯
名天是六萬鬼之主住在太山東南角水中

諸死人所皈鬼亦上天對問考罰月一上上
古以來有三萬六千鬼又南郷三老鬼五道
鬼鬼姓車名適主諸死人録籍考計生人罪
惡皆屬之此鬼在太山西北角亦有宫屬太
山有召一還此鬼是天煞唯關文書
東斗三台鬼姓角名車
南斗三台鬼姓殞(武/殿)名温夫
西斗三台鬼姓車名球(音/求)
北斗三台招摇大鬼姓伴名玩
中斗三台鬼姓王名咸

　右五斗煞鬼姓名主煞人
大雲中無名鬼長三萬六千丈
天雲中遊行鬼名□(音/憂)憘(音/熙)子
天雲中二十八宿直煞鬼名成子
　右三鬼天隂陽鬼主煞人
東方青帝直符鬼名伯神子一名杲(古老/切)子
南方赤帝直符鬼名泰伯子
西方白帝直符鬼名伯和子
北方黑帝直符鬼名泰衣子
中央黄帝直符鬼名伯溪子一名泰淵

　右五方直符鬼常煞人六畜生作光怪
北斗主煞一鬼上下烏衣長七千丈姓吴名
還臨子太一主煞無刑無名鬼長一丈六尺
赤幘赤衣服天三五考煞鬼名慧(於戒/切)長丈
七尺白衣赤幘天帝常司過鬼姓阪(音/反)名斑
子夜聽人語逆知人心
甲子日鬼名元光
乙丑日鬼名邴(音/丙)鄣(音/章)
丙寅日鬼名□(音/昭)昌
丁卯日鬼名子方

戊辰日鬼名生進
己巳日鬼名傅(直專/切)□(扶變/切)
庚午日鬼名柴方
辛未日鬼名音(五故/切)文
壬申日鬼名石松
癸酉日鬼名倚晷(音/□)
甲戌日鬼名甲光
乙亥日鬼名□(五官/切)
丙子日鬼名留遐
丁丑日鬼名王眸(音/謀)

戊寅日鬼名却心
已卯日鬼名遥子
庚辰日鬼名耳子
辛巳日鬼名元聲
壬午日鬼名𧗪
癸未日鬼名歷厨
甲申日鬼名瑘(以奢/切)
乙酉日鬼名聶下
丙戍日鬼名𪚣(狼董/切)
丁亥日鬼名石□(之蛇切)

戊子日鬼名證方
己丑日鬼名㫖都
庚寅日鬼名芩(音/琴)
辛卯日鬼名𢣱(扶北/切)
壬辰日鬼名□(苦黠/切)
癸巳日鬼名輩方
甲午日鬼名麻子角
乙未日鬼名不扶嚮
丙申日鬼名右公
丁酉日鬼名入進𡖖

戊戌日鬼名石丸高
已亥日鬼名珠夫子
庚子日鬼名季方
辛丑日鬼名□(以是/切)
壬寅日鬼名羅結
癸卯日鬼名健木
甲辰日鬼名索良
乙巳日鬼名畾(扶筆/切)芳(而勇/切)
丙午日鬼名挺□(奴道/切)
丁未日鬼名矣伍

戊申日鬼名挺劉
己酉日鬼名戴劫
庚戍日鬼名緫夫
辛亥日鬼名安懸
壬子日鬼名道子
癸丑日鬼名唱适(古活/切)
甲寅日鬼名别狀
乙卯日鬼名天喑(音/蔭)
丙辰日鬼名天□(他計/切)
丁巳日鬼名天横

戊午日鬼名耳□(音/本)
巳未日鬼名噁(鳥訣/切)
庚申日鬼名義𨓦(力之/切)
辛酉日鬼名義呼
壬戌日鬼名𨕌夫(音/拳)
癸亥日鬼名□(都臘/切)高敵
甲子六十日直煞逆鬼六十人人身無頭赤
毛無衣有耳無目飛行千里共導三尸凶逆
不孝煞害天民人隨日憶知其名鬼不敢近
人

太和之鬼無身有頭頭長三尺目大三寸耳
廣七寸眉廣五寸口廣三寸鼻大二寸鬢長
三尺髮長一丈呼吸吞吐之成雲子行見者
其名子碑三呼之形自見衆鬼從者皆自弭
伏子形勿以金錢著身其有光鬼逆見之不
避人有錢在身不可鬼知子解藏之水行見
者呼河汾其亦作水鬼易形爲鳥形如鳥大
子煞之勿告人三年後行來出入山海永無
怖畏大吉
五污音烏之鬼名截逍子

令精華是補坐
　右二鬼人家宅中有銅金錢精主作此鬼
　鬼或變能作人形居宅不安呼之即吉
巴良　赦姑　殷各
　右三鬼是人屋中四壁角中鬼主人夫婦
　無道不順隂陽此鬼白直符直符白奏事
　除人生籍子知其名鬼不敢動
天載　苠(音/旻)嚮(許兩/切)
　右二鬼是門伯户丞白日爲神福至暮作
　鬼子知名以人定時於門户左右呼其名

　三掌手反首持兩耳二過此鬼即止不敢
　作害
斧金木　和鎧鉀粗
　右二鬼是人家宅上有樹或竹林爲烏白
　鷺群鳥所依皆有邪魅子知其名三呼之
　鬼知人不可干不過七日九日鬼自死不
　煞鬼者夕闇中唤之鬼伏住不害人
塵發汱(音/大)洉(音/姤)　若無紫盱(喜俱/切)　方□(陟/戀)
　右三鬼是世間癲癇煞人之鬼其赤衣服
　爲冠幘主收人魂子知其名有疾即差鬼

　不敢干
乘華載　辟氣途付
　右二鬼是女人月水之鬼常食隂陽血味
　女子月水來日夕存之呼名鬼不敢害人
　鬼長三尺上下青衣
語忘敬□(唯鼻/切)
　右此二鬼主女臨産女子産生時不可不
　呼此鬼名呼即不害人鬼長三寸三分上
　下烏衣
鼎精華

　右此一鬼主害人田蠶蠶女鬼夫立春日
　平旦時可立向西北方三咒曰天皇清明
　長遠上多神隂不反與汝馬姑來我宅使
　蠶大得千萬倍田畝收千億斛絲天中下
　稻地中出勑華爲我使叱咄急煞百傷小
　魅何狼猝
□進□(力追/切)　百逍
　右二鬼是旦夕掃除鬼令人失財子知名
　可月日平旦向西北三呼名咒曰石未子
　石未子太一汝爲我使何物逆鬼令速出

東方青氣鬼主姓劉名元達領萬鬼行惡病
南方赤氣鬼主姓張名元伯領萬鬼行熱毒
之病
西方白氣鬼主姓趙名公明領萬鬼行注氣
之病
北方黑氣鬼主姓鐘名士季領萬鬼行下痢
之病
中央黄氣鬼主姓史名文業令萬鬼行惡瘡
腫病
　右五方鬼主案此文書隨病呼姓名病即

　差矣災禍皆消
　　善爽鬼品
太極眞人飛仙寳劍上經云夫有蕭邈之才
有絶衆之望養其浩然不榮貴者既終受三
官書爲善爽之鬼
太上太眞科經云學道之士受法行持儻有
犯戒急宜改革雖不都原可得善死聞見眞
經鬼中立功進登鬼仙者皆號靈人精進遂
遊三清
　　　苦魂鬼品

明眞科經云無極世界男女之人生世惡逆
咒詛善人叫唤神鬼質誓三官死受惡對魂
鬼囚徒流曳三官五嶽之中一日三掠痛毒
難言
太上太眞科經云惡者背法死歸混溟謂之
爲鬼受苦隂司又云學道之士有罪不改改
而重爲爲不永悛叛戾師道或事邪群或無
所事闇任邪心死而無悔此屬六天㝠㝠若
魂未有免期
　　　精魅鬼品

太上女青鬼律云
山精之鬼長一尺名濯肉
樹精之鬼名群夭(一名/式)
石精之鬼名𤨒(於巾/切)内子
虎精之鬼名健子
蛇精之鬼名𠋙(音/戚)石圭
狩精之鬼名皛(何鳥/切)子
猴精之鬼名馬痢(側亮/切)子
狐精之鬼名□(音/代)午
鐵精之鬼名醫□

不敢干
乘華載辟氣途付
右二鬼是女人月水之鬼常食隂陽血味
女子月水來日夕存之呼名鬼不敢害人
鬼長三尺上下青衣
語忘敬□(唯鼻/切)
右此二鬼主女臨産女子産生時不可不
呼此鬼名呼即不害人鬼長三寸三分上
下烏衣
鼎精華

右此一鬼主害人田蠶蠶女鬼夫立春日
平旦時可立向西北方三咒曰天皇清明
長遠上多神隂不反與汝馬姑來我宅使
蠶大得千萬倍田畝收千億斛絲天中下
稻地中出勑華爲我使叱咄急煞百傷小
魅何狼猝
□進□(力追/切)百逍
右二鬼是旦夕掃除鬼令人失財子知名
可月日平旦向西北三呼名咒曰石未子
石未子太一汝爲我使何物逆鬼令速出

太上女青鬼律云大山之鬼名弓强小山之
鬼名和邴山室之鬼名啓削山都之鬼名天
王蓋山之鬼名柱往
　　　水鬼品
太上女青鬼律云河伯鬼名達九江鬼名活
三河鬼名建四瀆鬼名候
　　　土鬼品
太上女青鬼律云地清土公名元地赤土公
名赤䓇元地黄土公名剋元地白土公名述
本地黑土公名放要土民

　　　餓鬼品
太上眞科經云科曰人生於世擾擾蠢蠢正
如小蟲生競貪食死爲餓鬼吞火啖炭尸𦍙
浮遊還家覓食
　　　瘟鬼品
太上女青鬼律云東方青氣瘟鬼名高遠南
方赤氣瘟鬼名士玄西方白氣瘟鬼名伯桑
北方黑氣瘟鬼名文遐中央黄氣瘟鬼名君
太黄奴第六鬼名誅女第七鬼名陵七鬼祖
父名梁州祖母名交成父名延年母名出中

　右五鬼鬼兄弟父母合九祖父母人形能
　飛隨月行毒以誅惡人
正月瘟鬼名惟二月瘟鬼名星三月瘟鬼名
劉四月瘟鬼名存五月瘟鬼名亝(音/齊)六月瘟
鬼名𦍙七月瘟鬼名幸八月瘟鬼名懷九月
瘟鬼名晨十月瘟鬼名卑十一月瘟鬼名嬴
十二月瘟鬼名堅
　右十二月瘟鬼各隨其月放逸
子日瘟鬼名根丑日瘟鬼名蕩寅日瘟鬼名
怡卯日瘟鬼名疑辰日瘟鬼名厄巳日瘟鬼

名愛午日瘟鬼名悟未日瘟鬼名奴長申日
瘟鬼名木酉日瘟鬼名石戌日瘟鬼名志亥
日瘟鬼名憂
　上來疫病民人並順劉元達等毒害五方
　不行道戒皆被其災行善清修存道遵教
　能知鬼名皆共降伏法應去者各自遠迸
　應留者却其凶黨更相約勑不犯善人
　　　蠱鬼品
太上女青鬼律云第一蠱鬼名釋渠第二蠱
鬼名鬼高第三蠱鬼名禮高第四蠱鬼名成

晏第五蠱鬼名不祥第六蠱鬼名烏悟第七
蠱鬼名縁支第八蠱鬼名育夷第九蠱鬼名
石午
　右九蠱之鬼行諸妖媚蠱亂天人與五瘟
　鬼大黄奴等共行毒氣


道要靈祇神鬼品經













