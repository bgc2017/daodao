








許眞君仙傳虞一
九州都仙太史髙明大使至道玄應神功妙
濟眞君姓許名遜字敬之曽祖琰祖五父肅
世爲許昌人髙篩不仕乃頴陽由之後也父
漢末避地於豫章之南昌因家焉初毋夫人
夣金鳯銜珠墮于掌中玩而吞之及覺腹動
因是有孕而眞君降生焉時吳赤鳥二年正
月二十八日也眞君生而頴悟少小通䟽與
物無忤甞從獵射一塵鹿中之子墮鹿毋猶
顧䑛之未竟而斃因是惻然感悟即棄折弓

矢學道眞君刻意爲學博通經史明天文地
理音律五行經緯之書尤嗜神仙脩錬之術
遍叅歴考悉究玄微焉眞君聞西安吳世雲
得至人丁義神方南海鮑靚秘法及天降白
雲符遂往師之世雲靈感玄㑹若契宿因悉
以秘要付授如今之垂世如意大丹乃丁義
神方之一也西安今寜州世雲仕吳爲西安
今因家焉仐去州六十里有西平靖呉仙觀
即其故宅眞君與郭璞訪求名山爲樓眞之
地得逍遥山金氏宅謂大合仙格乃同謁金

公璞白曰許君欲置一舍爲脩鋉之地故上
謁公曰許君若誠有意當倂置莊産爲薪水
資眞君曰雖蒙傾蓋受之無名願聞所需多
寡惟命公曰大丈夫一言道合身命猶以許
人況外物乎乃取一大錢中破之各收其半
爲劵焉眞君居金氏宅日以脩鍊爲事不求
聞逹郷黨化其孝友交遊服眞德義人有餽
遺苟非眞義一介不取甞有售鐡燈檠者因
夜然燈有漆剥處視之乃金也翌日訪元主
還之眞君道譽日著郡舉孝廉不就朝廷累

加禮命不得巳乃以太康元年起爲蜀郡旌
陽令時年四十二視事之初誡胥吏去貪鄙
除煩苛脱囚縶悉開諭以道吏民恱服咸願
自新其教民忠孝慈仁忍愼動儉爲先令秀
民有德望者相與勸舉故争競日消至於無
訟時胡詹二典押爲之掌案聽政焉令廟食
爲神眞君未任縣之先歳饑民無以輸租郡
邑繩以法率多流移暨蒞事日乃以靈丹點
瓦礫化黄金今人濳瘞於縣之後圃一日籍
民之未輸者咸造于庭使史詰責之令服力

役於後圃民钁地獲金得以輸納故免逃竄
之憂遂悉按堵鄰境流移之民慕其德惠來
依附者甚衆遂至縣邑戸口增衍人物富庶
焉郡中屬歳大疫民死者十有七八眞君乃
以所得神方拯治之凡符呪所及皆登時而
愈至於沈痾之疾亦無不痊者郡中疫民既
活救濟之道傳聞他郡病者相繼而至日以
千計於是標竹於郭外十里之江置符於其
中俾就竹下飲之皆瘥其悼耄嬴疾不能自
至者汲歸飲之亦獲痊愈故蜀民爲之謡曰

民無盗竊吏無奸欺我君活人病無能爲眞
君任旌陽既乆知𣈆室將亂乃棄官東歸蜀
民感其德化無計借留所在立生祠家傳盡
像敬事如紳明焉啓行之日贏粮而送者蔽
野有至千里始還者有隨至其宅願服役而
不返者乃於宅東之隙地結苃以居其狀如
營壘悉攺氏族以従眞君之姓故至今其地
號許家營焉其遺愛及民有如此者眞君與
呉君遊嵩陽聞金陵丹陽縣黄堂靖有女師
諶姆多道術同徃師之姆曰昔孝悌王自上

清下降兖州曲阜縣蘭公家留下金丹寳經
銅符鐡劵謂公曰後𣈆代當有神仙許遜傳
吾此道命公轉以授吾使掌之以俟子積有
年矣今當授千乃登壇依科盟授并正一斬
邪之法三五飛歩之術悉以傳付二君前受
諶姆道法禮謝訖辭行眞君方心期毎歳必
來謁姆蜴覺之曰子勿來吾即返帝郷矣乃
取香茆一根望南擲之曰子歸認茆落處立
吾祠歳秋一至足矣二君還首訪飛茆之迹
於所居之南四十餘里得之巳叢生矣遂建

祠宇亦以黃堂名之今號曰黄堂隆道宫毎
歳仲秋之三日必徃朝謁焉眞君自嵩陽回
訪諶姆飛茆之迹經過路傍偶見陂水清澈
爲之少憇今清陂村有憇眞靖爲觀是其處
也又見郷民盛烹宰以祀神且相詫曰祭或
不腆則神怒降禍矣眞君曰恠崇敢爾耶乃
夜宿於逆旅召烈風迅雷伐之㧞其林木明
日告其里人曰妖社巳驅毋用祭也今其地有
廢社郷民不復祭祀眞君尋訪飛茆經過之
地見郷民負檐遠汲者滿道老幼勞苦乃以

杖刺社前涸澤湧泉以濟之雖旱不竭今大
澤村紫陽靖之石井也眞君甞登龍城之山
巔指山腰之泉罅曰是必有異物藏于其中
後將爲妖孽以害生民遂卓劔運法建立壇
靖以鎮之今毎年仙馭朝諶姆則憇于此號
龍城觀眞君渡小蜀江即今之黃湖口扺江
干之肆主人朱氏雖貧而迎接能盡禮敬真
君乃戲盡一松于壁而去其家即日市利加
倍後江漲潰堤市舍俱漂惟松壁不壞也今
名松湖市見有朱土地廟食焉眞君甞錬神

丹於艾城之黃龍山山湫有蛟魅聚淵藪作
洪水欲漂丹室於是眞君遣神兵擒之釘于
石壁今釘蛟石倶在眞君神丹既成乃祭于
幕阜山葛仙翁之石室眞君至脩川愛其湍急
而味堅取神劒磨于澗傍之石即今號梅山
旌陽觀眞君渡水登秀峯爲壇於峯頂以醮
謝上帝乃服仙丹今號旌陽山溪南有呉仙
觀即呉眞君故居也眞君造呉君之宅過西
安縣即今寧州社伯出謁乃詰其地分有妖
孽爲民害者其神匿之眞君行過一小廟五

神人迎謁而告曰此地又有蛟孽毒害生民
知仙君來此故徃鄂渚藏避矣後將復還願
爲斯民除之廟神姓毛兄弟五人今曰恊佑
廟在州東四百歩眞君如廟神之言躡迹追
蛟至鄂渚路逢三老人詢其蛇孽蹤穴所在
指曰見伏于前橋下眞君至橋側仗劔叱之
蛟驚奔入大江匿子淵乃勑史兵驅之蛟從
上流奔出遂誅之三老人即普應三王廟食
其地今有伏龍橋上下龍口眞君怒西安社
伯匿蛟而不職錮其祠門止其享祀令居民

事娃毛之小廟今寧州城隍廟正門常閉開
則邑有災恊佑廟食甚盛眞君還郡城曰此
地水陸衝要人物繁夥豈無分合神仙之人
試以靈丹數粒雜他藥貨之令其信縁而取
竟無一人遇者眞君吁歡仙才之難得也眞
君開新吳有蛟爲孽因持寳劒捕逐經今仙
遊觀之地蛟懼竄入溪穴即今藏溪眞君乃
以巨石書符及作鎮蛟文以鎭之文石尚存
于今之奉新縣西十里延眞觀院海昬之上
遼有一巨蛇據山爲穴吐氣成雲豆四十里

吞吸人物大爲生民害眞君聞之乃登北嶺
即今會仙峯驗之果見毒氣漲空乃集弟子
將來誅之初入其界遠近居民千百人競來
懇訴眞君惻然曰世運周流際此厄會生民
何罪乃受其災吾之此來正爲是事誓不與
此蛇倶生也嘗爲汝曹除之眞君群弟子既
集亦同勸請誅蛇眞君曰須時至乃可於是
卓劒于地對天黙禱良乆飛泉湧出俄有赤
鳥飛過眞君曰時至矣其地爲候時觀後攺
赤鳥夀聖今曰廣福觀眞君至蛇所郷民咸

鼓譟趨前聽命乃卓劒布氣飛符召海昏社
伯南昌社公并力驅蛇出穴其符落處因建
觀名符落今南昌太和觀是也蛇出穴舉首
十餘丈吐毒衝天眞君嘯命風雷指呼神兵
令吳君飛歩引劒劈其首施岑甘戰等揮劔
裂腹有小蛇自腹岀長數文甘君欲斬之眞
君曰彼未爲害不可妄誅小蛇奔七里聞鼓
譟回顧其毋弟子請迫戮之眞君曰此蛇五
百年復若爲民害吾當復岀誅之以吾壇前
松栢拂地爲驗又曰吾仙去後一千二百四

十年間豫章之境五陵之内當出地仙八百
人其師岀於豫章大揚吾教郡江心生沙洲
掩過沙井口之時小蛇苦爲民害彼八百人
自當誅之若無害於民亦不可誅也蛇子遂
得入港今建昌有蛇子港七里聽新建有呉
城廟是也眞君既誅巨蟒妖血汙劒於是磨洗
之且削石以試其鋒今建昌州有冷水臺磨
劒池試劒石存馬眞君告弟子曰大蛇雖滅
蛟精未誅彼物通靈必知吾有除害之意恐
其伺隙潰郡城盍歸郡乎戰岑二子者從我

焉時永嘉六年也眞君道術髙妙著聞遠邇
求爲弟子者動以千計郤之不可得乃化炭
爲美婦人夜散群弟千處以試之明旦閱之
其不爲所染汙者惟十人爾即異時驂侍前
後上昇諸髙弟也自是凡周遊江湖誅斬蛟
蛇無不從馬餘多自愧而去今建昌州西津
名炭婦市立觀號妙明眞君與甘施二君歸
郡周覧城邑適有一少年羙風度衣冠甚偉
通謁自稱姓愼禮貌勤恪應對捷給據告去
眞君顧謂群弟子曰適者非人乃老蛟之精

故來見試也其人體貌雖是而腥風襲人吾
故愚之庶盡得其醜類耳眞君知年少乃老
蛟之精跡其所之乃在江滸化爲黄牛卧於
沙蹟之上眞君乃剪紙化一黒牛往闘之眞
君今弟子跡蛟精所之乃在郡城江滸化爲
黄牛卧于沙磧之上即今之黄牛洲眞君乃
剪紙化爲黒牛去後又令施岑潜持劒往伺
其闘酣即揮之果中其左股牛奔入城南之
并中井今在上籃寺東南角故世亦號蛟井
眞君遣符吏追蛟精至長沙賈誼幷中出化

爲人入賈玉家先是玉妻以女居數歳生二
子毎春夏出舟秋重載歸是時忽徒還紿玉
云被劫傷股玉召醫眞君爲醫士謁玉召之
不出乃上堂叱曰江湖蛟精害物非一吾尋
蹤至此豈容逃避速岀乃見形遂揮兵誅之
噀二子爲小蛟并誅之賈女幾變父毋告遂
免眞君謂賈玉曰蛟精所居其下即水今君
舍下深不踰尺皆洪波也可速徙居毋自陷
溺玉舉家駭惶移居髙原其地不日陷爲淵
潭深不可測今長沙昭潭是也眞君復還豫

章而蛟精之餘黨甚盛慮眞君必誅之心不
自安乃化而爲人散遊城市因訪眞君弟子
詭言曰僕家長安積世崇善遠聞賢師許君
有神劔願聞其功弟子曰吾師神劒指天天
裂指地地坼指星辰則失度指江河則逆流
萬邪莫可當神聖之寳也又問抑有不能傷
者乎曰惟不能傷冬瓜葫蘆耳蛟精以前言
爲誠然乃盡化其屬爲冬瓜葫蘆聮延枝夢
浮泛滿江擬流岀境眞君晨興覺妖氛甚盛
乃顧江中見蛟精所化即以劒授施岑使履

水斬之黨屬茹連悉無噍類江流爲之變色
眞君鑄鐡柱既成聽其出井外數尺下施八
索鉤鎖地脉祝之曰鐡拄若亞其妖再興吾
當復出鐵柱若正其妖永除由是水妖屛跡
城邑無虞復恐後世姦雄妄作故因鐡柱再
垂記云地勝人心善應不出姦讎縱有興謀
者終須不到頭其慮後世也深大率有如此
者眞君以蛟蜃之屬有散入鄱陽潯陽界者
慮其復還乃周行江湖以殄滅之至岩嶤山
頂有蛟湖三所孔穴透大江通饒信遂誅其

蛟魅立玉陽府靖開化靖太城府靖以鎮之
鑄鐡符鎭鄱陽湖口杜其入路今在湖口縣
上鍾石江中鑄鐡蓋覆廬陵玄潭制其藏藪
仍壓以鐵符鎭以靈劒今有飛符嶺崇眞觀
將軍王敦舉兵内向次于湖眞君興吳君及
郭璞同徃謁之敦宴曰予夣一木破天如何
眞君曰非佳兆也呉君曰木上破天未字也
令璞筮之曰無成敦曰予夀㡬何璞曰若舉
事禍將不乆若還武昌夀未可量敦怒曰君
夀幾何璞曰盡今日日中即令武士擒璞斬

之眞君擲杯化鴿繞粱敦舉目失二君所在
眞君與吳君遊至金陵欲賃舟復回豫章而
船主告以乏操舟者眞君曰爾等但暝目安
坐切毋覘視吾自爲爾駕之舟人諾眞君召
二龍挾舟而行經池陽以印印西岸之崖壁
辟水恠而行今印文猶在龍舟凌空俄過廬
山頂至紫霄峯金闕洞眞君與呉君欲遊洞
中故其舟稍低抺林稍戞戞有聲舟人不能
忍而竊窺之二龍即捨舟於層岫之上折桅
於深澗之下眞君謂舟人曰汝不聽吾言將

何所歸乎舟人乃拜求濟度眞君教以服餌
靈草遂得不死之衘盡隱於此山今有鐡船
峯并桅爲石墮在澗中眞君歸舊隱數十年
間不以時事關意日與群弟子講究眞詮精
脩至道作醉思仙歌又著八寳訓曰忠孝廠
愼寛裕容忍忠則不欺孝則不悖廉而罔貪
愼乃無失寛則得衆裕然有餘容而翕受忍
則安舒郷里化之皆遷善遠罪孝悌興行平
時岀處隨機應物不異常人但所居之地鳴
鶴翔飛景雲旌繞而已寜康二年甲戌眞君

一百三十六歳八月朔有雲仗自天二仙乗
輦下降導從甚都眞君向空迎拜二仙曰奉
玉皇命賜紫詔授九州都仙太史兼髙明大
使賜紫綵羽袍玉膏金丹各一合眞君禮拜
聼受訖一仙曰余乃玉眞上公崔千文一仙
曰余乃元眞大卿瑕丘仲就告眞君冲舉之
日復登雲車而去眞君召集門弟子與郷曲
耆老諭以行期太會于眞君之庭日設宴飲
共叙惜别且教以行善立功以致神仙之旨
著靈劒子等書又與十一弟子各爲五言二

韻勸誡詩十首及遺世又以大功如意丹方
傳衆弟子之不與上昇者勸誡詩即今一百
二十靈籖也如意丹方亦行于世毎歳尚有
黄中齋會云八月十五日營齊會遍召里人
長少畢集至日中祥雲彌望音樂騰空羽蓋
龍車從官兵衛仙童綵女導從崔瑕二詔使
復降宜玉皇詔命云巳仰潜山司命官傳金
丹於下界閉債封形迴千身及家口廚宅百
好歸三天子急淨穢背土凌空左大力天丁
與流金火鈴照辟中黄無或散慢眞君俯拜

欽受眞君遵詔使玉眞上公之言以門弟子
雖衆惟六人合從行餘各自有超舉之日不
得偕行乃昇龍車命陳勳時荷持策前導周
廣曽亨驂御黄仁覧與其父族侍従盱烈與
毋部從仙眷四十二口㧞宅同時昇舉雞犬
亦隨逐飛騰里人攀戀投地悲號不忍别去
眞君乃留下脩行鍾并石函𦕅爲異時之記
眞君有役夫許大聞將上昇苦求隨行眞君
以詔使告人數有定命不徇所請預期聽其
與妻運米出西嶺及聞昇舉乃倉惶奔歸推

履米車暨至撫膺望號眞君乃授以地仙子
術夫婦偕隐千西山其米覆地復生既隱不
欲人識攺姓午復姓干見廟食于生米市翻
車岡時人或百遇見之者蓋岀没不常焉仙
仗凌空有頃墜下藥曰車轂各一又墜一雞
籠于宅之東南十有餘里并䑕數枚墮地巳
拖膓而不死意其曽竊食仙丹也後人或有
見之者必爲瑞應焉昇天後綵霞祥雲瀰漫
山谷百里之内異香經月不散初眞君自旌
陽回奉蜀錦爲質信於諶姆姆制爲殿惟至

是忽飛來遊繞故宅之上竟日復入雲霄眞
君初與郭璞尋眞選勝經宜春棲梧山王長
史之千朔迎欵敬至眞君授仙術且云此地
前對洞天俯臨袁水宜爲道院朔從之遂書
靖宇于壁而退及飛昇時雲軿過其上遣二
青衣告别朔舉家祈度眞君曰子輩仙骨未
充乃飛仙茆一根俾植之乆服可長生後王
族各百齡今臨江玉盧觀有仙茆存焉
玄都御史神烈呉眞君名猛宇世雲濮陽人
性至孝以道法行呉𣈆間嘗以羽扇畫豫章

江而渡寧康二年十月望奉天詔與弟千四
人飛昇
潜惠彭眞君名伉宇武陽仕𣈆爲尚書左丞
師眞君成道宋髙祖永初二年八月二十四
日舉家二十六口上昇今龍興城宗華觀是
其故址也
洪施時眞君名荷宇道陽東海沐陽縣奉仙
觀黃冠上士依棲眞君成道能役使鬼神驅
剪邪魅及眞君冲昇日命執策前導焉
元通周眞君名廣宇恵常廬陵人師事眞君

遵行道法夙夜惟勒就宅西百餘歩築室以
居今宜詔福地太虛觀眞君冲舉日驂龍車
上昇
精行甘眞君名戰字伯武豐藏人師事眞君
除害利物陳天建元年正月七日天詔下駕
麟車冲昇今富州清都觀乃藏丹之故宅號
飛簧觀
勇悟施眞君名岑字大玉九江人勇徤絶倫
師事眞君成道寧康二年十月二十八日奉
天詔冲昇西嶺至德觀即其眺望水妖之臺

也
神惠曾眞君名亨字興國泗水人博學多能
師事眞君要道靈符神方秘訣無不備悉後
驂龍卓同時昇舉今富州眞陽觀是其遺迹
正特陳眞君名勲字孝舉蜀川人博學洽聞
眞君任旌陽日付以吏職後引爲門弟子託
以腹心典經籍守丹罏眞君冲舉日命執策
前導馬
和靖旴眞君名烈字道微少孤事毋孝毋乃
眞君孟姊也眞君以孀居築室于宅西居之

母子得道並受詔命部從眞君仙眷四十二
口上昇
冲道黃眞君名仁覧字紫庭髙安人任青州
事眞君以子妻之父輔字萬石舉孝廉任御
史同師事眞君得道舉家三十二口従眞君
上昇
普惠鍾離眞君名嘉字公陽眞君仲姊之子
少丧父母眞君授以至道寜康二年十月十
五日奉天詔冲昇令新建縣象牙山丹陵觀
是其故址

洞眞胡天師名惠超字㧞俗不知何代人居
豫章西山洪井眞君授以三元九紀之道唐
長安三年二月望冲昇今龍典玄妙觀是其
伐樟樹精去處
許眞君仙傳
















