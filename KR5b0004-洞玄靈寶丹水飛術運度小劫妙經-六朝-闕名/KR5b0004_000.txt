








洞玄靈寳丹水飛衍運度小劫妙經人四
太上大道君曰元始天尊言景光併國大天
下劫運盡其景無蓋其光無底不可安止日
月不能照列辰不能紀無上無下不可依逮
其數難窮道言無上無下彌綸運會輕至於
歴無淪入於空玄二者同號思議遼寂廻而
復同竟而玄圓上鍾於絶頂下人於微塵左
逹於蒼浩右通於萬川大羅蓋列斗絶接㝠
玄都元君靈運旋隱巨嶽巖谷翻然盡并六
度既修梵行雙處登諸天關天跡遼豁虛無

湛根小運流周運度開元諸天輪轉炎度會
期諸地應數亦俱輕翻天髙無極乎洞原天
以騫樹正爲綱紀地以人鳥住乎炎煙小劫
運來上造髙天從天運度不絶幽門於是衆
靈記注名曰天地數交小刼巳交也元始天
尊度此輪轉巳交之數凡三十六萬劫時行
名爲小天風度小劫交也大天者有三千九
百六十天包於十方諸小天其天各治眞人
各有十方眞人三百年一過旋行此騫樹及
人鳥山竟名曰小天運度交小劫周也眞人

從今天中出之於大天大天有三千九百六
十天大劫景光眞人禮行此天畢名爲小劫
運度周也
元姑與景光眞人言天有百億大天地有百
億洞天一天三十六萬劫年行同盡名爲小
天其天有大洞郷眞人小劫運度周時還其
立罡宿五斗七籍魁𩲃始成日月朗明天元
新治其時玄度出化經道流應有太靈紫元
夫人從靈耀天中出從女飛天人十許人逺
㝷玄度爾時正在五嶽鎮此炎煙清湯災禍

止伏諸凶天人見玄度應於十絶虛空中作
禮夫人言徃昔上古劫運未交時天尊太眞
巳見玄降其辭演上古靈寳經部屬卷數藏
之於大洞玄郷中有仙骨者見其經文後有
太極眞人未得道之時常居世間遊山採藥
年七歲遊行至九十歲不殺衆生常修世間
諸經老君道德衆經爲業通微内究神眞普
足遊行所至不問幽山深谷林森巖岨絕澗
之地後於武人山洞中見元君得道之跡遺
八素交帶眞文妙經太上洞玄靈寳小劫運

數妙經學者自當授子令知天地運數文會
百億數盡玄度復降恐大數欲至何可過哉
小劫見也
元始與玄度眞人言數隨百六生於末運其
時有仙骨之夫吾自教之度身之法學者當
以常求過炎災度煙厄者當學三洞妙經置
立靈寳齋法若在人間者當立髙座寳蓋華
燈香机朝禮一日六時日中一食若逺棄世
務在山林幽谷齋法獨立之道者長齋唯嚥
氣吞丹常以立坐左手廻北極星言(某甲)日

吉時良竪立福田願北極太上度(某甲)形閉
氣三呼六時行此自得道眞天運小劫交時
玄度眞入以此袐文九符度之元始言九符
者九章也應太上九策文受靈寳佩此九符
水文是洞玄靈章文也誦詠經時佩身丹書
素籙廻符給囊請帶之以去小劫交祕之也
元始天尊演太上洞章符九章
演太上洞章符第一






演太上玄章符第二



演太上靈章符第三




演太上寳章符第四



演太上玉章符第五



演太上九章金音符第六






演太上玉音三十九章符第七



演太上生神章符第八




演太上九淪化𨻁章符第九



秘符文者太上洞玄隱䇿者也學者佩之
於身常詠此九章音眞道自降
元始天尊言三素者紫素黃素白素是也今
各爲太上洞玄靈一眞人三素合爲三眞人
恒統領今治也
經言靈寳法師建齋法服法裙以黃布爲裙
内著泥丸繒泥丸繒其法上著青橫幅爲帔


黃綃爲巾寒夏不攺易道常以此爲法衣常
有神男玉女衛之
經言法服者若山林幽隱建立齋法其裙褐
巾帔等皆以鹿皮製之然不得與世人同齋
若在世學者當按經言不得服山學法衣遊
出人間人間衣不得入山林且亦違經犯戒
諸天大真觀看威儀失法爲魔王所笑正神
不成玄真不臨前上古之時太妙天真入未
得道之時奉修靈寳法不按儀注以山學法
衣遊出人間眞道垂成於此爲一國王家齋

遂爲此法衣犯戒敗眞道後作五嶽眞人今
故在世間天地小劫數盡此眞人得一登劫
仞從此眞祕戒敗天地九過度運小運訖十
其運欲周眞人方且遊行靈嶽未得上登十
絕從此法衣不按儀科所爲也學士愼哉天
運小度若訖十者此眞人還得爲十方數中
眞入隱也
經言又有一法師修學洞玄齋法故未絕跡
在世供養寳經治戒修道業巳積時矣誤著
世間法衣人山遂不得道也其時復有三玉

女衣九蕀繡帔紫絲爲帶頭作三環角結上
箸蘭生繡巾足著交龍九文之履手把運度
靈幡燒丹合九色和香遊戲笑言天運欲盡
誰解之哉於此有一上古仙人見此玉女知
非常人因頓首作禮玉女初不看視謂言君
是上古賢君何忽禮乎玉女因起彷徨不安
又有二玉女復來手各持一卷妙經言曰紫
微夫人使我持此八條出自天中不與世人
相接經文祕不出於此景光眞人論數天地
大小劫畢恐其後無復種民因造作小劫運

度謂契巳可過爲眞者修學袐之八節日投
玉蕳用也
景光眞人造種民超劫頌
旋行過巳周禮涉無爲空上至靈雲宿
下入淵微宫宅圓方平上思惟寳室郷
度数不乃多天運素言遠時茂元成宫
八極常徃反三者同一契禮化來何晩
六合來徃至世祚長髙大金馬光精盛
其言將運泰誰跡智慧塗念思元中外
網紀一時盡百六数交會周流三素見

天帝之所尊過去不成種天地運將翻
何縁得過之仰念靈寳言威應可度災
握節詠玉篇
景光眞人時在運度之際告此頌巳方召風
伯諸天小天天眞來會運期數盡更造立諸
小天眞人今分形作十天大天尊遊觀五濁
靈寳十極眞人今正教化經法得眞者當作
此十方眞人其文今雖未得白日飛騰見法
後轉輪徃作小天眞人也
元始天尊言小劫者眞人三圓竟天天數交

地地數普㑹名爲小劫運度者也其時諸天
日月星宿皆自滅絶諸地梁綱無有根宗爾
時三景眞君化度衆小聖未得眞者特恐今
運周也言昔徃有玄度一人本從九潜空微
中生自然而化光澤顏如少童持八部太上
元洞清静靈寳二素眞經八部下登告五嶽
鎭徃災生禍至安定炎煙乾坤演坐八卦建
籙授與太極眞人者也開三賢遊戲觀者運
度所以過爾一玉女持一卷鎮炎泣川小劫
玉字言授晨郷天人夏禹者也可爲衆天教

大災之時以徃過也上古仙人今作太極主
得仙者記名跡也
經言眞人從無堯之前受重羅天玉女鎭炎
注煙小刼妙經於今淪教度身之法其經也
流周廻綱紀滅山海藏威神至
去復來日月食魁𩲃化今巳至
元始天尊言太玄有六戊遼淸蕩作應輪轉
無極教觀虛遐登髙上崚嶒無崖十絶無立
浩浩空逯㝠劫移度五星不備宿倒罡翻運
周數終日月無光陽澤不和時應失氣乾坤

漏泄五嶽淪没福地汎岡得過陰涼江合爲
曩者也三界飛行其時人民都悉無餘諸天
大眞於此鍊過骨合道者記名黃素如是度
數盡空洞洞合爲空而立大郷嚮於十絕無
崖也北極過去未來大數并於大數入於徵
空數空造虛其號難窮
太羅眞人言道可言道非可常論記言爲名
亦可非名可謂隱乎處下三者歸於虛大者
入遼豁細者達無幽潜行空郷内煒燁峒宫
裹四瀆爲洞門曩宅是鍊仙之大郷也

元始太極眞人玄度眞人於小劫洞門演出
運盡之道以記洞之鄉山山有洞天洞天有
四門是大洞門也至此門學自得過也
太上大道君曰元始天尊言大小劫運盡期
度將至道君故自言生名異流種類相乘髙
者居其上下者還其底大者反歸止一元爲
其圓小者定入於細元在內中分形而生或
處髙下或入大小中生或根立而生或胎姙
懷而生或朔復而生或變化自然而生或在
虛無無氣而生初不見形影淪幽而生諸如

此類各有福應並從變化皆隨本由其數盡
未若有福應多者其度不絕隨類始生若立
根生者益其光好與樹七寳之籙生在靈寳
國七寳林中衆仙大聖時徃觀照大小劫盡
周而更化得爲人道中修學文㫖自見衆眞
靈寳光耀普懸十人若是胎化者前生福重
得生胎中有形有體魂魄結神自然上皇之
辭元始天尊髙上老君於玄都上郷玉京少
室演出太上洞玄靈寳三十六部妙寳上經
其時髙上老君以有元虛之筭夀無極之數

未至上皇世運輪轉祚禄欲交鬱儀代謝結
璘旋行髙昇劫仞星辰分破列宿更始五嶽
變化易更方鎭四瀆蕩除海成山嶽水成巨
石蝖飛蠢動一切衆生咸而倏忽度如三十
二萬種民元始老君演出五千文道徳上下
中經三洞眞文衆要妙經敎化後學其辭曰
白石公空姓也於人鳥山奉受學法四十萬
言因停此山建齋立直菜素中餐悔念罪福
開度一切求脫厄世得見太平朝禮諸天拜
謁十方仰謝玄眞羅梵衆天八種音聲燒香

然燈誦詠旋禮十極念法思惟次遣浮邪論
講至妙積學六百歳還玄都武人山北室中
復學二百年太歲甲午五月二十四日靈寳
應見忽有七寳飛天人十二人乗飛雲之輿
從九玄臺下即號位迎太虚元君白石空洞
眞人飄然飛登上造九霞教化衆仙學眞仙
之術法至太皇元年九月十日有龜山玉夫
人來受八生元籙上經八卷赤松子其年十
月五日受大洞寳章三十六部妙經三洞眞
科道德要戒於玄都寳城山中破金投魚蛟

龍結鉤登壇盡一寳信爲質用飛雲錦百尺
玉札二枚金龍二口魚一雙劎二十四具白
素四十尺五方明鏡以度其文時羅梵衆天
八種音聲作三契頌受學遂得眞仙之道說
領劫仞玄洞宫名曰空洞元一君太光君老
君太一君所居郷邑於無崖無淵細微象監
魔羅於大千三洞本有太素眞科靈衣寳科
至妙也一曰空洞眞術大洞齋法素靈讃經
爲頌作羅天玄音洞齋法玉京山經歩虛頌
梵天音洞神齋法八素隂陽經中夏音大洞

齋法絶跡崖隱遠遯世人長齋服食咽元
充氣不參世間非其服食長齋流延不同爲
講十方上聖天尊觀人善惡名曰髙上至眞
玄妙齋法建齋獨立之道太虛元君於人鳥
山奉受太上洞玄梵天威儀羅天大戒悔謝
億曽祖考七世父毋生死罪福輸轉胎化之
厄願得長居無爲燒香燃燈日中一食晝夜
六時悔謝前後以來玄祖父毋咸得上登天
堂化生十方與玄都同行誦詠三洞眞文當
爾之時靈寳眞人雲光降十極飛天人神男

玉女各十許人羅梵衆音七寳光耀煥爛玉
京之中誦三契羅天頌十極眞人各頌一契
梵天頌飛天人神男玉女共贈詩一篇太虛
元君即下座禮拜天尊因奉受詩云章靈
妙髙眞元君以爲勝太虛元君於玄中答詩
一篇竟奄然不見衆眞所向白石公學得眞
也
髙上眞人羅天頌三契
六度生梵跡至眞出虛玄空洞嚮靈霄
仰秀十極賔形受奇妙相遼遼造登賢

執節侍營枝被褐靈寳晨解散飛雲結
耀光照羅天通身黃金體頸有七寳圓
足躡蓮華行旋遊十極間玄都邑玉京
自然赤字文玉訣非常音法輪是眞言
妙哉髙上教道建五千文衆經歸首目
豁落洞玄眞德合超然去塵俗緬飄因
右一
鬱鬱空洞郷岧岧天寳臺漻漻衆真降
萬劫爲一期子抱玉眞經吟詠過三災
五苦一時迸七祖化無爲上造紫微宫

元籙方寳持太虚非爲遠合鍊吐邪疑
軀精濁損次朝禮髙上師
右二
玄洞空中去虛虛豁無嚮羅天生洞宅
十聖俱齋景五嶽得安鎭四瀆慧受象
重飛普衢無葢動無筭等九真還丹籙
飛行造玉京萬劫倏忽間億載在須頃
超度衆根難流霞登濛隴
右三
道非道非常道名非名非常名空非空非常

空玄非玄非常玄故知道玄虛空名自妙也
彌綸至濯遼豁無窮上包大羅於無崖下入
無淵於細微亦象監魔羅於大千魔羅難察
大羅寳眞言髙上演教衆真勸化天靈寳玄
經至妙之必文度智三十二萬種民三一蕩
除百官開度演出眞文以化下愚承奉禁忌
自蒙度脫苟無其質亦免地獄之災道有五
千文至眞妙經此爲一文大洞三十九章名
爲一文洞玄靈寳眞文玉字羅五上經此是
一文三皇内音名爲一文龍飛九道名曰得

道之跡學士熟看五千文洞玄眞文大洞三
十九章此經從元始以來祕之金闕至于上
元經道欲行掃除清濁戒人罪福通悟流俗
至道不遠安在太空大洞三十九章本三十
九言髙上老君演作三十九篇以授素黃太
虛元君空洞眞文積學一千六百二十四日
衆仙歸仰眞道遂成空洞眞八瞻觀六度復
演岀大劫一卷教化衆仙至經髙妙莫歸於
本太眞眞科髙上科法太素眞科太虛元君
空洞眞袐靈寳玉字洞玄眞文初生三十九

章玉字所演三十六部妙經經文淵微出自
道言諸天眞人宗奉赤書觀於梵跡所以眞
人曰學大乘之業禮拜玉字洞玄眞文位證
髙眞上名梵籙十極眞仙展轉超證本爲空
洞眞人亦爲十方眞人佐理十天梵天名十
極眞人至眞羅天音是名爲道
東方無極世界虚中之虚妙相眞人寳光世
界開度虛中一切頌一契
髙嶽絕幽嶺中道有妙言羅天空洞章
飛造登九玄足躡雲綱行俯眄上皇眞

奉戒昇虗無吟詠靈寳篇
南方無極世界空中之空無上眞人靈光世
界開度空中一切頌一契
虚眞是玄眞至道無爲尊元氣訅虛寂
龍倒朱鳳翻惟採秀瓊芝奉戒八雲門
飛羅戲龍虎願結前世縁(訅音仇)
西方無極世界玄中之玄太浩眞人素光世
界開度玄中一切頌一契
紫微玄中玄獨立體自然瑞相七十二
頭光五色圓煥爛照十方飛雲散香煙

叉手向梵天得見無極篇
北方無極世界無中之無玄籙眞人玄光世
界開虔無中一切頌一契
靈耀空中嚮髙妙何爲遠玉晨非質器
災害以旋反金門五苦經胎鍊永以斷
流珠向上宫億劫豈云晚
東北方無極世界玄州上鄉眞人開度玄州
上鄉無極一切頌一契
藹藹洞林肅芬然昇太霞鳴玉服天蔭
雲氣鬱嵯峨赤界衆道眉長生爲辟邪

奉嘯黃庭籙得道還度家
東南方無極世界彌劫眞人浄羅天中開度
世界一切頌一契
仰觀劫仭鄉玉京玄中虛巍峨赤松子
上造如太霞遊沈過衆生太一乗雲輿
少樂髙尚法七祖生天居
西南方無極世界無量眞人鬰羅世界開度
無量一切頌一契
耀光出大洞眞神何徘徊左顧龍衝轡
右眄虎吐威朱鳳交觀集螣蛇登大魁

九宫生八卦十極遊太微
西北方無極世界化生眞人波羅光世界開
度波羅一切頌一契
飛步躡上宫七元長生道願樂一世人
騰身避苦惱削除百曾罪徊轉造五老
定名玉札篇咸念長自保
上方無極世界億億之劫上皇眞人九光靈
寳世界開度元中一切頌一契
太霞觀曾微絶嶽幽中嶺巖選交洞郷
玄州衆仙并遊行三周遇更鍊易光象

還期十極眞雲行登玉京
下方無極世界筭數養生眞人太一金光世
界開度筭數一切鬱一契
歸道妙中眞梵天有靈篇虛無演玉字
用以教後賢眞人不見形和光氣洞塵
玉札奉上皇願以賜要文
十篇十方眞人造齋用燒香謝文步虛詠明
燈祝燈祝願別出衆經
太虚元君於是虚皇五年七月七日下遊戲
衆天看觀善惡見羣精魔鬼交逸天下橫害

良民強絶人命太上髙遠三清廣大千妖萬
邪假作正眞風雨水旱不應節卦元君出現
於人鳥山演出洞玄眞文玉訣妙經分作三
十六卷威儀法式安鎭五嶽以察天靈今作
十表卦人鳥山浩洞太郷玄洞室中玄尊至
寳中教有仙骨之類當見其文隱學思惟奉
行其科世間供養別法世經所紀三十六部
妙經白石崆峒眞人受三十六萬言本有三
十六劵號曰三十六部尊經有三十六卷言
字無定經卷首目出大洞大小劫本業妙經

其中字天音百神内名是也今出學法所修
太虚元君演出中品妙經太虛元君曰經道
欲見學者精情感至十位眞人使飛天自授
篇目日更新妙動修得眞道
飛天人神男玉女頌曰
浩浩清霄藻渺渺玄元阿沈紀放自然
妙度九天羅絕跡空氣靈千刼不爲多
精光普朗瑩洞徹照一軀玉皇髙尊降
解脫百曽憂
髙上弟子太虚空洞眞人頌曰

煥爛無崖跡兤豁虚寂鄉俯眄紫微臺
因縁俗形象于持洞章文相與戲玉景
天尊飛登眞釋散脫世網
眞人曰道有太上清淨元洞眞文玉字妙經
太上清淨元洞玉訣羅梵衆音妙經清淨飛
行九元洞妙經清淨飛行七生化度元洞妙
經清淨元洞靈章上經清淨元洞輪轉五道
眞上經清淨元洞玄輪上經清淨元洞三十
六壘衆音眞經清淨元洞鳳止妙紀洞眞道
跡妙經清淨丹水飛術胡語妙經玉文威儀

袐經
大度真人無極丈人於劫仞郷日演岀丹水
飛訣法授與紫微王夫人夫人作禮奉受十
方眞人於此同被極空洞大靈章天道眞文
三十六部妙經梵音目録竟眞人等信受奉
行
丹水飛法用藥十二種
絳陵珠子(口訣是丹砂)白馬玄通(口訣是石)
(鐘乳)玄微通身(口訣是白石英)紫度炎光(口)
(訣是紫石英)黃丞徹身(口訣是硫黃)玄命益

筭(口訣是太一禹餘)流英月精(口訣是雲毋)
(粉)青戊還精(口訣是白术)却毒温身(口訣是)
(細辛)枯道冬華(口訣是茯苓)丹侍𦚡(口訣是)
(巨勝)延年度命(口訣是黃精巳上各二十四)
(觔)
右藥十二種各各自治擣藥必使精好者
去人間長齋一百二十四日銅曰擣之草
藥各五萬杵石藥各十萬杵治都成并合
以銅臼白宻先和擣十二萬杵藥半成以
來水銀十二石著銅釡中銅蓋藎之白石

英調作泥泥竈竈作兩口屋覆勿使俗人
鳥雀雞犬見之薪用栢葉爲大復水銀消
盡藥成隂曝百日開之出著金銀玉器中
服之齋可服十二九如巨勝大即飄然飛
登萬階十方眞八衆天眞人服丹水飛術
所得眞也
太上老君養生觀化十方觀愚戒頑岀妙
文授教衆天大度眞人羅天法師玄極太
眞以文法表顯諸天十方靈空眞人以嘉
平二十三年九月九日遊刧仞玄都登觀

玉景人鳥奉謁太極朝禮太度眞人竟謂
問求法下愚緾綿邪濁未敢上陳枯骨含
元之始輪轉胎化誤生人道腐臭骨肉比
蒙靈澤玄降啓拔有心靈尊髙妙養育群
生普度一切此參眞妙蝖飛蠢動咸脱三
惡道靈尊未賜枯骨眞文願見其㫖因起
作禮經歩七天許時大度眞人湛然不應
忽有龜山王夫人從紫霞宫來從玉女十
許人至劫仞夫人笑曰有何請求眞人難
之道有玄眞上讃丹水飛術妙經八條玄

録要文正道畢矣夫人因塗炭叩頭苦請
玉女共爾須臾之間眞人出文見授此十
方眞人亦於此得文修學今得十方靈寳
眞人也
洞玄靈寳丹水飛術運度小劫妙經
















