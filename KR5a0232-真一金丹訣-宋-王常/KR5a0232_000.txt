








二訣同卷珠四
　真一金丹訣


　還丹袐訣養赤子神方
真一金丹訣(胎息節要附)
　　　　宋王常集
昔荆湖北路草澤大賢處士鍾離權泊遊於
雲水至魯國鄒城東南崆峒山玉女峯居之
至大唐顯慶五年庚申歳正月一日壬寅朔

遇之仙賢引入洞中授之丹訣至得内全後
天不老虛士西遊渭水貨易而隱自洛陽後
至改麟德元年三月二十五日舉場選試有
鄂州進士吕洞賔因解名場訪見鍾離問及
登科求之得失因經數舉不第其名再謁先
生蒙引道言㫖真一金丹鍊形之道付吕青
牛受之因従终南修鍊功成神形俱妙點化
仙骨變異神真凡體變爲仙體凡人換作真
人功成行满爲陸地神仙得遇吕靑牛真人
之妙㫖功行周圎

上帝賜爲南嶽大司馬號至聖真人施肩吾
不可隱吕先生之機乃設法留之圖於海中
鄒山石室令後人知達者不可漏泄於天寶
付金丹於下鬼
　此謂神仙抱一之道乃清虛無爲鍊神之
　法
目牛無全全真道成太虚之象恍惚中神在
虚無之中混合道元道為性本性是心源火
即是牛意即是土土火符合注之在目謂之
目牛忘之在天入於胎息鍊神虛白之中超

神九五出入昇天乃圎自性天真赤子一運
一交會於北海混金光上昇空洞前至玉京
降天谷而出入去住徃來惺惺明白自在逍
遥乃爲神仙
　此謂富國安民之道爲胎息鍊元氣復本
　還元之法
禀太虛之始鍊元氣爲母母號先天能會五
神不散於形中一身之國乃心爲君精氣爲
民民安國泰謂之富國安民神仙抱一爲清
虛自然之道成胎息鍊元氣爲命是復本還

元之法氣來入身爲之生神所以通生謂之
道氣者神之母神者氣之子以母爲神爲天
真交會子母兼神不離於氣氣不失於神神
不相離精神内守臍元有主形乃長存若施
心氣湛於丹田由易長生不亦遠乎心氣旣
住則丹田有主五神内守萬聖朝元
耳不聽聲　目不視色　鼻不聞香　心似寒灰
形如枯木　六根解脱　心自忘機　境邪自滅
六欲不生　三毒消滅　纎毫志盡　體内圎明
性與命合　喘息自定　喘息旣定　飢寒自盡

飢寒旣盡　安靜長寧　長寧安靜
　此謂强兵戰勝用師十倍三反晝夜用師
　萬倍鬼藏隂陽勝輔術是乃金木聞膈龍
　虎交媾鍊黑水金丹乃全形之道
足三隂皆會於已土六庚天符已土并於庚
合帶其金金即是隂虎屬鉛(已土元是意同/心生是牛注之)
(在目謂/之目牛)
手三陽皆會於戊土六甲天符成上并於甲
合帯其木木即是陽龍屬汞(戊土旣於空洞/乃神圖之所乃)
(泥丸/是也)甲木即是汞庚金即是鉛便是金木間

隔虎龍交媾鍊黑水金丹乃全形之道
木金皆隨戊己爲中央之土土乃沈之命源
天露黒水所化成泥内固命源黒水爲鼎地
之機乃乾坤之首宇宙之基造化之源源者
在子身中有一腰眼謂之明堂淵骨骨大而
圎穴穴乃深淵名天霐黒水北海之内有一
神龜名碧眼胡兒金睛猛獸運動靈泉呼吸
眞炁運行百脉朝會於一十經一十五絡八
脉三元在其中也經分上下左右衝通左有
一經連左腎屬隂爲月主水數之一也右有

一經連於右腎本男先生於右腎爲命門屬
陽為日日主三魂色赤爲火火鎮元宮数之
七也上有一經衝於空洞下有一經通於足
太陽膀胱氣法氣傳尾閭金關玉户丹田臍
元之所混元五炁通生上赤下黑左青右白
中黄木生火火生土土生金金生水水生木
本三火二土五金四水一生之數也爲五隂
之首乙丁巳辛癸氣昇助之足陽明戊爲屬
土爲倉海受盛之府兼榖氣混合清濁上昇
運神出入於天谷鍊鼎下發之炎火競發赫

赤騰騰上燒金鼎炎火奪之晝夜百刻之中
一萬三千五百息三百八中四爻氣血行八
百一十丈脉行五十度而爲一周天一周爲
一轉至九轉方成鍊火候之功先引手厥隂
心包絡爲左丞相火二次引手太陽小腸府
爲右丞相火七後引足太隂脾土此即是鍊
神爲超神之法加命門陽火七通前炎火一
斤十六兩目昇空洞會之命門黑水金鼎火
鍊下湛天樞金丹乃全形之道水法下運太
虛元氣黑水上昇空洞水流務下䧏入鼎中

與金凝結水火交泰旣濟自然水見金而相
生水遇金而成質金水子母母藏子胎子隠
母胞知白守黒神明自來感乎其類制乎其
氣者上黒下赤左白右靑中黃内正金生水
水生木木生火火生土土生金金九水六土
十木八火七成之數也壬水甲木庚金戊土
丙火
産岀金精號曰水中金形如戲蘂狀若金彈
又曰櫻桃體如鮮血紅紫射人照耀郊野金
光晃耀明白光灼金丹至就復換金形者

一復白金換肺還於陽庚大腸手陽明府
二復黑水換賢還於陽壬足足太陽膀胱
三復黃土換脾還於陽戊足陽明爲胃
四復靑木換肝還於陽甲足少陽膽府
五復赤火換心還於陽土手太陽小腸府
六復火全命門還於陽土手少陽三焦爲諸
　陽之府六腑之源
七復毛皮筋肉全於骨髓
八還一十二經全於八脉三元
九還氣血全之於精髓形完堅固

　　　鍊神之法(修鍊神圓/空洞之所)
鼻端息細廓時沖九五昇天上上宮有似蟾
光能出入息然輕舉納壷中
　　　鍊氣之法(修臍元腹本/還元之所)
鼻端息細得綿綿天樞一湛不騰煙神入丹
田隂氣盡坎男離女住乾天
　　　鍊形之法(修命源黑水金/丹鍊内丹之所)
修身認取體中天目驅龍虎合上仙伐己會
源都一處三炎火鍊内丹田
胎息節要

欲得長生當修所生所生之本始於精氣精
氣結而爲形即知形爲受氣之本氣爲有形
之根氣不得形則無因而立形不得氣則無
因而成是以變化不測混合隂陽大包天地
細入毫芒清靜則生濁躁則亡明照八表
迷一方但能虚寂生道自常永保無爲其身
則昌禍福吉凶悉由之矣
至人以神宰御呼而下統吸而上衝上至泥
丸下至陽端二景相通可救老殘若能息息
神炁常合則胎從伏炁中結炁從有胎中息

可謂胎氣内結求死不得若能御氣則鼻不
失息斯言至矣又曰化而欲作吾將鎮之以
無名之樸則胎息妙用矣又曰専氣致柔能
如嬰兒乎是爲胎息之眞反精爲神其文畢
矣夫道者炁也寶炁則得道得道則長存神
者精也寳精則神眀神明則長生炁行之則
爲道也精存之則爲寶也凡納氣則氣上昇
吐氣則氣下流自覺周身也身如委衣覺其
氣如雲行體中也生道正在於此靈者神也
寳者精也握固閉氣氣化爲神胸中純白意

無所傾志若流水心居空城華池玉英甘露
醴泉津液自生炁變爲精精化爲神神化爲
嬰兒精者血脉之川流守骨之靈神也精去
則骨枯骨枯則死是以寶之也陽召隂成呼
隂召陽成噏呼則隂昇於陽噏則陽降於隂
和氣不居生物自枯喜則陽舒哀則隂𢡖怒
則氣逆憂則氣聚隂氣沉而爲根陽氣達而
爲幹英華散而爲花淳氣聚而爲實故知子
者一氣之爲也一而後滋滋而後生生而後
化化而後結也空中自有物有中亦無常悟

言有無際相與會濠梁氣者結虚無以成形
神者積胎精而爲妙氣金則生存氣不能運
則純粹不應神不能用則真景不明行氣須
閉氣氣則上昇頭面吐氣者氣則下流自覺
氣流體股順脚也以鼻納氣以口吐氣㣲而
引之名曰長息納氣有一吸之也吐氣有六
呼呵嘘呬吹嘻皆隨氣之聲也凡人之息一
呼一吸無有此數欲爲長息吐氣之法時寒
可吹時熱可呼委曲治病時寒可吹以去冷
時温可呼以去熱嘻以去風亦以去痛呵以

去煩亦下氣噓以散滯呬以解極凡人極
者則多嘘呬道家行氣率多不欲嘘呬者長
息之忌也此男女俱仙法也食生吐死可以
長生謂鼻納氣爲生口吐氣爲死

















