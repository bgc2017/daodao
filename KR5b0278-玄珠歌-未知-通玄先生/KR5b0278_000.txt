








二篇同卷大四
　玄珠歌
　玄珠心鏡註


玄珠歌
　　　　通玄先生譔
解棌玄珠萬惡除盡今得道人清虚乾符顯
出真金行備在逍遙三卷書
宫闕樓臺表道軀不留命本敵洪罏元神散

走枯庭在抛盡玄珠一物無
塵心不識體中天空敬靈儀擬覓仙自有玄
珠不知處何年歸命入丹田
多恃聦明强是非縱聞法要亦相違若能不
出長生寳結作玄珠透紫微
謾求土塑及丹青空看經文道豈成自有玄
珠無價寳幾時覺悟駐神精
明暗同源人不知若能曉了自幽竒玄珠定
是含光主永住真宫月魄池
落崖溪畔整神機解把金關閉命扉爲得玄

珠鎮靈府一真行處一光輝
元真散走不能扄積毒縦橫壞百靈豁盡玄
珠無上寳醉中生死幾時醒
冲和海裏育元精中有玄珠壽命成不鍊不
凝抛欲盡何如黑處頓教明
解通神息體藏珍與道相違便失真若遇玄
珠結中道自然成就化金巾
凡情積濁汚天門豈識玄珠性命根生處莫
今流浪去當時清淨不迷昏
玄珠振動破魔群照著生門白黑分向裏修

持堅固後道成方識九霄君
欲採玄珠日月奔先須火發制靈根朝元萬
過金精結此是登真第一門
玄珠常處洞房居日月融來渾太虚真遣瓊
環隨液化光明不絶照神廬
玄珠玉樹有根苗水際連天永不凋真火含
虛如赤日金華結魄六時潮
早須烹取太陽酥喫著元神永不枯若要形
超化金骨玄珠向裏有醍醐
逍遙常飲月魂津灌溉靈根道徳新留寳去

塵光不散玄珠照曜五通身
往來出入改嬰孩順逆參差致禍災盡有玄
珠同一處因師與指住丹臺
玄珠鼓吹法雷霆雨滿中池變八瓊從此光
明徹天上五雲行駕到蓬瀛
用心萬種事多端何似歸元向裏觀捉得玄
珠令換骨形超碧落駕金鸞
安閑日夜不曽奔襄有玄珠開一門蕩盡塵
勞分日月直交至寳入崑崙
因師傳袐頓無爭抽却玄關一道明天樂至

今聲不絶玄珠果滿赤龍迎
點檢光芒八道分解吞真火體中焚玄珠開
決三清界待了齊驅五色雲
未悟真元恍惚驚任心貪欲恣三彭玄珠到
處無能染寳滿瓊池逹上清
玄珠得了永無爭不岀丹元結寳成因轉淘
澄輪似月尋當清淨顆中明
玄珠失却落坵墟流浪輪廻錯卷舒魂魄若
凝如日月體同天地合清虛
玄珠結魄一時沖送入瓊樓最上宫恰似蟾

光能出沒自然輕舉入雲中
從前搬運幾多人只把凡形頓出塵千萬天
仙行此術玄珠照耀一元眞
因師指動日光隨解把玄珠化羽衣功滿得
成無上道未登雲路沒人知
逍遥著述顯虛無不出身田指道軀内祕分
爲上中下尋蹤盡道得玄珠


玄珠歌











