










无上三天玉堂正宗髙奔内景玉書卷下
師曰護身延生者莫大於斗眞拘魂煉陽
九光於罡炁故聖人云出入斗中身强炁
盛延壽益筭萬邪皆避者是巳又云萬法
皆從斗出萬神皆從斗役是知一切法一
切行持非斗莫能通應故聖師必以昇斗
度人者以兾學士通仙致眞存無守有坐
役三界制御六天則此法實三奔之一秘
登眞之階梯也可不敬之
第一太星精名玄樞神四陽明魂曰天樞魂

神斗天之太尉司政主非上極九天中監五
嶽飛仙下領學眞之人天地神靈莫不𨽻焉




第二元星精名北台神名隂精魂曰天璿魂
神斗天之上宰主禄上總天宿下領萬靈學
仙之人莫不隷焉






第三眞星精名允極上眞神曰眞人魂曰天
機魂神斗天之司空主神仙上總九天髙眞
中監五嶽靈仙下領學道求仙之人莫不𨽻
焉





第四紐星精名璇根神曰玄冥魂曰天樞魄
靈斗天之遊擊主伐逆上總九天鬼神中領
北帝三官下監萬兆伐逆不臣悉𨽻焉





第五綱星精名太平神曰丹元魄曰玉衡魄
靈斗天之斗君主命録籍上總九天譜録中

統鬼神簿目下領學眞兆民合籍悉𨽻焉




第六紀星精名命機神曰北極魄曰闓陽魂
靈斗天之太常主昇進上總九天上眞中總
五嶽飛仙下領學道之身凡有功勤得轉輪
階級





第七關星精名亢陽神曰天關魂曰揺光大
明斗天之上帝王天地截運如四時長短天
地否泰劫㑹推遷莫不隷焉





第八帝星名曰髙上玉皇神曰八景虚元君
第九尊星名曰太微玉帝神曰七晨七素君
二星是帝星大尊精神也見之者壽修之者
仙昔漢相霍光家奴名還車忽見二星在斗
中光明非常乃拜而還遂年六百歳






師曰常以月三七日夜斗入室按手定炁
閉目内視乃一身冉冉起上飛昇北斗魁
中背眞人星坐良久爲之覺我形如在斗
中也極念爲之常覺體中熱是眞炁合德
存斗中星辰光下注我身照映内外又存
九星三大神






次存三元大神
上元大神名竒劒字靈剛着紫宸鳯羽紫帔
虎錦丹裳左珮右璫兩手握流金火鈴




中元大神名旋度字素康項負圓光扶晨冠
絳羽帔龍帶虎裳





下元大神名抗萌字流鬱着扶華緑冠黃鳳
羽帔龍衣虎帶佩流金火鈴手把日芒





三神與我對坐(令昔元辰坐)我心拜之精思恍
愡存三大神問何不速來稽首答曰畏六
天三官衆魔三神共怒振鈴吐氣煥激八
方又忽見一女子狀如嬰兒在三神前向
我坐吐紫煙直入心中呼曰斗中九精隂
靈玉清上妃名宻華字鄰倩仍嚥液九過
叩齒九通左手撫心
呪曰
太上丹靈玄光飈煥九緯啓旋暉炁澄散紫
宸幽燭七曜蔚散二景奏明隂陽以判四度

運昌雲津回灌吉辰啓氣上昇九元據斗攀
罡奉見三君問我稽㽞何不昇仙我則稽首
畏鬼莫前帝乃赫莊口㗸日根左破六天右
蹷酆山流鈴上焕魔首碎分逐我七魄强我
三魂藏斗内揮九精在心紫霞洞映飛光萬
㝷和魂制魄六胎修煉精感變曜玉妃怱見
坐當我心俯視仰盻其名宻華厥字璘倩吐
納朱氛和平百關自服錦帔鳳光鸞桾腰帶
虎録龍章玉文手執月華頭巾紫冠騰躍太
霄駕景盖雲書名太素我得飛仙起浮空洞

垂瓊太元上造朱房役使萬神紀分二度還
返嬰顏北帝激雷南帝火陳東倉啓燭赫赫
雷震西流雙抃鳴音倡鈞四舉起躍薦我玉
眞遂乗八景遨遊紫煙(畢提手如初咽液三十過叩齒九通祝畢)
(起向西北再拜閉目存密華上巳上素炁)









師曰凡一日三日五日存泥丸宫咽液五
十過叩齒九通左手捻兩眉中心微呪曰
太上紫暉九通之神華盖七落廻耀萬神動
御髙靈靜和景炁隂陽流灌三炁中分遊濟
無外煥明衆天今月啓晨來登泥丸無精結
感化爲大神名曰竒劒厥字靈剛正坐斗中
遊我明堂鳯羽紫帔虎錦丹裳左帶玉珮右

腰金璫手把流鈴頭巾晨光吐炁漑灌泥丸
以康魂魄和同植華柱梁使我飛仙超虚躡
空上造上清策虎命龍北朝玉帝瓊琳上宫
西謁太素稽首三元(畢更按手咽液九過叩齒九通又祝畢起北向)
(再拜次西北再拜)
師曰常於七日九日十三日存絳宫嚥液
五十過叩齒九通以右第一指微搯念呪
捻心微呪曰
太上紫眞九炁中靈包括萬度璇璣煥明飛
霞流曜暉燭玉清玄蓋衆神來應心庭飛光

落景中元充盈六府啓開華液泯平魂魄制
煉得眞之精感至觸變億化立成忽見大神
正坐安房整然朝眞百節開通攀斗據魁盻
日百方其名璇度厥字素康絳羽華帔龍帶
虎裳身充寶曜項負圎光首巾飛晨芙冠飛
昂使我飛仙超浮太空上造紫闕北朝玉皇
役使萬神衆靈奉迎心上生華慶雲永昌鳳
簫泠泠鸞吹鏘鏘(畢更按手咽液九過叩齒九通又呪畢再拜如前)
師曰常於十五日十九日二十二日存丹
田宫咽液六十過叩齒九遍以左手第二

指捻人中微呪曰
太上紫皇焕朗中樞九緯炳靄光透太微萬
神仰鎭千神植牙(七度捻人中)微祝曰
分葩制陽表順執隂以和其暉啓陣玄根物
羅肇月惟吉觀應臍内紫炁發霄飛光
縱墜煉我魂魄華精瑩蔚忽見大神上宫靈
貴名曰抗萌厥字流鬱正坐臍中乗斗九炁
吐納雲液平血理胃黄鳯羽帔龍衣虎帶
啓日根頭巾緑芙腰流火鈴煥電映無使我
飛仙超空躡浮上造玉房携帶霄虚役使萬

神天地同休(更按手咽液三十遍叩齒九通又祝乃起向本命再拜)
師曰巳上謂之昇斗奔辰能拘魂制魄益
炁延年招眞致靈皆從此起
卧斗
師曰凡旦暮卧先存九皇星在卧席上身
於床前立北向兩手捧心閉炁瞑目存天
上北斗并帝尊九星依當時所皆之位乃
見冉冉來下至席列如圖令天關作月建
斗形長九尺廣六尺乃遶於眞星之外若
時朔日之夕即并存晨盖之星俱下亦列

如圖乃從魁下至斗口於尊星外入魁中
正偃卧閉目存思其星作圓光之象星紫
色剛赤色連繞其星如歩圖者今我頭首
九極使眞炁入於泥丸令眞星正當頂上
存眞炁紫光隨身入泥丸并溢出混頭腦
之地光映洞徹足躡尊星心念飛仙令太
微制我三魂小屈左足以躡之足躡帝星
心念飛仙令髙上拘我亡魄伸右足以躡
之左手把北台北台元星之精也仰左手
小舉之抱元星下綱使星形在虎口右手

執璇根璇根紐星之精也覆右手執紐星
綱使星在虎口上






次安身如法訖閉目存有九星君
第一太星精名玄樞上眞願臣飛仙乗虚駕

浮存星在左手小指前
第二元星精名北台上眞願臣飛仙遊行洞
臺存左手把之
第三眞星精名九極上眞願臣飛仙得治三
玄存星在頭上
第四紐星精名璇根上眞願臣飛仙玉名列
爲飛仙存星右手執之
第五綱星精名太平上眞願臣飛仙登行上
清存星在紐屋右
第六紀星精名命機上眞願臣飛仙名書太

微存屋在綱星右
第七關星精名玄機上眞願臣飛仙得使玉
童存星次紀屋君
第八帝星精名髙上玉皇君願臣飛仙得登
後聖之堂存星在魁星中網連紐星令對右
足心
第九尊星精名太微玉帝君願臣飛仙得入
丹闕玉房存星連太星綱令對左足前(次都存見)
(九星叩齒三七遍咽液三七遍)
呪曰

九星太精北極眞君益我胎精强我三魂左
引日華右拘月晶辰中黄景元虚上眞使我
飛仙上登紫宸神虎玉符備守生門萬邪伏
法受煉斗君(祝畢良夊乃存斗星之精忽然入洞房存席上九星并綱一時)
(分精作促小之形從炁户却入洞房中偃魁▲▲▲▲▲前即是席上頤中两處具有也)
(洞房魁中左有黄老君王色黄綉衣右是我神與黄老君對坐口有泥丸赤子帝君向外)
(坐光照一身内外洞徹三關百節皆今赤色)
呪曰
洞房元精赤子太尊斗光華盖來照泥丸保
煉骨血拘制魄魂使臣飛仙乗雲登晨上朝

玉帝太乙元君(祝畢閉目息念忘形安眠)
師曰卧北斗隂精致仙使靈洞房致北斗
陽精使五臟自生遂得成仙景遊行上淸
月朔存華庭紫盖唯月旦一存席上下分
精入洞房也先存九皇畢即存晨盖次祝
九星名以至于畢也(平旦欲起宻叩齒二七通咽液二七過)
呪曰
天元上斗中有七童上清紫精在兆身中華
晨紫盖太素元宫投聖靈炁下入洞房使我
飛仙得昇太極玉堂(祝畢存九星歘然不見翔夕辰蓋亦然所云平)

(旦起者謂專行此法耳若夜中别行他務亦宜祝而後起)
迴元訣
師曰奔辰卧斗巳行然下學之士積功穢
罪未能消蕩須行此法懺洗愆非方可登
眞矣
毎丁卯曰夜半於寢床平坐北向按手瞑
目叩齒七通仰存七星煥明在天
祝曰(存陽明星從斗飛入兆口中光芒日散竟在心中內外光徹當)
(存斗中缺一陽明星餘如故)
第一太星玄樞陽明天樞魂神上玄君(七過)願

得臣七世以來下逮臣身陽罪隂愆皆令消
除所向如願萬事合心飛歩七星與天相傾
名刋斗辰延紀億年




丁丑日夜半於寢床平坐北向按手瞑目
叩齒七遍抑存七星煥明在天
祝曰(存隂精星從斗飛入口竟在肺中餘如前)

第二元星北台隂精天璇魂神上玄君(七過)願
得臣七世以來下逮臣身陽罪隂愆皆令消
除所向如願萬事合心飛歩七星盈滿四神
用虚飛行七元名刋玉虚上登紫清乗玄駕
無出入利貞與天同符






丁亥夜半於寢床平坐北向按手瞑目叩

齒七通仰存七星煥明北方良久
祝曰(存眞人星飛入口徑在肺中存訖心再拜咽液叩齒餘如前)
第三眞皇九極上眞天機魄精上素君(七過)願
得除臣七祖以來下逮臣身生罪死過積惡
𥝠匿違犯天地水三官者皆得消滅目明徹
視鑒洞幽無飛行七元名書上清役使萬靈
上登玉庭駕景乗空與天相傾





丁酉夜半於寢床平坐北向按手瞑目叩
齒七通抑存七星煥明北方良久
祝曰
第四紐星璇根玄冥天權魄精上虚君(七過)願
得除臣七祖以來下逮臣身無恩無德不仁
不孝隂惡之罪數千萬計皆令消滅服食納
精日以進益飛登七元録刋太玄上列玉皇
乗飊九天役使神靈日月同新





丁未夜半於寢床平坐向北按手瞑目叩
齒七通仰存七星煥明北方良久
祝曰(存丹元星飛入口中覺在胃内咽液三九遍餘如前)
第五網星太平丹元玉衡魄靈上玄星君(七遍)
願得除臣七祖以來下逮臣身内外穢罪深
沈過數千萬億記在幽關者皆令消滅當令
太玄素景紫宫右侍玉女左侍玉童日月同

輝位爲眞王





丁已日夜半於寢床平坐北向按手瞑目
叩齒七通仰存七星煥明北方良久
祝曰(存北極星君入口竟在腎中陽日左隂日右咽液二七遍餘如)
前

第六紀星命機北極闓陽魂靈上丹皇虚君

(七遍)願得除臣七祖以來下逮臣身所犯所存
賊惡罪過姦逆辭妄列在帝君皆令消㓕百
痾康愈體炁利貞名書仙臺列位上清役使
萬靈




月晦日夜半後雞未鳴時於寢床卧東向
平坐按手叩齒仰存七星煥明北方良夊

祝曰(存天關星飛入目瞳陽日左隂日右通映兩目内外洞然)
第七闕星玄陽天關瑤光太明上皇道君(七遍)
願得除臣七祖以來下逮臣身闇昧逆罪五罪
五刑身中之神數千萬億記在北帝鬼宫者
皆令消滅當令神精八逹坐在立亡耳聽絶
音同生紫光刋玉太素洞覧鬼形名書帝軒
命均二明飛行七元寢宴紫清





六甲日夜半於寢床坐任意首向握固閉
炁凝和良夊叩齒九通存北斗九皇煥明
於頂上令光芒相映
祝曰(存帝尊二星來飛入泥丸中洞照内外通生紫光咽液三丸過)
(若六甲六丁日月晦日同者重行之)
第八帝星髙上玉皇八景靈元君
第九尊星太微玉帝神素七辰元君(九遍)願得
除臣九世父母以來下逮臣身諸丘山水源
大小罪過名上死籍隂匿隂賊惡伏姦藏欺

事有億萬計列在鬼帝酆山上死罪條例之
愆記北上九元太極眞人黒簿者乞九天元
太上尊帝王元君皆令罪事消除飛行七道
上登玉清洞遊太元乗景晨生北宴八素與
日相傾總朝眞地攝御萬靈








无上三天玉堂正宗髙奔内景玉書卷下






