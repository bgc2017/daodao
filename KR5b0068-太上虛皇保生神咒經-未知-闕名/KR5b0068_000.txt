








太上虚皇保生神呪經
太上虚皇開散玉庭金房晃曜翠臺鬱青我
設三道滅鬼生靈我能無死亦能無生長生
自在迴老返嬰䰟𩲸受鍊五神安寧迴飈車
輪北謁玉清升入太無與日合明遂成眞人
五帝合并三元所告萬神咸聽洞玄三昧無
量眞靈羣仙侍衛名列玉清洞眞玉虚無中
之無道中之道神化須㬰洞神靈應法象有
爲驅邪滅惡運轉璇璣東方保生青童神靈
正一守䰟克保昌齡南方保生固氣赤靈萬

神無越使我長寧西方保生侍𩲸白靈辟除
妖氣令我利亨北方保生通利元精五氣眞
符使臣長榮中央保生主我身形飛行自在
天地齊并遊觀太虚上朝玉京下祛妖魅福
恵羣生
太上虛皇保生神呪經




