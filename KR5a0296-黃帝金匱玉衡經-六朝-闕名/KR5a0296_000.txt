








黄帝金匱玉衡經薑五
黄帝曰吾授汝此圖金匱玉衡經二子祕之
苟非其人道不虚行垂拱無爲而知未明不
出房户可知天下不出户房可致眞王明視
登明所臨吉凶自非至精此術不通閉口閉
口禍害不從泄露道眞其命必窮異域之法
體道亦同秘之藏之勿見愚蒙天一貴神位
在中宫據璇璣把玉衡統御四時攬撮陰陽
手握繩墨位正魁罡左房右參背虚向張四
七布列首羅八方規矩乾坤嘘吸陰陽首五

後六以顯吉凶青龍主左係屬角亢白虎輔
右正左觜參朱雀在前翻舞翼張玄武在後
承德收功六合厨傳勾陳將軍螣蛇誅斬金
鉞鏘鏘天后貴配太常臺郎太陰陰將主録
後宫天空下賤主侍帝庭白虎傷害審其吉
凶各有部署不得縱横天一統理中外清明
金木水火各有列行不治魁罡初建戊己天
之本鄉故能治中神氣所藏甲子終癸酉戌
亥孤虚王父之墓不在旬中不治魁罡是謂
重凶三十六用金匱玉房天一最尊爲之主

王將中威神巍巍堂堂
金匱章
天一六壬發用
第一經曰日辰陰陽中有相剋者爲用是謂
入不入是最急者也何謂日辰假令今日甲
子甲爲日子爲辰陰陽者日上神爲陽神辰
下神爲陰神假令正月甲子日平旦登明臨
甲不相剋從魁臨子不相剋傳送爲登明陰
不相剋勝先爲從魁陰上賊下當以勝先爲
用假令十二月壬申平旦從魁加壬不相剋

陰得小吉不相剋賊勝先臨申上剋下爲用
將得天后與火神并在金鄉爲憂婦女不安
若懷子墮傷傳得天罡將得螣蛇主驚恐此
人八月當以女子事爭鬥相驚恐傳得功曹
將得六合爲後正月當與吏議嫁娶若市買
之事用得金言錢兵得木憂折傷得火憂口
舌得土言鬥訟得水言逃亡婬泆上剋下憂
女子下剋上憂男子各以四時王相囚死其
所勝爲憂上剋下若亡命他人下剋上爲病
己身假令太歲在卯太衝爲用吉凶不出歲

二月即太衝爲用吉凶不出月今日巳太一
爲用吉凶不出日平旦寅功曹爲用吉凶不
出時須臾間耳坐者勿令起行者勿令止吉
凶之事正在今也他傚此假令正月甲戌時
加未功曹爲天后加戌爲用天后爲婦女正
月寅中有生火婦人妊娠天后水將與功曹
中火并水火相剋此言子生毁傷死也功曹
春夏爲九天梁憂縣官受王氣戌爲厭辰時
右死說怪妖也傳見勝先將得白虎憂死喪
終見六合爲天門主陰私媒妁魁爲天關出

天門登天關涉天梁見白虎必憂死喪爲人
見閉遮出入移徙婦女逃亡不安至縣官用
三傳得三火憂失火燒殺人驚雷口舌起以
用所生爲吉期所畏爲凶期功曹爲用喜在
丙丁凶在庚辛用起陽辰憂事廢他人爲方
來在陰辰憂起己身傳見子母爲救見鬼吏
爲重凶其用中有微氣若神將剋其凶者亦
爲有救用得六甲之孤爲元子得六甲之虚
爲元夫以用别吉凶爲王氣所剋法憂縣官
相氣所勝法憂錢財休氣所勝法憂疾病囚

氣所剋法憂囚徒构繫死氣所勝法憂死喪
家墓休爲老人王相胎氣爲丁壯金剋木爲
折傷木剋土爲癰腫土剋水爲内閉不通水
剋火爲執失明火剋金爲驚恐失氣異虚狂
六甲常以戊己虚衝爲孤
第二經曰日辰陰陽中有兩相剋者先以下
剋上爲用上剋下爲順下剋上爲逆逆者憂
深在内難解順者憂淺在外易解是謂入者
當審所用言察吉凶之微假令二月戊子時
加卯神后臨戊戌寄治於丙下剋上陰得小

吉上剋下傳得功曹皆上剋下神后當爲用
假令壬辰年旦小吉加壬上剋下當以神后
爲用周易以世爲卜者身式以用爲卜者身
别吉凶者也金入木傷人者也憂鬭訟至縣
官木入金憂女人至縣官水入土憂亡遺錢
財土入水憂鬭爭布帛木入土憂牢獄口舌
財物繫傷土入木憂男子持重疾病欲祠祀
金入火憂外人相欺紿火入金兩女子一男
子有口舌火入水憂女子驚吏鬭訟水入火
驚恐有産病他准此假令正月乙巳時加未

傳送加乙上剋下神后爲傳送陰而臨申不
相剋從魁加己下剋上爲用將得六合主陰
私之事從魁爲下所剋奴婢從之期以重憂
有陰謀相賊從下賤人起又爲相氣所勝法
言訟財物傳得大吉終於太一法言戰鬭相
傷至死亡何以言之用起三金終太一將得
白虎也以意分别之他准此
第三經曰日辰陰陽中有兩下剋上或有兩
上剋下先以與日比者爲用是謂欲其一必
得其日也是謂重相剋者取與日比者言有

兩用也比者爲近憂在内不比憂在外爲遠
有仇怨故必得日比也與賊盜亡人比里家
人假令正月辛亥日時日出卯勝先加辛小
吉加亥此兩上剋下小吉與辛比有辛未無
辛丑小吉當爲用假令二月丙午時加未傳
送加丙從魁加午此兩下剋上傳送與丙比
有丙申無丙酉傳送當爲用剛日用得木憂
縣官文書得火憂田宅口舌得木憂縣官死
鬼得金憂遷移不安刀兵得水憂女人重身
至憂人卯日用得木憂木器船車盜賊得水

憂戰鬭見血得土憂財物豆穀得金憂六畜
得火憂女子徴召婬泆内亂假令正月壬辰
時加辰勝先臨壬下剋上登明加辰下剋上
此言無壬亥有壬午勝先當爲用老氣所剋
法憂疾病火入水將得天后爲事起婦女傳
見大吉與勾陳并法憂戰鬭終見傳送主出
入爲後三玄武并必言遠出有失傳送加丑
爲下臨其墓法憂悲哀不樂喜夢見死人及
孤寡他准此
第四經曰日辰陰陽中有兩比者以其始入

涉害深者爲用是所謂察其微見其機者言
起季仲爲微在孟爲機機者憂深微者憂淺
爲易過也假令八月甲申平旦天罡加甲下
剋上神后爲河魁陰下剋上是爲天罡神后
爲下所剋又俱比甲言甲辰亦有甲子天罡
是土加甲始入木鄉涉害猶深爲機神后臨
戌轉便入水爲微天罡當爲用假令七月甲
子日時加亥傳送加甲上剋下陰得功曹下
剋上勝先臨子下剋上陰得神后上剋下此
俱與日比勝先度癸得丑功曹方經庚酉辛

涉害深功曹當爲用此謂進退失節重有憂
者也正月辛酉時加午太衝臨辛下剋上傳
送爲太衝陰而臨卯上剋下功曹加酉下剋
上小吉爲功曹陰而加寅下剋上太衝小吉
俱爲下所剋又俱比辛太衝度辛而入戌憂
淺小吉始入木鄉涉害小吉當爲用所謂俛
見其仇仰見其丘小吉主婦女將得螣蛇憂
死人女子驚恐有怪血日生小吉過東北鬼
門當見鬼傳得神后將得天空婦欲欺其夫
有二心終太一將得天后爲重憂婦女用爲

王氣所勝法憂縣官有兵甲之憂仇怨相害
以火加水故也他准此
第五經曰日辰陰陽中無相賊者當以遥與
日相剋者爲用是謂交俱不相剋入從獨立
者也此言有一神陰中住賊日若日往剋陰
中之神神來賊日身有憂從外來日往剋神
爲有仇怨從中起有望外人而不來辰雖有
遥相剋不得爲用用日不用辰也假令四月
辛酉時加己大吉加辛不相賊陰得天罡不
相剋神后加酉不相剋陰得太衝皆不相剋

辛遥剋太衝當爲用五月甲午時加戌登明
加甲不相剋傳送爲登明陰不相剋太衝加
午不相剋陰得神后不相剋四課陰陽中並
無相剋唯有傳送遥往剋甲當以傳送爲用
有兩遥相剋今日者亦用日比天一順行若
有臣不可止憂男子病逆行父子不可親憂
女子行有客不可内讒賊之意禍從西南來
揚兵入門相傷殺見血慎無西南行皆以神
將言之有魁罡白虎謀相殺玄武爲盜正月
己卯時加寅天罡加己不相剋陰得大吉不

相剋神后加卯不相剋陰得從魁不相剋四
課陰陽中並無相剋者已獨往剋神后神后
當爲用法主婦女與夫一并有貴人徴召事
又爲死者所勝法憂死人餘則及家訟家墓
他准此
第六經曰日辰陰陽中並無相剋又無遥相
剋者剛仰柔伏視昴星所得爲用是謂日辰
重一切用者也言剛日當以地昴星上所得
神爲用柔日當以天上昴星所臨辰爲用昴
星爲閉塞行者稽留居家有憂患剛日男人

遠行未還恐鬭死於外柔日伏藏女子淫泆
深憂不解二月戊子時加寅大吉加戊不相
剋陰得從魁不相剋傳送加子不相剋天罡
爲傳送陰不相剋四課並不相剋又無遥相
剋今日戊是剛仰是昴星上得太一當爲用
行者復行九月乙未時加辰太衝加乙不相
剋陰得功曹不相剋勝先加未不相剋陰得
太一不相剋乙酉日伏視天上昴星所臨當
爲用行者止藏如不來居者在家不欲見人
以此占人一切用如以决吉凶不傳終也正

月戊寅時加未從魁加戊不相剋陰得大吉
不相剋勝先加寅不相剋陰得河魁不相剋
戊剛日昴星上見大吉當爲用行者稽留遠
方關梁將得天一立六之門占貴人不安其
官小人分異此剛日也正月己丑時加鬼魁
加己不相剋陰得大吉不相剋天罡加丑不
相剋陰得小吉不相剋又無遥相剋己酉日
當以天上昴星所臨下辰午當以勝先爲用
將得天空他准此
第七經曰天地復名曰吟諸神若歸其家四

日辰不相剋剛用日上神酉用辰上神是謂
關梁陰陽反故無所擇者也假令今日甲剛
日也德在陽故以日上神爲用今日乙酉日
也德在陰故以辰上神爲用所以然者陰陽
之氣合同此時不可出行舉事不成占吉凶
將出徙在外將移合將離視起用神所刑者
傳用自刑用其衝假令今日甲子功曹臨甲
爲用功曹刑已中見太一太一刑甲終見傳
送吉凶皆以神將言之剛日木神臨木憂文
書木器男子欲遠行火神臨火男女口舌至

縣官金神臨金憂遷徙分異土神臨土憂貴
人遥使水神臨水貴人酒柔日木神加木憂
船車至縣官火神加火憂女子婬泆訟屋舍
金神加金憂遷移分異土神加土憂女子訟
田宅分異水神加水憂財物失走捉盜不得
家亡不越境他效此
第八經曰大吉殺乙戊己辛壬之日以配子
午卯酉之辰是謂天地之道歸殃九醜九醜
者謂五干四辰合爲九也大吉常天之大殺
居其上行其殺故曰醜謂四仲之日時加四

仲大吉臨日辰以舉百事大凶大吉加日害
長加辰害少剛日害男酉日害女日在陽傷
夫在陰傷婦重陰害父重陰害母天一前爲
陽天一後爲陰日辰皆在天一前爲重陽日
辰皆在天一後爲重陰以四時氣爲王相期
三年囚死期三月以大吉并將言其形狀四
辰或與大時并大吉與凶并如加九者大凶
禍重至必有咎刑戮死亡流血千里萬無全
者經言乙者雷電之始戊己北辰下之日也
辛秋始斷刑之日王日月三光所不照無功

之日也四仲之辰萬物之存亡日也大吉日
月五星所始也故合則爲害假令二月壬子
時加酉大吉臨子剛日也當殺長男期六月
戊辰戊戌己未己丑所以然者王水惡土故
土日土月期之四季土月時加酉四仲時也
大吉加子此爲加陽辰小男坐之二月大時
在子春土死此爲大凶决知所坐以大吉所
并將言之太陰并坐祠祀鬼神爲敗螣蛇并
爲驚死朱雀并坐文書若燒死六合并坐女
子淫泆乳生勾陳并格鬭死青龍并生餘酒

食錢財天一并與貴人同憂天后并婦人懷
他人子玄武并坐盜賊六畜爲敗太常并女
子以田宅財物爲敗白虎并死喪爲敗天空
并以偷盜詐欺爲敗十一月乙卯時加辰大
吉加乙爲用將得螣蛇用傳終得三土憂婦
女爭田宅長女坐之八月戊子時加卯大吉
加子陰功曹爲用大吉雖不爲用猶爲九醜
少男坐之大吉設家墓動他准此
第九經曰諸制曰占事辰自往加其日上而
又下剋上爲用是謂持其身行就人者所謂

贅壻壻意也假令今日甲戌河魁臨甲乙未
小吉臨乙丙申傳送加丙甲辰天罡加甲乙
丑大吉臨乙此則辰加其日而下剋上以此
占吉凶少將害老室家相剋中外婬泆内亂
之道臣謀其君子圖其父奴欲謀其主又一
法魁加甲出刑入鬭訟小吉加乙憂女子酒
食太一加癸女子訟衣服亥加己女子錢競
從魁加丁欲分異勝先加壬訟田宅女子喜
驚火神后加戌女子病死婬泆將得天后婬
於親屬又曰二月甲戌時加寅魁與月神并

未加甲下剋上吉又皆有婬亂將得朱雀内
相吿言勾陳内相殘賊白虎相殺天空欲爲
贅壻天后婬泆事
第十經曰閉口閉口陰在汝後度四而同言
從神后逆數至從魁合丑神陰陽之位男亡
責陰女亡責陽始其亡人位乆歸其鄉囚死
爲近王相爲遠重陰不出參以反吟亡人歸
陽盜者發陰一由玄武者也此六癸之支爲
陰六甲之支爲陽假令功曹爲玄武陰在登
明天罡爲玄武陰在大吉此謂六甲旬頭尾

陰陽也假令正月庚子時加辰天罡爲玄武
陰得登明欲知盜者是誰視庚上之神得太
衝太衝木也生於亥盜者親屬也九月丁巳
時加丑從魁爲天一加未神后爲玄武而加
戌女亡西北門責成地男亡當責從魁從魁
加未責未地此爲疫四逆責四神者也酉六
未八六八四十八里女亡責神后神后加戌
戌五子九五九四十五里王氣付而倍之相
氣因而十之休氣因而倍之囚氣如數死氣
半之正月甲子時加卯天罡爲玄武而加申

天罡爲陽也陰在大吉加己男亡東南行巳
地求之女亡西南行申地求之閉口者言黄
帝重他人陰私故言閉口六甲爲陽者甲子
神后甲戌河魁甲申傳送甲午勝先甲辰天
罡甲寅功曹此六甲支爲玄武陽也六癸支
爲其陰甲子旬有癸酉癸酉用從魁甲戌旬
有癸未爲小吉甲申旬有癸巳癸巳爲太一
甲午旬有癸卯癸卯爲太衝甲辰旬有癸丑
癸丑爲大吉甲寅旬有癸亥癸亥爲登明此
六癸支爲玄武陰也文大難解其四方驗此

之謂也
玉衡章
天一六壬發用
第一經曰用之物氣與今日同類無問其餘
見爲親疏者此謂所生爲其所死爲物假令
今曰甲乙木也登明爲用爲氣爲生事者吉
戌小吉爲用爲物百物皆死不生亥卯未俱
木故同類木生於亥死於未者也無問其餘
但得登明中木不問水也但得小吉中木不
問其中火土也親疏者言用起登明登明甲

乙之家功曹太衝爲親兄弟小吉外昆弟外
孫欲爲吉事陰陽中見登明爲吉若爲死事
陰陽中有小吉善用與今日比者親屬兄弟
日與陽比男陰比女以占吉凶百事比自親
内外至親也他亦准此
第二經曰始生與死今日相視見而相惡以
知新故假令今日乙魁臨乙爲用魁中有金
西方位也爲始生今日乙大吉臨乙爲用大
吉中有死金爲死也今日相視者此謂乙中
之木欲剋魁大吉中土惡見魁大吉中金情

不達好故曰見而相惡用起始生萬事皆新
吉凶如神將言言用起死萬事皆故占人娶
婦或與交通今欲取之若去婦今欲還之或
是故物今欲求之今日丁大吉臨丁爲始生
天罡臨丁爲死今日己天罡臨己爲始生小
吉臨己爲死今日辛小吉臨辛爲始生河魁
加辛爲死今日癸大吉臨癸爲始生天罡臨
癸爲死丁中有水大吉天罡中亦有水己中
有木小吉天罡中亦有木辛中有火小吉魁
中亦有火癸中有土小吉魁中亦有土此皆

當爲用者也獨五酉日用此耳即剛日以用
起陽爲新起陰爲故有王相氣爲新囚死氣
爲故用起陽爲方來陰爲去事又一法今日
乙天一爲新大吉爲故今日丁傳送爲新天
罡爲故今日己登明爲新小吉爲故今日辛
功曹爲新魁爲故今日癸太一爲新天罡爲
故各以神將言之今日乙木生於亥長於卯
死於未登明爲用故事太衝新事小吉方來
故事他准此
第三經曰四立之日名曰四絶是謂誰適憂

者天禍視汝此言四立者立春之日少陽氣
始立夏之日太陽氣始立秋之日少陰氣始
立冬之日太陰氣始故曰四立何謂四絶時
受死始立以先之一日相付悲哀相去决絶
故曰四絶假令立春先之一日己上望見日
言天上日臨己也此時占吉凶必爲暴禍在
門流血至縣官不出其時女子逆生月神正
臨此日月神謂正月登明二月河魁月將也
俱死辰其性速假令辛亥立春先之一日庚
戌月將臨庚是也誰適憂者天禍視汝得此

日而臨之以占萬事必爲暴死道路其不出
月中也獨臨庚不以其至皆將神言之
第四經曰四離之辰上望見月是謂不祥祥
無少多天寇所過四離日立春春分立夏夏
至立秋秋分立冬冬至此四離之辰上望見
月宿言正月室二月奎三月胃四月畢五月
井六月柳七月張八月角九月氐十月心十
一月斗十二月須女是言春分之日陰陽分
離各行其令祥無少多天寇所過此言春分
陰氣在卯盜殺百草榆莢爲落夏至陽氣在

午盜殺百草薺麥死秋分陰氣在酉秋當刑
殺而有秋華之芳冬至陽氣在子萬物蟄藏
薺麥之類得冬始生皆非正氣故曰寇盜月
者積陰之精主刑以此占事必有寇竊暴至
其不出其日月中心神將言之又一法春分
以甲子亥爲離辰月宿臨亥是不可遠行必
逢盜竊賊寇亡遺却死道中何以言之春分
陰氣在卯寇盜草木也
第五經曰時剋其日用又助之所治之事上
上爲憂神將内戰是謂天罡四張萬物盡傷

假令今日甲乙時加庚辛是金金剋甲乙木
也故言時剋其日起用傳送從魁並金又剋
甲乙木是謂用又助之神將内戰者言從魁
傳送并爲青龍青龍木也畏傳送從魁金也
是謂内戰餘皆准此天罡者時用及所治之
事皆共剋今日又上下相剋求救不能解故
言四張萬事盡傷以此時舉事不成憂毁傷
家亡假令二月庚子時加己大吉加庚不相
剋太一加子下剋上爲用時加巳巳剋庚是
時剋日也太一爲用又剋庚是用又助之以

占吉凶如上法
第六經曰陽不與陰合陰不與陽親三言相
得如往比焉法曰無婬無婬姦生其中假令
正月甲子時加卯甲者陽爲夫子陰爲婦魁
臨甲傳送加子甲欲從子畏傳送子欲從甲
畏河魁土故不相親三言比者言三傳之神
還自比同類也謂三木三金三火者也此言
用起魁傳勝先終功曹謂寅午戌俱是火之
位亥卯未俱木申子辰俱水巳酉丑俱金此
之謂也以占人皆爲婬邪之心事將危敗也

八月庚辰時加申天罡加庚神后加辰天罡
土剋神后水是陽不與陰合也陰不與陽親
神后爲陰畏天罡之土是陰不與陽親也用
起神后傳見傳送終天罡是三言也皆得其
類故曰比此言陰陽不合而用三傳内自得
以此占人言内將有私親親以謀訟之意何
以言之神后旣爲天罡陰又爲起用陽一神
有二從故知人有兩心婬泆之意言無婬者
以此時御婬婦必有禍起也上剋下過在男
下剋上過在女以神將言之

第七經曰陽無所依陰無所親禍生於外内
及其身所謂陽無所依者謂用下剋上陰無
所親言歸陰剋之大惡天地反時也正月庚
寅壬午時加己此時不可舉百事咎及其身
進退失節重有憂也正月壬子時加己太一
加壬勝先加子是陽無所依勝先傳見神后
太一傳見登明爲陰無所親以此占人君無
所因父無所親必見欺紹當此之時天地猶
恐况于民乎
第八經曰辰剋其日下剋上是謂亂首必將

害老者也辰剋日者諸日伐伐自臨其辰也
假令今日丙子太一挾丙加子乙酉太衝挾
乙加酉壬戌登明挾壬加戌癸未神后挾癸
加未丁亥勝先挾丁加亥甲申功曹挾甲加
申辛巳從魁挾辛加己己卯小吉挾己加卯
戊寅天罡挾戊加寅此皆辰剋其日用下剋
上以此占人事必爲逆道臣弑其君子害其
父母妻謀其夫奴婢害主百事凶正月甲申
時加卯來剋甲一逆也魁加甲爲用下剋上
二逆也用爲王者所剋必言縣官至死喪何

以言之春土死喪若爲天獄他准此
第九經曰所謂用起囚死斗今日憂是謂天
獄於身方有殺囚必虞戳辱者也用起囚死
者言神將俱死氣也斗令今日憂言斗繫今
日之所生也假令秋七月庚申勝先爲青龍
而加庚太一爲勾陳而加未當爲用也斗又
繫己己者庚申所生功曹爲螣蛇加己而爲
太一陰太衝爲朱雀加午而爲勝先陰螣蛇
朱雀火功曹太衝木秋火囚木死皆無氣斗
繫所生不可舉百事皆爲繫囚之憂又法七

月丁卯時加己傳送爲用秋丁囚囚氣所剋
斗繫卯卯者丁之本此家有繫囚也斗繫子
亥小兒牢獄出行正月乙未時加申小吉加
乙下剋上爲用王正月死斗又繫癸癸者乙
之本所謂死囚斗令日憂此之謂一法日用
起囚死者言春占得金土之神也斗令日憂
謂斗繫今日之本言天獄臨身憂繫囚死者
言囚死之氣刑於獄也二月乙酉時加己斗
繫亥亥者乙之本故憂小吉爲功曹陰而加
寅爲用春土死言用起囚死者也傳得神后

終太一與白虎并必有死亡小吉木之獄也
俛見其仇仰見其丘如以墓論之雖得青龍
不能爲救也他准此
第十經曰三光並立用在其中謂日之陽神
王相三光用起吉將之有王相三光此言三
陽陽非謂傳用之陰也故言三陽之光者也
言辰之陽神及用所與斗將皆多吉如有王
相之氣是謂三光用在其中者也傳用又得
吉將上下相生終剋始元初有上下不相剋
下不相賊氣在王相一神重得吉雖有凶將

後有福終而有喜必有重慶當此之時遠出
萬里人水不溺入病不易惡鬼不當入兵不
傷所種者生所爲者成所求者得所欲者聽
病困不死繫者無刑刀雖臨頸慎勿怖驚舉尸
入棺尚猶復生出幽入冥是謂神靈聖人之教
賢者之經謹而按之與神聖并藏之金匱無
泄此形又一法曰正月甲寅時加己傳送爲
青龍青龍春王加甲并寅此日上神與吉將
并王相者也經言正月甲寅王日一光也青
龍又王又立王上二光也年立木門三光也

功曹爲傳送陰而加甲此爲是陽神而與天
后將并爲用是謂用在其中者也此時天地
吉凶而神將並吉法曰有凶從其多者此之
謂也又一法天一順行前三五加日辰此一
陽終王相不相剋二陽曰照今日之本三陽
也又令在用其中假令六月戊辰時加辰皆
受王相之氣傳送爲勝先陰而加午爲用傳
送六月受相氣亦謂三光傳得魁與玄武并
加申終神后與天后并而加戌此謂始王相
終于吉將者故重慶雖復有凶不能害之天

一逆行前三五加日辰一陰用終囚死上下
相剋二陰時剋其年三陰也斗月照今日之
本爲殃用在其中名曰重陰終自禍患必困
窮繫者雖解身屬官病者雖起精魂入棺居
家衰耗破敗憂患以占萬事大凶所謂入九
地之下役三陰者也





黄帝金匱玉衡經












