








太上洞眞凝神修行經訣
一訣便知天地理掃蕩邪門不見蹝混沌凝
神神仙道天地虛無上下空此訣不在口持
念心開悟解出凡籠說破木金無間隔眞鉛
眞汞天地精誰知這箇神仙理悟得此訣便
成功也無坎離并龍虎也無鳥兎各西東非
肝非肺非心腎豈干脾胃膽和精非想非爲
作無爲不凝眞炁謾勞神不在三田上下岀
豈干夾脊至崑崙不是精津炁血液不是勝
光五臓神此物不在人身岀不在春夏及秋

冬先天先地誰人識二炁交合各一斤弦望
晦朔合本數環晝廵夜不曽停依時採取壹
嫩片採向中間并甲庚出在西南爲産藥慢
慢調和入艮宫試把天機輕撥動眞炁時時
聚太空悟得乾坤爲鼎器㒹倒宇宙任根踨
南辰移入北辰位金鳥飛入玉蟾宫太陽裏
面藏玉兎太隂加減自和同前弦之後㝷藥
物後弦之前炁停匀兩弦之間爲採取先後
存亡定祖宗他是王人誰是我我若浮時你
却沉調和浮沉爲一處沭浴潜藏總是空坎

離本來無南北震兊豈則有西東嫩片入盆
無間隔捉住北斗周天輪撥得隂陽歸掌内
頃刻中間造化生這些金液還丹法不遇仙
師莫强攻果然採得先天炁日月擒來兩手
中晝夜打交成一塊自有龍吟虎嘯聲初時
上下風聲吼風漸凝時結紫雲生雲滿出遮
日月此時一陣似洪濛黙黙自然雲霧動定
裏時聞霹靂聲鸞鳳龜蛇交一處金鳥玉兎
自相爭虎遶龍蟠㝷至寳金公姹女結婚姻
這畨子母重相會神炁歸根合本眞一點最

初眞種子鍊入丹田萬古春先天先地歸一
處混沌未分豈有根生發自然合聖理緑葉
紅花一色新水火上下頻澆灌二炁凝結產
胎嬰白日自然生神祖超凡入聖岀死生修
鍊百日無虧欠血化凝膏體似銀真炁薰蒸
無寒暑世上方爲道髙人乾陽煆鍊三百日
驟雨顚風滿太空電光晃耀無窮數雷震天
關鬼神驚掀翻宇宙飛白雪顚倒隂陽無夜
春換骨迴陽身不朽九還七返結眞形慧火
煆鍊三百日内外明靈表裹真聚則成形散

爲炁返本還元太虛同變化往來人莫測口
口相傳古到今其中便合天地理神仙口訣
不虛論更要保守三五載百千萬億劫無窮
會得金液還丹法乗鸞跨鳳自飛騰奥妙鍊
之無阻碍蓬萊三島任縱橫若更百萬千千
劫海竭山崩貌常眞堪歎世上修眞者緫與
天仙道不同三千六百傍門法不能逐一細
分陳大道目前人不識分散萬物與人身達
人採取先天炁一夜雷聲不暫停電光晃耀
無窮數二炁相交豈有形摧塌天關無可比

風雨雷電一齊生顛倒隂陽交換位無量天
炁亂爭榮虎遶藥爐爭造化龍蟠金鼎要張
騰四象五行歸戊己烹煎煆鍊混元精瑞炁
煌煌星斗暗紅光赫赫太陽昏加減自然分
進退弦前弦後定其眞金丹老嫩須認識抽
添運用片時功結胎火候知時刻時時刻刻
自然昇眞火炎焰燒宇宙乾坤上下自通紅
一水一火分爻象一昇一降定浮沉一来一
往分賔主一前一後有君臣一隂一陽爲天
地一剛一柔自停匀冬夏二炁爲節候春秋

二炁定寒温來往上下無形象廵環盡夜有
時辰驅廽斗柄玄關理斡轉天關萬象通片
餉龍虎頻頻鬪二物相交頃刻中帶得惺惺
歸谷竅混混沌沌自分明此是木金交併法
眞鉛眞汞天地精只此火候金丹訣金慿交
結在朱靈混沌一炁千年藥萬劫常存不夜
春三千日内凝生象百日功分造化靈十月
鍊就純陽體自然寒暑不相侵功成行滿神
胎就抽胎換骨返長生瑞氣綵雲遮玉體青
鸞白鶴引前行玉女金童持紫詔諸天天仙

左右迎金光罩體人難視九天仙樂一齊鳴
騰雲駕霧朝元去飛昇直上九霄京


太上洞眞凝神修行經訣





