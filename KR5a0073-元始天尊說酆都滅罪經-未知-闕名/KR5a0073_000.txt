








元始天尊說酆都滅罪經
爾時
元始天尊演此滅罪真經告於天靈地祇修
齋功徳无量召諸天龍地神酆都主者六宫
掾吏四明公十殿㝠官五嶽府君九州城隍
司命司録五道大神來詣
天尊前集㑹禮拜於是稽首莊嚴而受約束
天尊曰當來果報凡有衆生並是大魔王管
攝十惡五逆繫閉牢獄日夜受苦无縁度脫
若修十㑹功徳業鏡受記酆都大帝歡喜放

赦罪人如是七七修齋明作牒狀奏獻上六
曹善惡童子抄記玉曆當生快樂之處如修
十㑹功徳无量如海廣建道場以報父母深
恩悉獲超升淨境爾時
天尊說斯十㑹齋功十王名號留傳世間開
示愚蒙
一七秦廣大王太素妙廣真君
二七初江大王隂徳定休真君
三七宋帝大王洞明普静真君
四七五官大王玄徳五靈真君

五七閻羅大王最勝耀靈真君
六七變成大王寳肅昭成真君
七七泰山大王等觀明理真君
百日平等大王无上正度真君
小祥都市大王飛魔演慶真君
大祥轉輪大王五化威徳真君
天尊告曰衆生父母眷屬當隨地獄死亡之
後建修功徳善㑹死魂託生上天不堕惡道
流傳國界依教修行拔度亡魂不經地獄如
修道教功徳无量隨罪輕重各受果報或造

廣惡不修片善命沒之後勒入二十四獄依
法考罪
第一曰監天地獄第二曰平天地獄
第三曰九天地獄第四曰律令地獄
第五曰清泠地獄第六曰无量地獄
第七曰太真地獄第八曰三六地獄
第九曰天乙地獄第十曰黒劫地獄
第十一女青地獄第十二拷掠地獄
第十三刀山地獄第十四劔樹地獄
第十五銅柱地獄第十六勒牀地獄

第十七火山地獄第十八爐炭地獄
第十九銅汁地獄第二十鋸地獄
二十一石硤地獄二十二寒冰地獄
二十三河伯地獄二十四熱火地獄
天尊言曰世間人民命沒之後男女爲修功
徳請道迎真廣置香華旛像轉經救苦行道
設齋方得魂神不經十苦八難地獄之中超
離苦海不滯迷途自然解悟次第超沖免歴
苦趣一心歸向信受奉行
元始天尊說酆都滅罪經(終)











