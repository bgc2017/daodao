








四氣攝生圖序競三
夫理國者以養人爲本修身者以治病爲先
覆載之間唯人爲貴是以洪範五福其一曰
壽皇天猶以爲景福之最人因元氣假以成
形受氣陰陽皆禀天地江河淮濟五嶽九州
草木星辰觸象比類皆神明所居各有所主
存之即有廢之即無存之即生廢之即死黄
庭云口爲天關精神機足爲地關生命扉手
爲人關把盛衰天地含靈皆在人之掌握身
貴若此命豈輕哉又氣訣云我命在我不在

於天昧用者夭善用者延又云精極乃明神
極乃靈氣極乃清元極乃冥因氣而衰因氣
而榮因氣而滅因氣而生未有有氣而無形
者未有有形而無氣者形氣相須全在修養
老子云玄牝之門天地之根綿綿若存用之
不勤人之口鼻皆神明出入之户牖也神所
依者形形所依者氣氣所依者血血氣相隨
如魚在水水濁魚疲氣擁則病生是知氣欲
得清血欲得運運息流轉寢食順時五藏恬
和疾從何起若一藏乖攝三焦受邪元氣不


榮衆疾俱作仲尼云寢食不時嗜慾不節勞
逸過度病共殺之且春風東來草木甲拆而
積廩之粟不萌秋天雨霜草木零落而覆蓋
之草木不傷草木性猶如此何况人之五藏
六府豈不由修養耶世人罔能修行相次殂
謝以殂謝爲命盡以疴痼爲筋衰謂天地之
合然不信長生之可保天養人以五氣地養
人以五味飲五氣者歸天食五味者歸地所
謂百病橫生多因飲食飲食之患過於聲色
聲色可以絶之逾年飲食不可廢之一日爲

益不少爲患亦多如水浮舟亦能覆舟四時
攝生蓋由節减保生銘云酸味損於筋辛多
傷正氣甘物不益肉苦多傷其志醎多促人
壽不得偏眈嗜思慮損人性喜怒傷於神性
損即害生神傷則侵命養性以全氣保神以
安心若役慮勞神竭心殉物體疲於外精喪
於中衆邪競生安得延駐神隨氣氣依味味
順即元氣清元氣清則神爽神爽則無疾是
以體欲常勞食欲常少勞勿過極少勿太虚
凡春分後夏至前少食糖酪之物生鱠相妨

夏至後秋分前少食餅臛之物與瓜相妨當
時不必病生却後終作諸暴斯乃從本者也
重衣厚褥體不堪虚以致風寒之疾美麗艶
姬以致虚損之形品味醉飽厭飫强餐以致
疝結之疾養性之道勿久行久坐久聽久視
不强食不强飲憂思愁衰飢餐渴飲日夕所
營不住爲妙故曰流水不腐户樞不蠹以其
動而不息也閑欲導引即不必鸞飛鳳舉猴
擲虎蹲但展四肢動揺九竅令其血脉流轉
上下宣通眞氣銘曰凡欲去疾導引爲先經

脉不擁關節不煩或如射雕側身彎環或曲
腰脊如蟾半圓交指腦後左旋右旋徑展手
足氣出指端擺掣四肢捉搦三關熱摩赤澤
氣海亦然是以攝養有方則壽同龜鶴若恣
情放逸則命比蜉蝣因幼慕道門棲心澹薄
究黄庭之妙㫖窮五千之玄言今則採掇方
書搜羅秘訣四季避忌一年修行録之座隅
日可觀覽號爲四季攝生圖云爾
四季攝生圖
　　　肝藏春王

肝屬東方木爲青帝神形如青龍象如懸瓠
肝者榦也狀如枝榦故謂之肝重四斤四兩
在心下有七葉左三葉右四葉肝爲心母爲
腎子肝下有三魂名爽靈胎光幽精夜卧及
平旦叩齒三十六通呼肝神及三魂神也目
爲之宫左目爲甲象日屬陽右目爲乙象月
屬陰肝放液爲泪腎邪入肝則多泪膽爲之
腑膽合於肝在肝短葉下黄庭經云肝氣鬱
勃清且長羅列六腑生三光心精意專内不
傾上合三焦下玉漿其聲角其性仁其味酸

其臭膻心邪入肝則惡膻物其蟲鱗凡有鱗
之類皆屬東方也肝神好行仁惠傷閔蓋發
於肝也肝神喜悦病不生肝聞悲傷則有泪
泪出於肝也春之三月木王天地氣生萬物
榮茂欲安其神者當澤被群芻恩霑庶類無
竭川澤無漉陂池以安萌芽以止傷殺則合
乎太清以順天地化生之氣夜卧早超而合
乎道若逆之則毛骨不榮金氣相克衆疾生
矣有疾而難治爲春夏之患耳
　　　　　　　　　　　　　肝之状其

　()色青其象
　肝神(名龍烟/字含明)　　　　　如懸匏其
　　　　　　　　　　　　神如龍
肝合於腠上主於目肝盛目赤又主於筋筋
急者肝虧也皮枯者肝熱也肌骨斑點者肝
風也面色青者肝盛也好食酸味者肝不足
也毛髮枯者肝傷也肺邪入肝則多笑手足
多汗肝無疾也肝氣逆則頭痛耳鳴惛惛多
睡小腹微痛視物不明飛蠅上下凡丈夫五
十已上腎氣衰减不應於肝所以眼暗將攝

若乖則眼赤目癢肝被陰邪侵則夢見林園
竹木或見著青或在水邊見龍蛇禽獸奔走
趁驚怕可用噓以去之平日叩齒九通以鼻
引清氣輕噓三十六遍以治肝之一切煩熱
　　　春忌及沐浴修齋日
正月勿食生葱蓼子蒜狸豹等肉食韮補益
臟腑一日修續壽齋四日勿殺生七日是三
會日修延神齋八日沐浴吉二月勿食蓼子
鷄子兔肉八日修芳春齋九日勿食魚上旬
卯日沐浴吉十五日修太上老君生日齋

三月勿食葵及諸畜脾三日修盪邪齋勿食
一切五藏及百草心六日沐浴吉凡春行道
路勿飲深泉流水候雷聲而别寢春七十二
日省酸味增甘味以助脾神　肝有病即目
赤眼中生弩肉暈膜視物不明宜服外麻散
子
　升麻寅苓(各八/分)山栀黄瓜(各七/分)
　决明子車前子乾薑地膚子(各十/分)
　　　　龍膽充蔚子(各五/分)
　右熬搗爲散空心飲調三錢匕服

黄帝治男子五勞七傷陰衰消縮囊下生瘡
腰背疼痛不得俛仰筋脉痹冷或時熱癢或
時浮腫難以行步因風泪出遠視茫茫咳逆
上氣身體痿黄氣衝臍痛膀胱急攣小便出
血莖痛核痛或復淋瀝污衣赤黄或夢惧驚
口乾舌强皆犯七傷洎成勞傷此藥主之極
驗神妙
　　茯苓(若食不消三/分加一分)菖蒲(若患耳三/分加一分)
　　䒷蔞(若熱渴/加一分)山茱萸(若身癢濕/加一分)
　　兔絲子(若陰萎/加一分)牛膝(若腰痛/加一分)

　　細辛(若目視茫/茫加一分)續斷(若有瘡/加一分)
　　巴戟天(若陰萎/加一分)防風(若風邪/加一分)
　　山藥(若陰濕癢/加一分)天雄(若風癢/加一分)
　　蛇牀子(若少氣/加一分)柏子仁(氣力不足/加一分)
　　遠志(驚恐不安/加一分)石斛(身皮痛/加一分)
　　杜仲(若腸絶痛/加一分)蓰蓉(若陰痿/加一分)
　右件一十八味各四分熬搗爲末煉蜜丸
　如梧桐子大先服食三丸少加爲度亦可
　作散粥和方寸匕日三服七日知效十日
　愈三十日體氣平復長服令人不老而少

　　　心藏夏王
心屬南方火爲赤帝神形如朱雀象如倒懸
芙蓉心者纖也所納纖微無不貫注變水爲
血重十二兩中有七孔三毛上智之人心穴
通明心有七孔中智之人心穴通氣五孔下
智之人氣明俱不通心乃無孔無智慧而多
狡詐心爲肝子爲脾母舌爲之宫闕竅通耳
左耳爲丙右耳爲丁於液爲汗腎邪入心則
多汗其味苦人之傷恨自知苦皆發於心也
小腸爲心之府與心合黄庭經云心部之宫

蓮含花下有童子丹元家主適寒熱榮衛和
丹錦緋裳披玉羅其聲徵其臭焦人有不暢
之事多云心佳蓋天使然也其性禮其情樂
其蟲羽凡有羽之類皆屬南方也其神躁而
無准人之暴急乃發於心也夏之三月火王
萬物化實欲安其神者則含忠履孝輔義安
仁定其火息其熾澄其心和其神止聲色薄
滋味可以居高明可以遠眺望而後合乎中
和以順天地之氣早卧早起無厭於日順於
正陽以消暑氣逆之則腎藏爭分水火相克

也
　　　　　　　　　　　　　心之狀其
　　心神(名丹元/字守靈)　　　色赤其象
　　　　　　　　　　　　　如蓮華其
　　　　　　　　　　　　　神如朱雀
心合小腸主其血脉主於舌舌不知味心虧
也血擁者心驚也多忘者神離心也多悲者
心傷也憂重語者心亂也面色青黑者心冰
也好食苦者心不足也容色赤者心無疾也
心有病則口乾舌强喉中痛口中生瘡心合

於小腸主血脉亦主於舌故人之中風者多
心舌澁王於心也心有疾則寒不時魂神不
安小便多赤唇口色變氣力不足言笑不時
夢見鑪火冶之物赤衣及裸形人見血光及
狼大相逐忽身居危險見兵甲之類用呵以
治之平旦端坐叩齒九通以鼻引清氣輕呵
三十六遍治心之勞多則損
　　　夏忌及沐浴修齋日
四月食蓴菜和鯽魚作羹開冑口補益四日
沐浴吉八日修啓夏齋勿伐一切草木勿食

鱓魚及蒜五月勿食韮宜食大麥杏藿皆益
减鹹味以安心一日沐浴吉五日修續命齋
勿食生菜夏至前後三日各别寢是月陰陽
爭血氣散勿見血污之物夏至後勿食烏獐
肉及羊脚六月六日修清暑齋勿食葵忌起
土九日沐浴吉三伏日服腎瀝湯夏七十二
日省苦味增辛味以助肺氣心有病即夢見
丹爐炎火之類健忘多驚宜服五參丸方
　　玄參丹參苦參秦艽(各七/分)
　　沙參人參乾薑(各五/分)

　右熬搗爲散煉蜜爲丸如梧桐子大食上
　煎水下三十丸
補腎氣腎瀝湯丸
　羊腎(一個去脂膜/猪腎亦得)茯苓芍藥玄參
　生薑地黄(各四/銖)人參甘草澤瀉
　五味子防風蒼芎當歸黄耆(各/三)
　(分)桂(二/銖)地骨皮磁石(各五/銖)
　右搗作煮散先用腎一個作四五片以米
　一合姜一塊葱白一莖以水三碗煎取汁
　兩碗去腎米下藥煎取一盞半分作兩服

　空心服後以米腎煮粥食之
黄帝曰夏三月服何藥女曰以補腎茯苓丸
能治男子内虚下能飲食忽忽健忘悲憂不
樂喜怒無限身肢浮腫小便赤黄精淋瀝痛
絞膀胱冷疼口渴飲水心腹脹滿皆犯七傷
宜餌此方
　　茯苓(食不消/加一倍)杜仲(腰痛加/一倍)
　　附子(有風加/一分)山茱萸(濕癢三分/加一分)
　　牡丹皮(腹中游風/三分加一)澤瀉(水氣三分/加一分)
　　桂(顔色不足三/分加一分)山藥(頭風加/一倍)

　　乾地黄(秋冬/加半)細辛(目視茫茫三/分加一分)
　　石斛(陰濕癢三/分加一分)蓯蓉(體痿黄/加一倍)
　　生薑(四兩身體/疼加一倍)
　右一十三味除桂外餘並一一熬搗爲末
　煉蜜丸如梧桐子大先服食七丸日再服
　禁房事及冷猪魚等
　　　肺藏秋王
肺屬西方金爲白帝神形如白獸象如懸磬
爲五藏之華蓋肺者教也言其氣㪍鬱重三
斤三兩六葉兩耳共八葉肺爲脾子爲腎母

肺下有七魄如嬰兒名屍狗伏矢雀陰吞賊
非毒除穢臭肺夜卧時及平旦叩齒三十六
通呼肺神名及七魄名以安五藏神鼻爲之
宫左孔爲庚右孔爲辛在氣爲咳在液爲涕
上通氣至腦户下通氣至脾中是以諸氣屬
肺久卧傷肺肺爲呼吸之根源爲傳送之宫
闕腎邪入肺則多涕大腸爲肺之府與肺合
其榮毛髮也枯落者肺衰也黄庭經云肺部
之宫似華蓋下有童子坐玉闕七元之子主
調氣外應中嶽鼻齊位其聲商其味辛其臭

腥心邪入肺則惡腥物其性義其情怒其津
唾肺勞則多唾秋之三月金王主殺萬物枯
損欲安其魄而存其形者當含仁育物施恩
歛容陰陽分形萬物收殺雀卧鷄起待秋分
定後斬殺必當無留有罪乃順陰氣所漡而
長肺之剛順之則邪氣不侵逆之則五臟乖
矣
　　　　　　　　　　　　　肺之狀其
　　肺神(名皓華/字虚成)　　　色白其象
　　　　　　　　　　　　　懸磬其神

　　　　　　　　　　　　　如白獸
肺合大腸外形於鼻肺有風則鼻塞面色枯
者肺乾也鼻癢者肺有蟲也多怖者魄離肺
也身上生黑白點者肺微也多聲氣者肺强
也不耐寒者肺敗也好食辛者肺不足也大
腸秘者肺壅也顔色鮮白者肺無病也肺有
疾即多嗽上氣面浮腫多睡面生瘡面生黄
白鼻寒腦疼胸背滿痛四肢煩悶皮上癢喉
中噎夢見繒帛金玉美女自身甲衣見幡花
雲鶴日月貴人可用咽以去之平旦叩齒九

通微以鼻引清氣輕呬三十六遍以去肺之
熱並一切邪氣過多亦損
　　　秋忌及沐浴修齋日
七月勿食薑生蜜五日沐浴吉七日是三會
日修迎秋齋八月一日修逐邪齋四日切
忌市鞋履附足之物勿食鷄肉二十一日沐
浴吉九月九日勿起動牀席修延算齋秋
七十二日省食辛味增酸味以助肝臟
　　　起居法
髮欲多梳齒欲多叩津欲常嚥氣欲常清脚

欲强行手欲在面耳欲常按眼欲數摩所謂
子欲不死修崑崙之法也
肺有病即皮膚生瘡及疥癆上氣咳嗽涕唾
稠粘宜服排風散子
　　人參丹參(各/分)防風
　　天雄(炮)羌活秦艽
　　山茱萸(各八/分)沙參(五/分)虎骨(炙各/十分)
　　山藥(十/分)天麻(十二/分)
　右一十一味熬搗爲散食上飲汁調五錢
　七服丸亦得

黄帝曰秋三月如何女曰以補腎茯苓丸主
腎虚冷五臟内傷風寒虚冷所苦令人身肢
濕癢足行失度不自省覺飲食失味目視茫
茫遍身拘急腰脊疼痛不能飲食日日羸瘦
心喟咳逆上氣轉側不得起則須人扶策針
灸治療小折或乘馬觸風不自將護飲食不
節用力過度或口乾燋流涎自出或復惡夢
精便自出尿血滴瀝陰下濕癢或如驚悸小
腹偏急四肢酸疼氣息噓吸身肢浮腫衝人
胸脅遇醫不識妄欲治之此方主之

　　茯苓防風白术細辛山藥
　　澤瀉附子紫菀獨活芍藥
　　丹參苦參桂心乾薑牛膝
　　山茱萸黄耆(各三/兩)
　右熬搗爲散煉蜜丸如梧桐子大先食七
　丸日再服
　　　腎藏冬王
腎藏屬北方水爲黑帝神形如鹿兩頭象圓
石腎之分也主分水氣灌注一身如樹之有
根有左右腎亦謂之命門生氣之府死氣之

廬守之則存用之則竭重一斤一兩對臍附
腰脊腎爲肝母爲肺子耳爲之宫天之生我
流氣而變謂之精精氣往來謂之神神者腎
之藏其情智左腎爲壬右腎爲癸在氣爲吹
在液爲唾在形爲骨乆立傷骨乃損腎也腎
合乎骨應在齒齒痛者腎傷也經於上焦榮
於中焦衛於下焦腎邪自入則多唾膀胱爲
之府其榮髮也黄庭經云腎部之宫玄闕圓
中有童子名上玄主諸六府九液源外應兩
耳百液津其聲羽其味醎其臭腐心邪入腎

則惡腐物其蟲介凡有甲之類皆屬於水故
曰介也冬之三月乾坤氣閉萬物伏藏且冬
至之日陰陽爭諸生蕩君子齋戒處必掩身
節嗜慾止聲色以待陰陽之所定昏卧寅起
以順日光無競陰陽氣然後全其生合乎太
清順乎陰陽逆之則陰氣内傷腎藏虚亂也
夜卧叩齒及平旦三十六通呼神名以安水
藏也
　　　　　　　　　　　　腎之狀其色
　　腎神(名玄冥)　　　黑其象如圓

　　　　　　　　　　　　石其神如白
　　　　　　　　　　　　鹿兩頭
腎合於骨上主於齒齒痛者腎傷也又主於
耳耳聾者腎虚也骨痛者腎虧也齒多齟者
腎寒也齒𪙑者腎風也耳痛腎壅也多欠者
腎邪也腰不伸者腎冰也面色黄者腎衰也
腎邪自入則多呻吟容色紫光者腎無病也
腎有病腰膝連膀胱痛冷小便餘瀝面色黑
而齒焦體重喘咳盜汗耳鳴隔氣食不下夢
見入暗處見婦人僧尼龜鱉馳馬槍旗自身

著甲共往同行或汎舟或走馬可用吹以去
之平旦叩齒九通以鼻引清氣輕吹三十六
遍以去腎之一切邪氣過多亦損
　　　冬忌及沐浴修齋日
十月一日沐浴吉修成福齋五日修三會齋
勿行責罰十一日勿沐浴仙家大忌日十
一月修啓福齋十六日沐浴吉勿食葵
十二月勿食鱉牛肉臘日修百福齋十五日
沐浴吉二十八日修迎新齋至晦日沐浴焚
香悔過思善冬十二月省碱味增苦味以助

心臟腎有病即多小便腰胯疼痛夢與鬼交
宜服八味丸方
　　茯苓澤瀉牡丹皮(各三/分)
　　桂心附子(各二/分)生乾地黄(八/分)
　　山茱萸山藥各四分
　右熬搗爲散煉蜜丸如梧桐子大每空心
　酒下三十丸忌生蘿蔔
黄帝曰冬三月宜以如何女曰以護命茯苓
丸主男子五勞七傷兩目茫茫得風泪岀頭
風項强不得迴轉心腹脹滿上連胸脅下引

腰背表裏徹痛喘息不得飲食咳逆面目痿
黄小便淋瀝陰痿不起臨事不興足腫腹痛
五心煩熱身背浮腫盜汗流出四肢拘攣或
緩或急夢寤驚恐呼吸短氣口乾舌燥狀如
消渴急急喜怒悲愁嗚咽此方主之
　　茯苓山藥肉桂(生)山茱萸巴戟
　　乾薑白术牛膝兔絲子(各一/兩)
　　細辛防風澤瀉柏子仁
　　牡丹皮(各半/兩)附子(一兩/半)
　右件藥並熬搗爲散煉蜜爲丸如梧桐子

　大先食服七丸日再服
　　　脾藏王四季
脾臟屬中央土王四季爲黄帝神形如鳳凰
坤之氣土之精象如覆盆脾者裨也裨助冑
氣在心下三寸重一斤三兩闊三寸長五寸
脾爲心子爲肺母外通眉闕能制謀意辯皆
脾也口爲之宫其神多嫉如蓋起於脾也脾
無定形主土陰也如亦無准婦人多妒乃受
陰氣也若食熟軟之物則全身之妙道也脾
如磨之轉化食食不消是脾不轉也堅硬之

物乃難化也若食訖便卧脾則側側則不化
食乃爲宿食之患若勞形之人猶可若年過
五十或閑樂之人故自掇其患也脾氣通和
則口知五味脾氣有病則唇黑口乾不思食
不知五味黄庭經云脾長一尺掩太倉中部
老君治明堂其聲宫其性信其味甘其臭香
心邪入脾則不聞香氣其蟲裸主於吞脾生
於中宫脾居左脇主於唇口口爲戊舌爲己
合於肉榮於唇藏不調即傷於脾脾不調則
傷質質神俱損則傷人之中風口涎舌硬乃

爲脾氣受邪也當四季月末十八日少思屏
慮屈己濟人不爲利爭不爲陰賊不與物競
不以自强恬和清虛順神之德而後全其生
逆之則脾腎受邪土木相克也
　　　　　　　　　　　　　脾之狀其
　　脾神(名常在/字魂庭)　　　　色黄其狀
　　　　　　　　　　　　　如覆盆其
　　　　　　　　　　　　　神如鳳
脾與冑合爲府居左脅寄二宫六氣肋王於
四季轉化其生而入於熟也食不消者脾不

轉也多食者脾虛也不顧食者脾中有不化
食也食不下者脾塞也面無顔色者脾虛之
也好食甘物者脾不足也多惑者脾識不安
也有風及肺疾者食多乃脾虛也肌肉鮮白
滑者脾無疾也脾聲主宫宫爲五音之長律
應黄鍾脾聞樂則磨脾是元氣之本宫居太
阿色黄體重土王六月亦寄四季有身沉力
弱不欲食身上習習如遊風心中自悶而色
痿黄夢見動土或在野壙及見道士身居城
壘童兒共行可用呼以去之平旦叩齒六通

微以鼻引清氣呼三十遍以去脾之壅滯過
多亦損
　　　六氣法
上熱呵心火眼昏噓自治肺寒咽即效
耳病著心吹脾冑常呼吸三焦滯處嘻
山中無藥物見此是良醫
嘘呵呬吹呼嘻此六字去五藏諸疾比者方
書亦多乖錯今尋討修養經書究窮義理此
六字定矣若臟腑有疾但澄心定意想氣存
思微微噓呵邪氣自然消散所言止三十遍

過多亦損者此大約言之亦無准定稍覺舌
關清冷則疾已過矣
脾有病即氣滿衝心四肢虚腫宜服訶梨勒
丸方
　　訶梨勒皮(七/分)山藥牡丹皮澤瀉
　　山茱萸茯苓蓽撥
　　芎藭(各八/分)乾薑(五/分)
　右熬搗爲末煉蜜丸如梧桐子大空心棗
　湯下三十丸
　　　膽臓

膽者金之精水之氣其色青其神形如龜蛇
象如懸瓠附著肝短葉下膽者敢也言人贍
氣果敢重三兩三銖爲肝之腑若據膽則不
在五臟之數歸於六腑縁膽下亦受水氣與
坎宫同道又不可用六腑故别立膽臟人之
勇决者蓋發於膽臟也合於膀胱亦主於毛
髮黄庭經云主諸氣力攝虎兵外應眼瞳鼻
柱間腦髮相扶與俱鮮膽部與五臟相類也
且膽寄於坎宫使人慕善知邪絶奸止佞欲
行直道膽主於金金主於殺故多勇殺之氣

萬物殺者則悲故人悲者金生於水是以目
有汨也心主火膽屬水火得水而滅水得火
而煎陰陽交爭水勝於火目有泪也泪出於
膽膽水主目瞳受木精二合男子五十目暗
者腎氣衰膽精减而可補其腎長於肝欲安
其神當息忿爭行仁輔義後乃全其生也
　　　　　　　　　　　　　膽之狀其
　膽神(名龍耀/字威明)　　　　色青其象
　　　　　　　　　　　　　如懸瓠其
　　　　　　　　　　　　　神如龜蛇

膽合於膀胱上主毛髮髮枯者膽損也膽有
病大息口乾心中澹澹似被人捕逐者傾也
膽實則傷熱熱則精神不守起卧無定膽虚
則傷寒寒則或畏頭眩不敢獨卧爪甲乾者
膽虧也無懼者膽洪實也無故泪出者膽虛
也好食苦物者膽不足也髮燥者膽風也毛
燋者膽熱也顔色青光者膽無病也夢見與
人鬥爭鬼交者膽衰也膽有病用嘻以去之
平旦叩齒九通以鼻引清氣輕嘻三十遍以
去膽之病過多則損也

　　　三尸名
彭居彭質彭矯每夜呼其名七遍卓然虚净
朗然不寢尸亦潜形而遊無得再宅於人身
也又能以身諭國心神自然王也經曰候王
能守之萬物將自化則三尸其如予何是以
身安而家國可保心定而性命可全也若滛
於酒色嗜於腥葷乃千變萬化隨欲而歸諸
患自生乃於道情而疏矣
　　　後序
人稟陰陽之氣以成四大之形一身之中一

國之象胸脇位同宫室四肢亦類郊坰神猶
君也血猶臣也氣猶百姓也君能化及百姓
而天下晏然身能血氣調和則四肢宣暢是
以聖人治未病之身寳不泯之壽任情舒卷
屈迹隨時恬淡煉神舉措畏慎爲本也經曰
人不畏威大威至矣攝生若無畏則心亂而
難理也形躁而不寧神散而氣昏志蕩而意
逸老子曰善攝生者陸行不遇兕虎入軍不
被甲兵乃喻畏慎也又云五音令人耳聾五
味令人口爽宜在恬淡也攝生之法亦甚多

途則有焚香開經步虛躡斗危冠短褐茹柏
餐松煉汞燒丹草木丸散千岐萬路不可遍
窮殊途同歸百慮一致若丹懇乆著虔誠歲
深眞君可知爲之潜運乎書曰天監孔明福
善禍淫也是以覆載長存聖賢不滅生者天
地之大德也死者天地之荼毒也所以拂塵
衣去荼毒靜五臟運三元開黄庭之妙經覽
紫房之秘訣然後能存能亡能晦能光出化
人之表入太漠之鄉無心而朗鑒無翼而翱
翔嬉明霞之館讌碧雲之堂長生可冀也經

云老子修身千二百歲吾形未嘗衰又云神
將守形乃可長生長生之道非賢不傳輕泄
者獲戾乎天官信聽者記名於仙籍殃慶逮
於九祖昇沉止於一形豈使世之愚凡悉聞
悉見自羲軒已來廣成赤松令威安期長生
之法曉然何迷而難返亦有混沌自然體合
變化智周萬物道亞三清即高玄皇人之流
也又有功成累劫德被塵沙神化無方飛騰
自在即杜冲尹軌是也山居養氣無欲無爲
守道守精心澄碧落即許由巢父是也遠則

名書竹帛近即所在傳聞愚昧者如瞽如聾
智識者且榮且貴陶隱居之書史滿腹畢而
何有長齋腹空畢而何歸奇功絶代畢而何
用乾象通神畢而何知老子云金玉滿堂莫
之能守富貴而驕自遺其咎何不分靈臺之
毫末入虛無之大門天地壞而我全萬象塵
而己在積善餘慶保合大和積惡滅身而自
傷何悔斯乃道不負人人能負道也聖賢留
教豈可輕耶且身居浮世萬累勞華不必絶
粒居山頓捨塵俗但能順時攝養漸减驕奢

五味五聲勿眈勿嗜知其恬淡自然得長生
之妙道也天主陽而動地主陰而靜天動也
而北辰不移地靜也而東流不息故靜者天
之心也動者地之氣也心靜氣動則道無不
成也疾無由生矣學道者欲得廣行陰德慈
心救人重道輕財不吝金玉救人窮乏謂之
福田也默然養氣恬和冲神以善以謙勿欺
勿詐少思少語少慾少愁勿信妖訛勿殺生
命勿行陰賊勿嗜五辛勿與人傳衣巾勿與
人爭曲直勿向北穢污勿乆視三光六甲日

勿食鱗蟲晦朔日思修善事甲子庚申日别
室靜坐寢卧處不欲虚堂高敞匪唯風霧難
防亦令魂魄恍惚卧不欲仰枕不欲高寢處
不欲停燈夜行須鳴天鼓八節日勿行威令
秋分日尤須齋心神人贊云子欲昇天慎秋
分事無大小皆上聞以罪求仙誠甚難知此
學道爲心寒若眠夢不安心中驚悸此是七
魄欲散五神執爭疾禍將侵必須慎護曉夕
端坐叩齒三十六遍咒曰
九天上帝四門八靈七房三玄三素九精太

一桃康上詣三清請吿帝君攝命黄寧速召
七魄校實神庭若有不祥七尸鬼兵但呼雙
眞流燭煉形太微大神斬伐邪精三神和柔
血尸沉零神歸絶宅觸向利貞使我神仙永
保劫齡
　　　神農忌慎法
黍米和葵同食作癥癖疾大豆與猪肉同食
作壅氣疾青豆與鮓及鯉魚同食成瘦疾經
夏曝中乾脯令發蟲疾蕎麥麵與猪肉同食
成惡疾瘡兼動風赤小豆多食令人枯瘦甜

粥與蒼耳同食成疰氣諸酒漿臨上不見影
者殺人經宿葵食之發五種瘤癖疾葵和鯉
魚鮓食之害人芥和兔肉同食成惡疾白苣
和酩同食成寸白蟲生葱和蜜同食害人生
葱與鷄子雉肉同食兼白大肉作癲邪疾發
癥癖韭和牛肉食發瘦疾野苣勿與蜜同食
作痔疾槿花不宜多食發痰饒睡凡果子生
食多發宿疾李子與蜜同食和水多成痰桃
食了入水成淋疾諸生果子停多日食之皆
發宿疾苽入水沉者不可食成外癖疾

夫攝生之事忌食父母及己身本命之物令
人壽不永也諸肉自死者不可食損害人生
肉與牛乳同食成苗蟲驢馬肉與猪肉同食
發霍亂諸藏及胴如水洗之狀不染塵土有
大毒不可食馬肉共蒼耳倉米同食害人羊
肉與生鱠及酪同食皆有所傷害諸飲食上
有游蜂停住者皆有毒勿食之諸色肉不得
用桑柘枝剗食之成惡蟲病羊肝不得入生
椒同食破人心肝猪肝不得與鱠同食作癰
疽兔肉與生薑同食作霍亂猪牛肉共酪同

食作氣癖鷄肉與鱉同食害人壬子日忌殺
一切黑色生命物丙午日不得食鷄等肉慮
被火燒厄庚申甲子日宜齋戒心祭祀鬼神
餘物不得食若諸色肉煮炙赤色不變者皆
害人新熱疾差忌食一切肉但疾病未平復
忌食煮韭等
　　　自按摩法
以手左拓右拓上拓下拓前拓後拓瞋目叩
齒摩手熱摩眼拔耳捩腰震動雙作隻作反
手爲之然復掣足仰展覆展都數約至七八

十而止徐徐作之仍想空中太和氣漸下入
頂如雲入山入皮入肉入腹入四肢五臟皆
受其潤則覺腹中有聲意專存思勿念外縁
則元氣達於氣海須臾自達於涌泉但日引
一通至三通令人力健耳目聰明百疾皆去
無限年月長存不忘得滿千萬通去仙不遠
矣


四氣攝生圖











