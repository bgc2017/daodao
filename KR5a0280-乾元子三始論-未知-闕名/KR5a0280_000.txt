








二篇同卷重九
乾元子三始論
至眞子龍虎大丹詩


乾元子三始論
太易
天地者起於太易太易者不可見也從地而
生故曰陽在下也質形未辨玄黃雜居故曰
龍德而隠者也謂氣從下而生故動於地之

下則應天之上乃從無而生其有且天地之
精受乎天者發作動用而歸於乾天氣上騰
爲雲為氣受乎地者發作動用而歸於坤地
氣下降爲霧爲露守之者則大業盛矣昌矣
太初
太初者氣之始也從坎而生故易變而爲一
一者陽之始也天地之元氣也歴九州而終
於乾乾者健也始於坎(而成一徽故曰初九爻生)潤物濟
衆氣用無窮終而復始故謂之長生也哉
太始

太始者形之始也名之曰器一變而爲七七
者南方火位也隂陽交泰萬物長養矣(左化爲離)
(以象其日后化爲坎以象其月)日爲天而左旋月為地而右
轉二氣其濟交成太素(而成二徵故曰九二爻生)至之太
極太極至二儀而生八卦八卦曰法象法象
莫大乎天地天地著明莫大乎日月日月運
行乆而通變通變之道其可得而究哉
太素
太素者質之始氣也形質具名曰大象而未
相離故曰混沌涵不散也萬物莫不因此三

始而煦育焉(而成三徵故曰九三爻生也)乾旣具質坤之
生焉而法六五則隂氣生(故謂之日月如合璧)存而勿
忘機乎故春秋節令有度悔恡不生是以外
圓而靑氣周乎六律象成斗建故易曰君子
居則觀其象而翫其辭動則觀其變而翫其
占是故雲龍風雨晝夜變在其中矣白者取
象其金西方黒者取象其水北方坎内陽珠
其象也(從子存其貞至巳也爲終而晦生)方圓也象之守職
而上不在天下不在田寂黙相守神氣不散
覆壅之者則天地閉塞通流之者則隂陽生

成生成之功天下理也乃七變而化九九者
乾也隂陽終始究而求其始也(從午存其縣至玄而爲終)
(貞至是坎君臣各得其位)終而復始故曰自强不息謂終
則更生四象之說則終於艮始於震保生存
性龜蛇龍鶴守元而不散之所致也
右授之者戒慎非道不軌之人



乾元子三始論(終)











