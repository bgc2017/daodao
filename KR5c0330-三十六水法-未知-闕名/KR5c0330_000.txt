








二篇同卷如九
三十六水法
巨勝歌


三十六水法
礬石水
取礬石一斤無膽而馬齒者納青竹筒中薄
削筒表以硝石四兩覆薦上下深固其口納
華池中三十日成水以華池和塗鐵鐵即如

銅取白治鐡精内中成水
又法
取礬石三斤置生竹筒中薄削其表以納綿
纏筒口埋之濕池四五日成水
又法
先以淳醋浸礬石浥浥乃盛之用硝石二兩
漆固口埋地中深三尺十五日成水
雄黄水
取雄黄一斤納生竹筒中硝石四兩漆固口
如上納華池中三十日成水

又法
用硝石二兩以鵜甁盛苦酒納筒中宻蓋
埋中庭入土三尺二十日成水其味甘羙色
黄濁也
雌黄水
取雌黄一斤納生竹筒中加硝石四兩漆固
口如上納華池中三十日成水
又法
加礬石硝石各二兩以瓶盛埋地中二
十日成水其味甘色黄

丹砂水
以丹砂一斤納生竹筒中加石膽二兩硝石
四兩漆固口如上納華池中三十日成水
又法
石贍硝石各二兩甁盛埋如上三十日
成水味苦色赤
曽青水
取曽青一斤納生竹筒中加硝石四兩汞二
兩漆固口如上納華池中三十日成水
又法

用硝石二兩瓶盛埋如上三十日成水
白青水
取白青一斤兎血一合並安竹筒中納苦酒
中五十日成水
又法
加硝石二兩瓶盛埋如上法三十目成
水其味酸而色青月
礬石水
取礬石一斤丹砂三斤硝石一斤納竹筒中
漆固口如上納華池中百日成水

又法
以雲英水溞令浥浥加硝石二兩以瓶
盛埋如上三十日成水味辛苦其色青黑
磁石水
取磁石一斤雄黄一兩石膽一兩合擣納竹
筒中漆固口如上納華池中三十日成水
硫黃水
取硫黄一斤八月桑上露一升硝石二兩納
竹筒中漆固口如上納華池中三十日成水
又法

先以淳醋溞硫黃溲令浥浥納竹筒中加硝
石二兩如上法埋地中十五日成水名曰包
天之汋
硝石水
取硝石擣篩鹽漬令浥浥納竹筒中密固口
埋地中四尺四寸五日成水
又法
硝石三斤納生竹筒中薄削竹纒約口埋濕
地四尺五日成水
又法

治硝石以土龍血溞之令浥浥納竹筒中漆
固口埋地中三尺十五日成水味苦名陽汋
白石英水
取白石英一斤鶴子血一升硝石四兩合納
筒中漆固口納華池中三十日成水
紫石英水
取紫石英一斤納竹筒中加硝石四兩漆固
口如上法納華池中四十日成水
赤石脂水
取赤石脂一斤烏犬血一升和之加硝石四

兩納筒中漆固口如上法納華池中三十日
成水
玄石脂水
取玄石脂一斤硝石四兩合納筒中漆固口
如上埋入地五尺三十日成水
渌石英水
取渌石英一斤曾青一兩丹砂二兩合納竹
筒中納華池中百日成水
石桂英水
取石挂英一斤生薑汁一升合納竹筒中訖

納華池中十日成水
石硫丹水
取石硫丹一斤磁石一斤合擣納竹筒中埋
之十日十夜成水
紫賀石水
以紫賀石一斤麻汁一升合溞納銅器中十
日成永
華石水
取華石一斤丹砂二兩合納竹筒中埋入地
一丈十日成水

寒水石水
以寒水石一斤石膽一兩合納竹筒中煑之
一日成水也
凝水石水
双凝水石一斤青鳬血一合擣納竹筒中埋
濕地入三尺十日成水
冷石水
以冷石一斤伏翼矢一升合擣納竹筒中埋
之百日成水
滑石水

以滑石一斤雲母一升戎盬一升合納竹筒
中埋之十日成水
黃耳石水
以黃耳石一斤八月百草上露一升合納竹
筒中漬苦酒中百日成水
九子石水
以九子石一斤樗汁一升合擣納銅器中停
之十日成水
理石水
以理石一斤竹瀝一升合納竹筒中漆固口

埋入地五尺三十日成水
又法
治理石以淳醋溞令浥浥土金盛炭火熬三
日而赤治之納竹筒中率一斤加硝石二兩
漆固口埋地中深三尺二十日成水
石腦水
石腦一斤硫黄一斤合擣納竹筒中埋之十
日成水
雲母水
取熟挼雲母粉一斤鹽水二兩硝石水一兩

攪溞令浥浥納竹筒中埋入地五尺二十日
成水
又法
治雲母粉以桂水戎盬水分等溞令浥浥納
竹筒中率加硝石二兩漆固口如上法埋地
中深三尺并空井无水者蓋之二十五日成
水盛以銅器置濕地名曰雲英液以凝化石
九英
黃金水
以金一斤緑礬二斤納生竹筒中潻固口納

華也中五十日成水
白銀水
以白銀一斤麥醬清二升淳酒二升赤黍牡
荆酒一升合納竹筒中漆固口如法納華池
中三十日成水
鉛錫水
削鉛二斤相和硝石四兩合納筒中漆固口
如法納華池中百日成水
玉粉水
玊粉一斤芍藥灰一升白犬血一升蠐螬十

枚擣絞取汁合擣納竹筒中漆固口如法納
華池中三十日成水
又法
取白玉如豬肪者以蟾蜍汁塗之即消潤如
餌即粉解治之以棠梨實屑粉蟾蜍一日一
夜化爲水
取土龍汁和雲母水以溞玉粉令浥浥銅銚
盛之一宿化成水名曰玉漿
漆水
漆一升大宿蟹十八枚覆之五十日成水

又水
取淳漆一斤置銅器中以大宿蟹十八枚納
漆中一宿化成水復以雪母粉一斤納漆中
一宿化成水復取白玊屑粉三斤納漆中三
日化成水名曰神漿以藥汁即徹視神明光
于四海无所不通
桂水
粉桂一斤葱涕三升合納竹筒中蒸之三日
三夜成水
又法

治桂屑以白葱汁溞浥浥復以山中露水若
雨雪及千里流水皆可以溞雲母桂令温置
生竹筒中率一斤加硝石二兩塞甑中蒸之
三日三夜即化爲水名日水石得
鹽水法
治下篩鹽以水溞之令浥浥簿削筒令盛之
重宻塞其口埋入地四尺四寸以水濕其上
四日成水
右三十六水法古本省耍易可遵用而諸
石中亦有非世所識丹藥不盡須之者其

朱點頭十五種是後薦之限石名旣同所
以合此也
石膽水
治石膽一斤溞以淳醋浥浥納竹筒中硝石
二兩覆薦之漆固其口以甁盛醋納竹
筒於中埋入地深三尺十五日成水名曰雲
梁石汋
銅青水
治銅青溞以五汋水溲令浥浥納竹筒中一
斤加硝石二兩漆固口埋之如上法十五日

成水取蒸消之名華龍汐狀若青碧一名雲
英汋
戎鹽水
治戒鹽一斤溞以土龍汁浥浥納竹筒中一
斤加硝石三兩漆固口埋地中深三尺十五
日成水
鹵鹹水
治鹵鹹溞以淳酒令浥浥納鐡器中炭火上
熬之三日三夜赤出治之納竹筒中一斤加
硝石二兩漆固口埋地中入三尺十五日成

水名曰金溜液
鐡華水
取鐵華治之以雲英鹽水溞令浥浥納竹筒
中一斤加硝石二兩漆固口納瓶醋中
埋入地三尺四十五日成水名曰玄靈金慈
汐水可以仙
鉛釭水
以五勺蜚霜雪以合金翁華粉溞以雲英鹽
水令浥浥納竹筒中一斤硝石二兩漆固口
置瓶醋中埋入地三尺以馬通火煴之

三十日成水
釭水
治積雪溞以黄輕水銀令浥浥率一斤釭粉
用水銀三兩納竹筒中漆固口置瓶醋
中埋入地三尺馬通火煴三十日成水名曰
流靜深邃處按此方合萬无不成也
髙起曰當先投漬酒五石於所止流水之中
若地無流水當作井和上投酒於井中以鎮
地氣令學者皆飮食此水也發火嬴火也頓
火之者令糠火至際一寸也傳授神經皆約

齋盟用金魚一兩玊龍銀鐶以代剪髮㰱血
之誓令世無此物又不可虚涉乖儀令謹撫
青布四十尺以准金魚之信帛絹四十尺以
承銀環玊龍之約並奉有經之師師當將散
施山栖之客不得自割以爲身用所以明天
約也永無私矣違盟則四極有法也
作丹忌日
春戊辰夏丁已戊申已巳丑未辰秋戊戍已
玄辛玄庚子冬戊寅巳卯癸酉未戌及壬丙
戊丁玄土戊癸辛已日建日殺反支无季孟

仲季月收閉晦朔上朔八魁徃亡留後日皆
凶作藥不成矣作六一泥亦須擇日即吉


三十六水法





