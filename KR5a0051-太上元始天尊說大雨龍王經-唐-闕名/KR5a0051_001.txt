










四經同卷辰十
　太上元始天尊說大雨龍王經
　太上護國祈雨消魔經
　太上洞淵北帝天蓬護命消災神呪經
　太上洞淵辤瘟神呪妙經
太上元始天尊説大雨龍王經
爾時
元始天尊成就五方國土若有善男子善女
人國土成就與諸大衆轉讀念誦是經受持
供養時旱則雨風來止善男女隨有國土其

中衆生受持讀誦書寫解說聴受此經者當
知此人善神法力常加衛護何以故法典之
中有諸聖力能爲衆生廣開濟度是時天尊
悉爲宜說
天尊大慈念　普爲諸衆生　道言諸功德
微妙難思議　有求皆應感　甘雨倐然施
勤勤即隨念　萬法皆如斯
道言男女善人讀誦書寫龍王經者爲諸大
衆之所稱讃若有國土祈雨者六齋之日當
於淨上嚴潔灑掃燒香供養禮拜稱善祈請

天尊應感即召龍王降雨消災普得甘潤即
說龍王名曰
清淨龍王　大地龍王　法海龍王　妙羅龍王
修吉龍王　受愛龍王　大海龍王　烈厲龍王
淨目龍王　師子龍王　蠡聲龍王　金色龍王
金明龍王　黒𩬊龍王　大雨龍王　天師龍王
雷電龍王　九江龍王　水帝龍王　翅羅龍王
娑山龍王　大梵龍王　願受龍王　伊羅龍王
降雨龍王　恒河龍王　妙法龍王　天華龍王
寳蓋龍王　甘露龍王　仙眞龍王　淨月龍王

非人龍王　有德龍王　天降龍王　地降龍王
左右龍王　白虎龍王　青色龍王　龍鱗龍王
尊聖龍王　眞聖龍王　𨶒羅龍王　上帝龍王
黃色龍王　法門龍王　變化龍王　千萬龍王
諸天龍王　感天龍王　感地龍王　威德龍王
法身龍王　念經龍王　雨水龍王　四大龍王
達利龍王　頂拜龍王　大法龍王　妙德龍王
無上龍王　國主龍王　太上龍王　道德龍王
宣化龍王　眞人龍王　老君龍王　家令龍王
如是諸龍王聞是稱善即現感通興騰雲雨

遍洒人問救彼焦枯悉得生發免其時害無
損禾苗川瀆流通河源注潤是經功果難可
稱揚濟度群生有兹聖力若有善男子善女
人能爲國界巡邑方里遭其旱涸時雨愆期
隂陽不調人民惶恐當爲書窵嚴淨受持請
髙德法師建立道塲旙花供養轉讀此經當
得上徹天垂甘雨地湧靈泉草木滋榮田疇
豐稔人無憂戚歳保乂寧災沴永消土地常
吉家門歡樂福利無窮萬善裝嚴百神敬護
雨澤既足當發䖍心上荷通靈常隨念誦時

諸大衆聞說是經喜躍奉行作禮而退

太上元始天尊說大雨龍王經







