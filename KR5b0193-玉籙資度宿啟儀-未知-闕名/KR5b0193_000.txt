








三儀同卷率一
玉籙資度宿啓儀
玉籙資度解壇儀
玉籙資度設醮儀

玉籙資度宿啓儀
法事如式
各禮師存念如法
請宣神呪
東方

九炁青天明星大神煥照東方洞映九門
轉燭陽光掃穢除氛開明童子號曰玄卿
備衛我軒上對帝君收魔束妖討捕𠒋羣
奉承正道赤書玉文九天符命攝龍驛傳
普天安鎭我得飛仙
南方
三炁丹天煥景流光熒星轉燭洞照太陽
上有赤精合契虚皇開明靈童號曰華房
總統火兵備守玉堂斬邪束妖翦截魔王
北帝所承風火莫當流鈴交煥翊衞壇場

正道流行敢有巴狂我享上功坐運魁罡
億劫長存保天無疆
西方
七炁素天太白流精光耀金門洞照太冥
中有素皇號曰帝靈保神安鎭衛我身形
斷截邪源王道正明宮殿整肅三景齊并
道合自然飛升紫庭靈寳符命普惠萬生
元皇正炁來合我身功加一切天地咸寜
北方
五炁玄天元始徘徊辰星煥爛光曜太微

黑靈尊神號曰層威統冠飛天仙裙羽衣
備衛五門檢精捕非敢有干試豁落斬摧
玉符所告神眞八威邪門閉塞正道明開
映照我身三光同輝策空駕浮舉形仙飛
中央
一炁黄天調理乾坤陶鎔隂陽總統玄眞
鎭星吐輝流煥九天開光童子號曰天璘
元炁陽精燄上朱煙洞照天下及臣等身
百邪摧落殺鬼萬千中山神呪普天使然
五靈安鎭身飛上仙

鳴法鼓二十四通
無上三天玄元始三炁太上道君召出臣身
中三五功曹左右官使者左右捧香驛龍騎
吏侍香金童傳言散花玉女五帝直符直日
香官各三十六人出出者嚴装顯服冠帶垂
纓關啓玄壇土地方域神眞臣今宿啓吿齋
建壇蕆事謹奏爲入意其諸情悃巳録吿聞
願得
太上至眞道炁靈寳慧光下降流入臣等身
中令臣所啓之誠速逹徑御

至眞無極大道三清上聖昊天金闕玉皇上
帝東極慈尊青玄上帝道前
請稱法位
具位(臣)姓某等今故燒香願以是香功德上
願
某靈鳯馭凌霄鸞軿汎景登神快樂證果逍
遥普爲
皇帝陛下
皇太子殿下藩屏王矦土地官長臣等三師
五友異代學眞谷隱巖樓門徒祭酒以至三

軍萬姓天下人民動植飛潜無邊含識皈身
皈神皈命
太上十方靈寳自然至眞無極大道特乞赦
原臣等三業六根無邊罪犯得離三災五苦
八難九戹之中身得道眞歌詠太平同濟仁
壽逍遥無爲永與道合所啓玄感應聲上御
至眞無極道前
知磬舉起敬賛
唱十方
禮足各長跪皈命懴悔

(臣)法衆等志心皈身皈神皈命
十方無極大道太上靈寳天尊恭望洪慈洞
垂巨澤普降洪恩臣聞混元祖炁常清靜以
爲宗玉籙儀文匪齋盟而莫格將感通扵上
聖先蕩滌於纎瑕庶竭忱誠以資冥福猶慮
臣等智淪象罔識染紛葩精氣神混合之眞
業山未破身心口流吹之妄定水俄波動積
過尤無邊無量仰祈矜憫俯賜赦原使臣等
奏對無魔存思合道㑹萬眞於
帝所集百福於齋壇某靈證果登福境以澄

神家國承庥保
瑶圖而永固臣法衆等志心稽首禮謝
無上至眞三寳
知磬舉三啓頌
三禮
重稱法位
具位(臣)姓某謹同誠上啓
太上無極大道元始天尊太上道君大上老
君昊天玉皇上帝紫微北極大帝紫微天皇
大帝后土皇地祇東極青華大帝南極長生

大帝無上玉帝玉虚上帝東華南極西靈北
眞玄都玉京金闕七寳瓊臺紫微上宮靈寳
至眞明皇道君十方巳得道大聖衆至眞諸
君丈人大慈大悲救苦眞人救度眞人大惠
眞人注生眞人普救眞人香林㑹中法解眞
人三十六部尊經玄中大法師三天大法師
靈寳經籍度三師眞君正一嗣系女三師眞
君三界官屬一切眞靈臣等社櫟散材井梧
弱質親承道紀慨入室之悠悠快覩玄樞斯
面牆之鬰鬰莫撫煙霞於駒谷徒玩日月於

雞窓教出始青惟抱宣符之切科尊太素懼
貽布憲之嚴倘非誓地以立功曷克承天而
𥙷過(臣)欽奉
綸音崇修玉籙資薦某靈增崇天福按如詞
旨備極精誠淬礪丹衷磨礱素悃遵紫陽金
匱之祕依蒼極玉籙之玄門列十華壇周四
界法天象地三乘羅鵷鷺之班呼隂召陽九
奏降龍鸞之御藹飛煙於蘭鼎騰彩霧於芝
篝旌葆翩翻旛花揺曵自某日爲始謹依科
範啓建玄壇恩惟

三寳道師九幽教主垂慈鑒映省覽所陳敕
勒三洞仙靈靈寳官屬青玄僚佐黄籙班聮
監齋侍經衞壇護道社令工地應感靈祇恊
力同心掃妖氛於内外通誠逹信契影響於
天人令臣等百體清明三關調泰凝眞端息
融妙炁於丹廬㑹道運神挹靈光於玄座羅
敷洪澤資薦神靈庶齋福以周圎俾法輪而
興轉明晨行道續更啓聞
知磬舉智慧頌
告符蕳

存神焼香
香官使者左右龍虎君侍香諸靈官當令臣
向來宿啓建壇之所自然生金液丹碧芝英百
靈衆眞交㑹在此香火鑪前上願
天鑒中心風清下土玉振金聲之合序瓊輪
羽蓋之臨軒成就朝修旁流冥福十方仙童
玉女接侍蘭煙傳臣向來所啓之誠速逹徑
御
至眞無極大道三清上聖昊天金闕玉皇上
帝東極慈尊青玄上帝道前

出堂頌

玉籙資度宿啓儀










