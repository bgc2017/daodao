








七經同卷傷四
　太上老君說救生眞經
　太上老君說消災經
　太上太清天童䕶命妙經
　太上太清皇老帝君運雷天童隱梵仙經
　太上老君說安宅八陽經
　太上老君說補謝八陽經
　太上說十錬生神救䕶經

太上老君說救生眞經

爾時
太上老君與八千徒衆在紫微宫中瑠璃七
寳殿上廣說妙法讃歎世間中國男子女人
光如日月持齋存念眞經所有非災横禍盡
乞消除廣布受生延年益筭千𡨚和釋萬惡
潜藏災害不生禍亂不作罪障消沉福祥臻
集爾時
太上老君敕令六甲六丁守護受經之人常
使永無殃咎疾病不侵四時平善八節康寧

盜賊潜藏妖恠伏匿念誦此經一七偏至二
七徧乃至三七徧功徳無量慕道皆成常令
耳目聦明身强體輕爾時
太上老君說此眞經救生保命永無災障生
生過道世世逢眞若能抄冩此經受持供養
永保平安夀筭延長咸仰皈依信受奉行
太上老君說救生眞經














