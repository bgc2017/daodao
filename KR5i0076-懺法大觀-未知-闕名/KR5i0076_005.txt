






重刋道藏輯要
懴法大觀巻三
太上玄靈保命延生大梵斗姥心懴
開玄闡秘宏教眞君柳守元敬撰
開斗讚
稽首先天大梵王宏慈海願普無疆綱維分野廿八宿
提挈三十六天罡七豕雙麟威赫赫四頭八臂穆皇皇
常垂法力消災刼廣運神通拯禍殃萬類生成由宰制
九天號令任施張微臣感戴無終極皈命皈神禮巨光
淨口神咒

出納之門上下有神吉凶之戸炁津常存吾今朝禮
一念存眞㑹集萬聖叩之必聞急急如
太上律令勅
淨心神咒
天玄天玄眞一自然去邪歸正惟思靜專一身之主
萬法之先定而不可測動而那可言(臣)今表裏靜引
我拜帝前急急如
太上元始律令勅
凈水神咒
太一之精洞玄之靈能生萬物能滌羣情吾今灑處

天地澄淸急急如
太上律令勅
開天地秘章
洞虛玄元滉朗無邉八方正氣混合自然靈寶符命
普吿九天豁落答那洞罡神仙斬絕惡鬼掃蕩妖煙
中山神咒元始靈篇吾誦神集天地回旋三元五嶽
八海朝元魔王束首眞聖衞軒兇穢消散道德成全
急急如
太上老君律令勅
北極靈章

北極璇璣中天魁罡經緯天地運轉陰陽德出萬聖
位列九皇掃除惡穢普告吉祥喉舌之司陀羅擎羊
雷門十二開指生光生物覆世振作紀綱吾總樞柄
永鎭坎方龜蛇合體龍虎成行神劎一下斬絕魔王
急急如
玉虛師相仁威上帝律令勅
安神靈章
杳杳冥冥混合無形玄元始炁天地人靈道非常道
名無定名空洞凝結眞妙化生旣分五正始屬七星
(臣)今蕩滌内外澄淸功德圓滿魂魄自甯急急如

天皇大聖老君律令勅
北斗玄妙品靈章
北斗七星朝拱二尊隨時運建應炁常存天皇大帝
紫微玄辰光明燭世大若車輪閉人死戸開人生門
二炁之化五行之君上朝元始下覆崑崙自子至午
十二時辰請必免罪誦可䝉恩天罡掌握輔弼絲綸
三官聽命五帝衞眞庚申甲子本命生辰隨力章醮
福自臻身三千大將二萬靈神作惡减算造善益津
能淸七魄能制三魂朗誦玄咒掃蕩妖氛急急如
紫微大帝律令勅

北極尊帝靈章
北斗九君乃天地根扶危解難有方便門十二時屬
三元炁存斡旋造化成就天人罡神指處鬼宿停輪
吽鉢呵叱光遍乾坤漸樂和叱掃蕩妖氛今夕凝結
拘魄朿魂内外淸凈表裏更新三尸安位九靈守眞
以合大聖混沌自分凡有祈請一一遂聞急急如
太上元老天主律令勅
北斗九宸靈章
北斗九宸中天大神上朝金闕下覆崑崙調理綱紀
統制乾坤大魁貪狼巨門祿存文曲廉貞武曲破軍

高上天皇紫微帝君大周天界細入微塵何灾不滅
何福不臻元皇正氣來合我身天罡所指晝夜常輪
法末小臣好道求靈願見尊義永保長生三台虛精
六湻曲生生我養我護我身形魁𩲃𩵄䰢魓𩳐魒[鬼*尊][鬼*帝]
急急如
元皇上帝律令勅
至心皈命禮
西天竺國大智光中眞空妙相法王師無上玄元天母主金光
爍處日月潛輝寶杵旋時鬼神失色顯靈踪於塵世衞聖駕於
閻浮眾生有難若稱名大士尋聲來救苦大悲大願大聖大慈

聖德巨光天后摩利攴天上帝圓明道姥天尊(一拜)
(大眾跪誦心經一遍)
太上玄靈斗母大聖元君本命延生心經
老君曰斗母上靈光圓大天寶月中有騫樹色瑩琉璃玉免長
生搗鍊大藥凡天地氣運休否日月星辰錯行雨暘晦明不時
風寒暑濕不節亢旱水火疫癘凶灾至如刀兵蟲蝗妖精鬼怪
疾病傷生諍訟橫撓種種不祥悉皆乖氣所致斗母降以大藥
普垂醫治之功爕理五行升降二氣解滯去窒破暗除邪愆期
者應期失度者得度安全胎育治療病疴潤益根荄暢囘氣候
生成人物煉度鬼魂散禳百結資補八陽輔正全眞召和延祚

位尊斗母職重天醫生諸天眾月之明爲北斗眾星之母斗爲
之魄水爲之精主生人身光凝性水眾水一月眾月一光有情
無情均禀靈光道氣一一資其生養護衞恩深德重皆莫能知
是以人生面有七竅内應乎心魄有七眞受魄於斗斗母尊號
曰九靈太妙白玉龜臺夜光金精祖母元君又曰中天梵炁斗
母元君紫光明哲慈惠太素元君金眞聖德天尊又化號大圓
滿月光主又曰東華慈救皇君天醫大聖應號不一主治中天
寶閣祖劫在玄明眞淨天修行玄靈妙道勤奉
元始至尊慧香氤氲智燈朗耀每發至願願生聖子補裨造化
統制乾坤願力堅固終始如一因沐浴於九曲華池中湧出白

玉龜臺神獬寶座斗母登於寶座之上怡養神眞修煉精魄冲
然攝氣氣入玄玄運合靈風紫虛蔚勃果證玄靈妙道放無極
微妙光明洞徹華池化生金蓮九苞經人間七晝夜華華池中
光明愈熾愈盛其光一時上勝九華天中化成九所大寶樓閣
寶樓閣之中混凝九眞梵炁盾然成章文曰[鬼*尊][鬼*帝][鬼*摩][鬼*尼][鬼*達]𩳓𩲍
[鬼*鉢][鬼*叱]前有天罡光敷秘字文曰𩳀[鬼*爾](音痴其)芒角炓(音料)然是九章生神應
現九皇道體一曰天皇二曰紫微三曰貪狼四曰巨門五曰祿
存六曰文曲七曰廉貞八曰武曲九曰破軍天皇紫微尊帝二
星居斗口娑羅上宫眞光大如車輪得見之者身得長生位證
眞仙永不輪轉二星分作餘暉爲左輔右弼爲擎羊陀羅神化

無方總領玄黃正氣七元星君斡運隂陽造化功霑三界德潤
羣生其功德力不可思議夫修煉九還七返大丹者持此頓悟
玄關靈光現前三十九節自然生榮了證太玄三一之道知守
本來具足之理堅固眞身更能精修大定乃至形神俱妙與道
合眞飛昇玉京逍遙自在如此則劫劫生生玄祖宗親皆得解
脫同受玄恩濟度存亡此爲深妙皈心持奉靜處璿璣内景無
漏於六根外景不淪於萬有湛然淸淨道在目前頂禮眞形恭
敬咒曰玄靈節榮永保長生太玄三一守其眞形五臟神君各
得安甯魁𩲃𩵄䰢魓𩳐魒[鬼*旭][鬼*呼]急急如律令
啟請

仰啓紫雲闕慈光聖慧尊
仰啓碧羅天無上圓明主
仰啓璿璣宇九光諸宸曜
(以上三稱三拜大眾俱要淸揚緩舉逐字觀想各句起落五體投地啓請後各平身站立用獻香花燈水)
恭上寶香
竊惟香者瓊宫凝瑞桂窟鍾靈發揚七寶之菁華凝結一元之
眞氣祥煙繞處赫奕垂威願焚香於獸鼎遥攀駕於龍車捧玉
皈依潔誠供養
浮香遠覽天尊(三稱)
恭獻仙花

竊惟花者閬苑傳春蕭臺結露發玉文之綺媚舒朱寶之芬英
星懸電彩獻千葩珠戶金房呈五瑞手持仙蕊耀丹庭散花十
方旋寶杵捧玉皈依潔誠供養
寶花圓滿天尊(三稱)
恭酌明水
竊維水者金宫啟潤銀漢分流源從碧海之中湧出絳河之内
析支𣾀派廣開利濟於無窮帶地包天大顯玄通於莫測眞修
簡易矢念淸明捧玉皈依潔誠供養
玉泉流潤天尊(三稱)
恭具慧燈

竊惟燈者銀釭結蕊丹燄凝葩顯太虛不夜之瓊光普靑玄現
生之藜象煌煌輝朗九天精赫赫中存八極氣明通三界威耀
十方捧玉皈依潔誠供養
慧炬普明天尊(三稱)
(凡一懴士前卽設香花水燈四供獻則齊獻其贊語有主職則主職白之捧玉句同聲進誦如無主職則立單首者白之)
末句同聲)
法眾䖍誠稱揚睿號(單首白)
大聖先天圓明道姥大天尊(九遍畢按磬一下再稱揚)
大聖北斗九宸解厄大天尊(九遍畢擊磬一聲住誦單首跪白下文)
爾時

攴天上聖斗姥慈尊在白玉龜臺金蓮座上放無極光明照無
極世界觀無極眾生受無極苦惱宛轉塵寰不能解脫斗姥
發大慈心興普救願卽說如是廣大圓滿玄靈應化無礙大神
通大陀羅尼神妙章句陀羅尼曰南無囉怛哪怛囉夜耶怛你
野他曷伽嘛[口*枲]嘛伽嘛[口*枲]阿陀嘛[口*枲]攴叭囉嘛[口*枲]摩訶攴叭囉
嘛[口*枲]唵怛陀哪嘛[口*枲]嘛哩攴耶嘛[口*枲]南無沙都(音得)諦囉嘿哂囉嘿
哂[牟*含](閉口作聲)薩嚩薩怛嚩難吒薩嚩怛囉薩嚩婆喻叭奈囉費避瓢
沙嚩賀南無三盤陀没多喃唵嘛哩唧[口*芒]娑訶(大眾跪誦九遍)
至心皈命禮(以下俱用至心皈命禮貫各句起落同聲稱念逐句投地拜畢平身)
瑶天紫極摩利攴天上帝圓明道姥天尊(三拜)

處無自然金闕三寶上帝
龍漢聖父周御國王天尊
龍漢聖母紫光聖德天后
日宫天子鬱儀陽曦帝君
月華天女太素結璘皇君
玉斗左宫勾陳天皇大帝
玉斗右宫北極紫微天命
中天大聖七元解厄星君
南斗主政六司注算星君
東西中正三斗星君

玉斗左右輔弼星君
三台華葢朗照星君
金木水火土德星君
十二宮辰對照星君
六十甲子運轉星君
玄都十一大曜星君
二十八宿分野星君
當生本命元辰星君
周天河漢列宿羣眞
至心皈命禮(大眾立誦)

天上修羅交戰曰人間劫火洞炎時四頭應化現神通八臂垂
雄施道力常遊日月二天前獨救刀兵三界内威光赫奕妙相
圓明接引羣生超離諸苦太虛有盡本願無窮大悲大願大聖
大慈九天雷祖大帝日宮太陽帝君月府太隂皇君聖慧先天
斗母紫光金尊聖德奎光天后摩利攴天正法王無上玄元大
行梵炁天母天父天皇大帝(一拜)
心咒九遍(立誦)
諸寶號(立誦開首瑶天紫極一號用皈命禮句貫餘號接誦不念皈命禮句誦畢移步繞壇接誦下寶誥自單未)
起持爐繞道緩步觀想)
至心皈命禮(繞誦一遍)

一炁梵天三光聖母駕遊日月二宮前勅賜雷霆大法主威光
赫奕妙相圓明接引羣生超離諸苦大悲大願大聖大慈聖德
巨光天后圓明道姥天尊
心咒九遍(繞誦)
諸寶號(繞誦一遍共繞壇三匝誦完仍人單要恰好歸班不得凌躐脫落上分跪立行三層合三光三台之義)
諸法眾等各各長跪謹運一心哀求懴悔(單首宣白此句下用引磬一句
一擊緩誦)
混沌初分兩儀奠位輕淸屬天重濁成地絪緼化生眞性伊始
藴以胞胎百骸斯具參列三才惟人最貴昧⬤本原心爲形累
耽滯聲色迷惑有無縱無明性造十惡業六塵徧𣑃三業縈纒

肆意任心曾無覺悟陰罪陽過日積月深背道違眞順邪棄正
舉心運念動結愆尤如是等罪無量無邊捨兹身命合墮三塗
億劫飄沈周迴生死復於現世受種種病憂悲苦惱日夜相煎
業識昏迷塵根縛着障於道法不得熏修今遇
太上玄靈斗母延生經咒大能滅除如是罪愆故於今日至心
誦持歸向
九靈太妙白玉龜臺夜光金精祖母元君中天大聖九辰道君
共天星斗列曜羣眞發淸淨心崇玄靈教與諸道眾首露罪愆
力求懴悔畢竟消除惟願
紫光金尊攴天上聖神力䕶持威光照見降流眞炁貫注我身

俾令捨除結習修諸妙行具解脫門識圓明性了悟生死深入
山林湛然淸淨靈光現前三十九節自然生榮了證太玄三一
之道知守本來具足之理堅固眞身精修大定乃自形神俱妙
與道合眞飛昇玉京逍遙自在遊行三界身入金門親承供養
斗母慈尊徧顯神通廣施法力刼劫宗親皆能解脫共受玄恩
濟度存亡與諸有情同登正覺
懴悔已竟宏願宜立法眾䖍誠歸命信禮(單首白)
先天大梵斗母尊願我早斷沈迷業
先天大聖斗母尊願我速具淸淨心
先天大道斗母尊願我早發精修志

先天大行斗母尊願我速貞堅固力
先天大光斗母尊願我早破煩惱障
先天大法斗母尊願我速降暴惡魔
先天大智斗母尊願我早通玄妙訣
先天大慧斗母尊願我速證光明藏
先天大慈斗母尊願我早行諸方便
先天大悲斗母尊願我速滿功德林
先天大力斗母尊願我早建演法幢
先天大願斗母尊願我速成無上道
(前六願緩誦後六願急誦至末一句便伏單誦每願一拜只擊引磬不必用魚)

至心皈命禮
西天竺國大智光中眞空妙相法王師無上玄元天母主金光
鑠處日月潛輝寶杵旋時鬼神失色顯靈踪於塵世衞聖駕於
𨶒浮眾生有難若稱名大士尋聲來救苦大悲大願大聖大慈
聖德巨光天后摩利攴天大帝圓明道姥天尊(一拜)
囘向
伏願一念感通圓明洞鑒九皇昭格廣施溥博之恩列曜高臨
密賜慈悲之澤上祝聖夀天齊皇圖地久四裔效順以來王
萬姓安居而樂業陰陽順序三光全而寒暑平風雨應時五穀
熟而人民育福資萬有恩被十方次俾(臣)等三業六根悉䝉洗

蕩千愆萬過俱獲消除永禳未兆之灾茂錫將來之慶已往之
祖宗父母咸皈道以超昇現在之眷屬親疏共受禧而康泰動
植遂生成之德飛潛陶化育之機五道開明九幽罷對謹抒丹
悃仰頼玄恩稽首皈依
無極大道心期通感目注雲霄爲上良因再申稱念
慈光曹照天尊(三稱)
九光上曜天尊(三稱)覃恩不可思議功德
收讚
三光聖母法力無邉度賢度聖度人天九地仰莊嚴
朝禮周全福夀永綿延(叠句)

大聖先天道姥大天尊(三稱)
三皈依(大眾同唱起伏三拜)
自皈依道當願眾生常侍天尊永脫輪廻
自皈依經當願眾生生生世世得聞正法
自皈依師當願眾生學最上乘不落邪見
太上玄靈保命延生大梵斗姥心懴(全)
	
	
	
	

	
	
	
	
	
	
	
	
	
	

太上碧落洞天戡航靈感度世寶懴
玉府闡教妙達眞人孟珙敬撰
起讚
南海慈航觀世音尋聲救苦妙無倫威光遍照三千界
甘露頻施億萬春度盡眾生始證佛洪慈大願海同深
海同深無礙大悲心現身說法接引羣生今朝敬設
蘭場醮惟望恩光一鑒臨提度有緣人
大聖慈航普度大天尊(三稱)
淨心神咒
太上台星應變無停驅邪縳魅保命護身智慧明淨

心神安甯三魂永久魄無喪傾
淨口神咒
丹朱口神吐穢除氛舌神正倫通命養神羅千齒神
⬤邪衞眞喉神虎賁炁神引津心神丹元令我通眞
思神鍊液道炁常存
淨身神咒
靈寶天尊安慰身形法子魂魄五臟玄冥靑龍白虎
隊仗紛紜朱雀玄武侍衞我眞
安土地神咒
元始安鎭普告萬神嶽凟眞官土地祗靈左社右稷

不得妄驚囘向正道内外澄淸各安方位備守壇庭
太上有命搜捕邪精䕶法神王保衞誦經皈依大道
元亨利貞
淨天地神咒
天地自然穢氣分散洞中玄虛晃朗太元八方威神
使我自然靈寶符命普吿九天乾羅怛那洞罡太玄
斬妖縛邪度人萬千中山神咒元始玉文持誦一遍
⬤病延年按行五嶽八海知聞魔王束首眞聖衞軒
兇穢消散道德成全
金光神咒

天地玄宗萬炁本根廣修億劫證吾神通三界内外
惟道獨尊體有金光覆映吾身視之不見聽之不聞
包羅天地養育羣生誦持萬遍身有光明三界侍衞
五帝司迎萬神朝禮役使雷霆鬼妖喪膽精怪亡形
内有霹𩆝雷神隱名洞慧交徹五炁騰騰金光速現
覆護眞人
祝香神咒
道由心洽心假香傳香爇玉鑪心存帝前眞靈下盼
仙斾臨軒令(臣)關吿徑達九天
伏以

心印菩提玄釋本皆無異眞空妙有佛仙實亦同源懸牟尼之
寶珠凝從神氣煉金丹而證果得自虛無體不外乎身心理同
歸於性命然而一人兼備千古爲難故由佛而玄則推斗帝由
玄而佛端重慈航緬惟
圓通自在天尊救苦觀音大士心經一巻開萬年觀法之宗法
界三千輝七寶蓮臺之座神通莫測功德難名諸仙多列門牆
大聖無分畛域(弟子)等眾宿世不無業障現生儘多衍尤在昔
䝉恩何能記憶及今皈命願乞消除兹當吉慶之辰特建齋明
之醮爰偕道侣䖍設香花淸潔瑶壇先延列聖
九天玄祖大天尊

三淸三境大天尊
昊天玉皇大天尊
后土掌劫大天尊
攴天上聖大天尊
勾陳天皇大天尊
北極紫微大天尊
日月兩曜大天尊
東華木公大天尊
西池金母大天尊
南極長生大天尊

靑玄救苦大天尊
貞明雷祖大天尊
玉虛師相大天尊
西極昭化大天尊
三元三品大天尊
南丹紀夀大天尊
都天慈救大天尊
東岳仁元大天尊
更生永命大天尊
伏魔靈佑大天尊

靈華太𡻕大天尊
靑陽啓派大天尊
飛行救劫大天尊
純陽妙道大天尊
天醫妙濟大天尊
貞白好生大天尊
覺源掌壇宏教眞君
覺源護法宏濟眞君
三十六洞天得道眞官
七十二福地得道眞官

覺源守壇大惠眞人
當境城隍顯佑尊神
鄉坊里域社令尊神
悉仗眞香普同供養
讚
萬古禪玄祖祥雲䕶普陀弱水飛濤湧層巒聳翠阿
香山有道姥菩提宻囉哆救人兼救物年數幾知多
慈光燭三界洪願一彌陀齋壇迎法駕靈感戴婆娑
大聖慈悲響應大天尊(三稱)
拜請

慈航道姥尊觀世音眾等竭志勵齋明
拜請
慈航道姥尊觀世音法壇頫顖迓來臨
拜請
慈航道姥尊觀世音瑞光縹緲駐慈雲
拜請
慈航道姥尊觀世音楊枝大地盡生春
拜請
慈航道姥尊觀世音碧蓮瓶内遠香聞
拜請

慈航道姥尊觀世音白鸚靈慧報好音
拜請
慈航道姥尊觀世音善才隨駕降凡塵
拜請
慈航道姥尊觀世音龍女指導步虛聲
拜請
慈航道姥尊觀世音壇開七覺度迷津
至心皈命禮
莊王毓秀受帝命而誕生教闡南洋奉勅旨而救劫尋聲感應
動念垂慈聖德昭彰玄功莫測幽顯昭甦而䝉恩濟度品物咸

賴而荷惠生成外道仰依邪魔皈正大悲大願大聖大慈尋磬
救苦救難隨心消厄消災碧落洞天帝主圓通自在天尊
(弟子)等眾伏聞
普門妙品感應記在法華聞思精修圓通證由梵耳楊枝灑處
施甘露於羣生蓮座觀時蔭慈雲於法子緬惟
慈航大士以西天玉國之根苗爲佛土莊王之令嗣分眞化炁
適根柢於南宫闡教濟人更爭光於西母陰陽渾合人第知證
果於坤而未知托始於乾隱顯難窮世祇見宏教於佛而罕識
前隸於仙艱苦遠𢟍百千救度何止億萬未嘗以目代耳而觀
則曰音妙能隨地現身而自無不在非擁聖德曷證菩薩仰溯

慈心倍深依慕爰偕大眾俯首齋壇共矢冰兢五體投地
至心朝禮
金枝玉葉圓通自在天尊
夢月誕生圓通自在天尊
㝛善廿世圓通自在天尊
巾幗偉人圓通自在天尊
華綺弗迷圓通自在天尊
藜藿甘啖圓通自在天尊
割愛學道圓通自在天尊
銳意入山圓通自在天尊

萬千苦行圓通自在天尊
百折不回圓通自在天尊
賊魔不動圓通自在天尊
白衣教主圓通自在天尊
沙彌尊者圓通自在天尊
大悲大願圓通自在天尊
大慈大仁圓通自在天尊
如來衣鉢圓通自在天尊
釋門砥柱圓通自在天尊
紫竹林中圓通自在天尊

寶蓮座上圓通自在天尊
開悟後人圓通自在天尊
善誘比邱圓通自在天尊
尋聲救苦圓通自在天尊
愍一切類圓通自在天尊
無量度脫圓通自在天尊
乾元聖父妙莊國天王尊
坤靈聖母普淨法明元君
承宣左右善才慈惠眞人
侍拂几筵龍女玉華仙姬

大慈大悲大德眞人
大慈大悲大惠眞人
大慈大悲大感眞人
大慈大悲大順眞人
大慈大悲大公眞人
大慈大悲大正眞人
普陀得道諸大眞人
南海得道諸大眞人
讚
香山道姥度世婆心圓通法力妙難尋慧照悉聞音

甘露淸冷火宅變瓊林
大聖尋聲救苦大天尊(三稱)
寶誥一遍
(弟子)等眾伏聞
紫竹林中接引常宏大願金蓮臺上淨土亦助往生紀阿彌陀
佛之經位居左輔遊極樂西方之境心憫中華緬維
慈航大士𨶒浮救苦刻遍世界三千歴劫度人超⬤羣倫億萬
無民弗仁無物弗育充家國而天下擴中域而遐荒萬方救苦
濟羣生七覺開壇宏大化聞聲赴感叩若洪鐘動念儀神㨗於
桴鼓比之日月經天無方不照擬以百川灌海何地弗周界沾

甘露盡生光得庇楊枝結道果頌之莫罄神通佩之難忘恩澤
恭偕大眾俯首齋壇共矢冰兢五體投地
至心朝禮
香山慈姥圓通自在天尊
寶筏度人圓通自在天尊
紫府分眞圓通自在天尊
瑶池屏翰圓通自在天尊
海願無涯圓通自在天尊
洪誓無邊圓通自在天尊
普陀留蹟圓通自在天尊

落茄顯聖圓通自在天尊
現身說法圓通自在天尊
隨方接引圓通自在天尊
曲成仙佛圓通自在天尊
三洲感應圓通自在天尊
七覺開壇圓通自在天尊
十極慈尊圓通自在天尊
念珠化鶴圓通自在天尊
蓮臺昇坐圓通自在天尊
瑞相端嚴圓通自在天尊

甘露頻施圓通自在天尊
人我無相圓通自在天尊
普天叨蔭圓通自在天尊
教闡南洋圓通自在天尊
化行九土圓通自在天尊
超提冥界圓通自在天尊
拔盡沉淪圓通自在天尊
乾元聖父妙莊國王天尊
坤靈聖母普淨法明元君
承宣左右善才慈惠眞人

侍拂几筵龍女玉華仙姬
大慈大悲大慧眞人
大慈大悲大理眞人
大慈大悲大光眞人
大慈大悲大權眞人
大慈大悲大孚眞人
大慈大悲大開眞人
三十六洞天諸大仙眞
七十二福地諸大仙眞
讚

慈雲慧雨遍覆三千現身說法利人天仙佛結良縁
普度無邊苦海化靑蓮
大聖隨心消厄大天尊(三稱)
寶話一遍
(弟子)等眾伏聞
道高則法力無邊德重則百邪遠避四頭八臂斗主顯赫奕之
威千手千瞳碧落現輝煌之相本殊途而異轍若相得而益彰
變化各有難窮救度總歸一致緬惟
慈航大士運悲心於六趣之中大仁大惠著法力於三界之内
乃武乃神號令雷霆役使水火魍魎魑魅化灰蓬水怪山精隨

攝制登斯民於仁夀率土銜恩超鬼類於酆都冥囚悉脫堪擬
妙相於凖提隱助法食於地藏上天下地界無弗周出有入無
神能悉貫妙德難思靈通罕及旣曠劫以受恩敢忘恩而負德
恭偕大眾俯首齋壇共矢冰兢五體投地
至心朝禮
無量光明圓通自在天尊
普垂教澤圓通自在天尊
千眼洞照圓通自在天尊
千手護持圓通自在天尊
入三摩地圓通自在天尊

放大威光圓通自在天尊
作佛津梁圓通自在天尊
曲垂造就圓通自在天尊
默助布施圓通自在天尊
有感必孚圓通自在天尊
謦欬響應圓通自在天尊
超提黑海圓通自在天尊
援拯血湖圓通自在天尊
奠定風濤圓通自在天尊
消除災難圓通自在天尊

轉移凶曜圓通自在天尊
節制十王圓通自在天尊
驅滅孽龍圓通自在天尊
廣錫麟嗣圓通自在天尊
諸魔聽命圓通自在天尊
周行萬國圓通自在天尊
輔教三天圓通自在天尊
逍遙十善圓通自在天尊
人天仰從圓通自在天尊
乾元聖父妙莊國王天尊

坤靈聖母普淨法明元君
承宣左右善才慈惠眞人
侍拂凡筵龍女玉華仙姬
大慈大悲大化眞人
大慈大悲大甯眞人
大慈大悲大度眞人
大慈大悲大果眞人
大慈大悲大行眞人
大慈大悲大章眞人
五岳名山得道仙官

守山靖壇諸大靈官
禮拜甫週稱揚已罄憫念羣生謹當皈命
皈命
慈航救苦尊救此群生苦(苦甚麽)願救三災四煞苦
皈命
慈航救苦尊救此羣生苦(苦甚麽)願救五衰六極苦
皈命
慈航救苦尊救此羣生苦(苦甚麽)願救七傷八難苦
皈命
慈航救苦尊救此羣生苦(苦甚麽)願救九厄十⬤苦

皈命
慈航救苦尊救此羣生苦(苦甚麽)願救宿業前𡨚苦
皈命
慈航救苦尊救此羣生苦(苦甚麽)願救癡暗貪嗔苦
皈命
慈航救苦尊救此羣生苦(苦甚麽)願救墮落三塗苦
皈命
慈航救苦尊救此羣生苦(苦甚麽)願救輪迴六道苦
皈命
慈航救苦尊救此羣生苦(苦甚麽)願救九幽地獄苦

囘向
伏念人處塵寰焉能無過不修大道空負此身沉溺迷途縈⬤
俗網或違天而背地有愧高卑或犯長而忤親致踰禮法耽非
分之色有玷衣冠取不義之財致污品行形人閨閫助我閒談
訐人陰私逞己才辯三毒深而私情憧擾十惡重而穢行彰聞
種種愆尤難述難殫總頼慈悲之力大施赦宥之恩惟願呼籲
遥聞有求必應威光注照無禱弗從老苦殀傷處處沾碧蓮甘
露疲癃殘疾在在沐楊柳春風昌運啓而國土淸甯災患消而
人民樂業家門安泰眷屬夀康祖禰超昇子孫榮貴均仗護持
之德咸歌熈皡之休祝頌靡涯惓懷曷極至三至再以謝以祈

翹想雲衢奉辭法駕心期通感目注遥空爲上良因再申稱
念
圓通自在天尊(三稱)覃恩不可思議功德
收讚
慈哉正法明如慧日當空萬天咸普照億類荷生成
一滴眞甘露天然九轉功廣大圓通救苦尋聲香馥
三千界妙蓮華下風
大聖慈航普度大天尊(三稱)
太上碧落洞天慈航靈感度世寶懴(全)
廣化弟子惠覺校訂

太上靑玄慈悲太乙救苦天尊寶懴
玉府闡教妙達眞人孟珙敬撰
起讚
元始運元神運元神炁化太一尊九陽天上布恩綸
手内楊枝遍灑甘露春大眾悉朝眞靑華會上羣荷
深仁朶朶擁祥雲
大聖慈悲救苦大天尊(三稱)
淨心神咒
太上台星應變無停驅邪縳魅保命護身智慧明淨
心神安靈三魂永久魄無喪傾

淨口神咒
丹朱口神吐穢除氛舌神正倫通命養神羅千齒神
⬤邪衞眞喉神虎賁氣神引津心神丹元令我通眞
思神鍊液道炁常存
凈身神咒
靈寶天尊安慰身形法子魂魄五臟玄冥靑龍白虎
隊仗紛紜朱雀玄武侍衞我眞
安土地神咒
元始安鎭普告萬神嶽凟眞官土地祇靈左社右稷
不得妄驚回向正道内外澄淸各安方位備守壇庭

太上有命搜捕邪精護法神王保衞誦經皈依大道
元亨利貞
淨天地神咒
天地自然穢氣分散洞中玄虛晃朗太元八方威神
使我自然靈寶符命普吿九天乾羅怛那洞罡太玄
斬妖縛邪度人萬千中山神咒元始玉文持誦一遍
⬤病延年按行五嶽八海知聞魔王束首眞聖衞軒
兇穢消散道德成全
金光神咒
天地玄宗萬炁本根廣修億劫證吾師通三界内外

惟道獨尊體有金光覆映吾身視之不見聽之不聞
包羅天地養育羣生誦持萬遍身有光明三界侍衞
五帝司迎萬神朝禮役使雷霆鬼妖喪膽精怪亡形
内有霹𩆝雷神隱名洞慧交徹五炁騰騰金光速現
覆護眞人
祝香神咒
道由心洽心假香傳香爇玉爐心存帝前眞靈下盼
仙斾臨軒令(臣)關告逕達九天
開懴偈
玄元祖炁生妙化天地根威神統十極縹緲現眞身

三九陽風出徘徊離始靑注德降瓊液救苦擁慈雲
萬靈羣待命魔孽不相侵人能持戒頌提擕上玉京
大聖慈悲救苦大天尊(三稱)
伏以
大道無名道無名而帝有號浩劫難盡劫難盡而濟自天緬惟
救苦慈尊妙得玉淸分炁靑玄啓運黃籙開圖威神徧滿於十
方慧力圓通於三界尋聲赴感厯劫度人無量無邊累千言而
莫竟有情有性經一顧而皆春本先天之聖人洵大慈之仁者
以今恭逄穀旦理合進祝稱揚未宣聖德先啓諸天爰偕法眾
謹焚道德眞香䖍誠上啓

南宫紫府玄祖眞君
三淸三境三寶天尊
昊天金闕玉皇上帝
承天效法后土皇祇
日宫天子太陽帝君
月華天女太陰皇君
攴天上聖斗姥元君
勾陳上宫天皇大帝
萬星救主紫微大帝
南極夀星長生大帝

大悲觀音雷祖大帝
九天可韓司丈人眞君
九天採訪使妙化眞君
三元三品三官大帝
北極法主玄天上帝
西極神王昭化大帝
火府扶桑丹陵大帝
三炁火官洞陽大帝
東嶽天齊仁元聖帝
九天開化元皇大帝

三界伏魔協天大帝
主瘟天府旻天大帝
靑陽啓派東華帝君
正陽傳道救劫帝君
華葢掌道孚佑上帝
啓南興教四祖帝君
重陽廣教五祖帝君
南宗五祖諸大師尊
北宗七祖諸大師尊
玉樞右宰宏教眞君

玉宸少宰宏濟眞君
北斗七元解厄星君
南斗六司注生星君
東西中正三斗星君
北斗左右輔弼星君
三台華葢朗照星君
金木水火土德星君
玄都十一大曜星君
二十八宿分野星君
六十甲子運轉星君

十二宫辰對照星君
當生本命元辰星君
周天河漢列曜星君
值年太𡻕至德星君
當境城隍顯佑尊神
鄉坊里域社令尊神
東厨司命竈君尊神
雲空過往糾察眞神
悉仗眞香普同供養
(臣)等旣啓在天列聖鑒乾乾愓愓之忱應冀在㑹諸眞錫簡

簡穰穰之福維兹十天救苦各有方隅一德相師總歸太一今
已式建蘭場迓帝車而下邁更當廣陳法席邀尊者以光
臨大眾同聲先申拜請
拜請
慈悲救苦尊紫金瑞相來赴吉祥會
拜請
慈悲救苦尊妙道眞身來赴莊嚴會
拜請
慈悲救苦尊十方化號來赴齋明會
拜請

東方救苦尊玉寶皇尚同臨靑華會
拜請
南方救苦尊玄眞萬福同臨靑華會
拜請
西方救苦尊太妙至極同臨靑華會
拜請
北方救苦尊玄上玉宸同臨靑華會
拜請
東北救苦尊度仙上聖同臨靑華會
拜請

東南救苦尊好生度命同臨靑華會
拜請
西南救苦尊太靈虛皇同臨靑華會
拜請
西北救苦尊無量太華同臨靑華會
拜請
上方救苦尊玉虛明皇同臨靑華會
拜請
下方救苦尊眞皇洞神同臨靑華會
起立誦讚

讚
靑玄帝主太一慈尊王淸應化現金身大開甘露門
接引羣倫早出愛河津
大聖慈悲救苦大天尊(三稱)
至心皈命禮
靑華長樂界東極妙嚴宫七寶芳騫林九色蓮花坐萬眞環拱
侍百億瑞光中玉淸天寶尊應化玄元始浩劫垂慈濟大千甘
露門妙道眞身紫金瑞相隨機赴感誓願無邊大悲大願大聖
大慈十方化號普救眾生億億劫中度人無量尋聲赴感太一
救苦天尊靑玄九陽上帝

(臣)等伏聞
尊居極樂而能以身之樂樂人眞體無憂而常引物之憂憂世
念自劫數相沿生人多慾遂致沈淪受報每喪眞靈不頼慈悲
之恩難赦滛軼之罪恭惟
太一慈尊位靑華長樂之界神碧盂甘露之施灑遍淸涼處處
沾仁風法雨頓消習染人人見慧曰靑天爰偕法眾敬設齋壇
整肅威儀初申朝禮
至心朝禮
九乾天闕大慈忠靑玄救苦天尊(九拜)
大慈大悲救苦眞人

大慈大悲濟生眞人
大慈大悲度死眞人
大慈大悲拔罪眞人
大慈大悲度厄眞人
大慈大悲大惠眞人
大慈大悲妙行眞人
黃籙㑹中諸大眞人
讚
青玄帝主太一慈尊玉淸應化現金身大開甘露門
接引羣倫早出愛河津

太聖慈悲救苦大天尊(三稱)
寶誥一遍
(臣)等伏聞
炁生於東甲木乃長生之地道尊乎極蒼穹爲至極之天念自
劫數相沿生人多殺遂致刀兵競起有累身家不荷慈祥之澤
莫消乖戾之凶恭惟
太一慈尊居東極妙嚴之宫廣普救眾生之化木公生我成我
者更沛洪恩災煞賊我護我者能圓海願爰偕法眾敬爇眞香
整肅威儀二申朝禮
至心朝禮

九蒼天闕大慈祥青玄救苦天尊(九拜)
大慈大悲救苦眞人
大慈大悲齊生眞人
大慈大悲度死眞人
大慈大悲拔罪眞人
大慈大悲度厄眞人
大慈大悲大惠眞人
大慈大悲妙行眞人
黃籙㑹中諸大眞人
讚

青玄帝王太一慈尊玉淸應化現金身大開甘露門
接引羣倫早出愛河津
大聖慈悲救苦大天尊(三稱)
寶誥一遍
(臣)等伏聞
妙宇瓊林尊異䌓華世境珠光寶燄帝居清淨眞宫念自劫數
相沿生人多盜遂致夭橫塡還難盡康甯不叨慈仁之宥何釋
折報之災恭惟
太一慈尊住七寶芳騫之林憫九土紛紜之眾光華常旦靄靄
慧徹諸天懷保不忘慇慇恩流率土爰偕法眾敬獻時花整肅

威儀三申朝禮
至心朝禮
九重天闕大慈仁青玄救苦天尊(九拜)
大慈大悲救苦眞人
大慈大悲濟生眞人
大慈大悲度死眞人
大慈大悲拔罪眞人
大慈大悲度厄眞人
大慈大悲大惠眞人
大慈大悲妙行眞人

黃籙會中諸大眞人
讚
靑玄帝主太一慈尊玉淸應化現金身大開甘露門
接引羣倫早出愛河津
大聖慈悲救苦大天尊(三稱)
寶誥一遍
(臣)等伏聞
寶座春風聲欬恩周萬類蓮臺仙彩巻舒瑞暎三洲念自劫數
相沿生人多妄遂致欺詐成風難復湻龎不識慈懷之厚疇移
薄俗之偷恭惟

太一慈尊御九色蓮花之座放微妙解脫之香色以九而舒奇
何有於六何有於五花成葢而徧覆非數可紀非物可名爰偕
法眾敬陳如意整肅威儀四申朝禮
至心朝禮
九閎天闕大慈懷靑玄救苦天尊(九拜)
大慈大悲救苦眞人
大慈大悲濟生眞人
大慈大悲度死眞人
大慈大悲拔罪眞人
大慈大悲度厄眞人

大慈大悲大惠眞人
大慈大悲妙行眞人
黃籙㑹中諸大眞人
讚
靑玄帝主太一慈尊玉淸應化現金身大開甘露門
接引羣倫早出愛河津
大聖慈悲救苦大天尊(三稱)
寶誥一遍
(臣)等伏聞
羣眞朝拱共承道法之宗眾聖班聯咸仰慈悲之祖念自劫數

相沿生人多貪遂致瘟蝗爲災尫羸在道不邀慈心之憫詎免
顚沛之艱㳟惟
太一慈尊萬眞環拱於左右諸天協贊以匡維聞聲救苦人人
俱沐安全大地啣恩在在常寛法網爰偕法眾敬酌淸泉整肅
威儀五申朝禮
至心朝神
九關天闕大慈心靑玄救苦天尊(九拜)
大慈大悲救苦眞人
大慈大悲濟生眞人
大慈大悲度死眞人

大慈大悲拔罪眞人
大慈大悲度厄眞人
大慈大悲大惠眞人
大慈大悲妙行眞人
黃籙㑹中諸大眞人
讚
靑玄帝主太一慈尊玉淸應化現金身大開甘露門
接引羣倫早出愛河津
大聖慈悲救苦大天尊(三稱)
寶誥一遍

(臣)等伏聞
天維顯思本鑒觀而不爽帝心臨汝自感格之可通念自劫數
相沿生人多嗔遂致爭鬬惡煞叠相感召不仗慈施之運難囘
災厄之加恭惟
太一慈尊現百億瑞光之中妙端拱無爲之化災星聽命旣轉
煞而爲祥庶類䝉庥總逢凶而化吉爰偕法眾敬供素蔬整肅
威儀六申朝禮
至心朝禮
九陔天闕大慈施靑玄救苦天尊(九拜)
大慈大悲救苦眞人

大慈大悲濟生眞人
大慈大悲度死眞人
大慈大悲拔罪眞人
大慈大悲度厄眞人
大慈大悲大惠眞人
大慈大悲妙行眞人
黃籙㑹中諸大眞人
讚
靑玄帝主太一慈尊玉淸應化現金身大開甘露門
接引羣倫早出愛河津

大聖慈悲救苦大天尊(三稱)
寶誥一遍
(臣)等伏聞
生地生天道根發乎元始分形分氣性靈别具神通念自劫數
相沿生人多癡遂致永纒恩怨莫脫輪廻不䝉慈恩之拯曷離
𡨚業之牽恭惟
太一慈尊以玉淸靈寶之尊秉紫府純陽之政陶鎔萬類聞名
者立便生天慧照十方望光者卽離鬼趣爰偕法眾敬列嘉果
整肅威儀七申朝禮
至心朝禮

九靈天闕大慈恩靑玄救苦天尊(九拜)
大慈大悲救苦眞人
大慈大悲濟生眞人
大慈大悲度死眞人
大慈大悲拔罪眞人
大慈大悲度厄眞人
大慈大悲大惠眞人
大慈大悲妙行眞人
黃籙㑹中諸大眞人
讚

靑玄帝主太一慈尊玉淸應化現金身大開甘露門
接引群倫早出愛河津
大聖慈悲救苦大天尊(三稱)
寶誥一遍
(臣)等伏聞
化徧幽明斯稱不測之化玄髙沕穆乃推無上之玄念自劫數
相沿三途難出遂致茫茫業海莫肯囘頭不藉慈光之照何滌
陰濁之軀㳟惟
太一慈尊應祖炁玄元之化運浩劫垂濟之慈方動念於拯迷
眞炁己流苦海乍凝眸以往物祥光遂闢幽關爰偕法眾敬建

文幡整肅威儀八申朝禮
至心朝禮
九霄天闕大慈光靑玄救苦天尊(九拜)
大慈大悲救苦眞人
大慈大悲濟生眞人
大慈大悲度死眞人
大慈大悲拔罪眞人
大慈大悲度厄眞人
大慈大悲大惠眞人
大慈大悲妙行眞人

黃籙㑹中諸大眞人
讚
靑玄帝主太一慈尊玉淸應化現金身大開甘露門
接引羣倫早出愛河律
大聖慈悲救苦大天尊(三稱)
寶誥一遍
(臣)等伏聞
浩劫靡窮頼拯提於慈父法輪常轉看超度乎芸生念自劫數
想沿三界難超遂致煌煌大道絶少皈心不逢慈宫之度何期
道岸之登恭惟

太一慈尊膺無量度人之號闢大千甘露之門性命兼該覺世
肇天仙之化玄禪共貫妙乘入元始之珠爰偕法眾敬燃心燈
整肅威儀九申朝禮
至心朝禮
九陽天闕大慈宫靑玄救苦天尊(九拜)
大慈大悲救苦眞人
大慈大悲濟生眞人
大慈大悲度死眞人
大慈大悲拔罪眞人
大慈大悲度厄眞人

大慈大悲大惠眞人
大慈大悲妙行眞人
黃籙㑹中諸大眞人
皈命
慈悲救苦尊願救三災八難苦
皈命
慈悲救苦尊願救五行六害苦
皈命
慈悲救苦尊願救地網天羅苦
皈命

慈悲救苦尊願救四生六道苦
皈命
慈悲救苦尊願救生老病死苦
皈命
慈悲救苦尊願救二十四獄苦
皈命
慈悲救苦尊願救三十六獄苦
皈命
慈悲救苦尊願救阿鼻無間苦
皈命

慈悲救苦尊願救牢山諸獄苦
皈命
慈悲救苦尊願救寒庭一切苦
皈命
慈悲救苦尊願救煩惱𡨚業苦
皈命
慈悲救苦尊願救四大執著苦
皈命
慈悲救苦尊願救頑空識解苦
囘向

伏念心香是薦期上達乎重霄寶懴䖍宣謹共伸乎蟻悃以今
贊揚大化厯數神功寸管勉以窺天三復猶多漏義亦知巍巍
莫及總歸蕩蕩無名凡屬有情均叨庇佑惟願昇仙橋上幢滿
遥天碧玉盂中露周薄海時和道泰民鮮橫夭魚躍鳶飛物無
疵癘保天長存而道運昌明致國太平而人風和洽五福駢臻
兆民利頼祖玄昇度眷屬安康幽關樂不夜之天冶煉達無爲
之境啣恩上謝報稱難名朝禮周圓攀轅送駕心期通感目注
雲霄爲上良因再申稱念
太一救苦天尊(三稱)
十方救苦天尊(三稱)覃恩不可思議功德

收讚
慈尊功德妙難言妙難言瑞光遍大千大千世界甘
露均霑人超覺岸鬼登仙太乙金蓮紫炁滿瑶天
大聖慈悲救苦大天尊(三稱)
三皈
自皈依道當願眾生常侍天尊永脫輪廻
自皈依經當願眾生生生世世得聞正法
自皈依師當願眾生學最上乘不落邪見
太上靑玄慈悲太乙救苦天尊寶懴(全)
廣化弟子惠覺校訂

元始天尊說上元九炁天官賜福寶懴
開玄闡祕宏教眞君柳守元敬演
首讚
瞻仰雲臺無上天巍巍色相自莊嚴三淸化炁成三聖
三皇初厯定三元分司天地及水府總攝幽明並制仙
得道羣眞需保舉通靈鬼籍頼昇遷神功妙德難思議
九炁淸風不紀年於今皈命大天尊獻花酌水啓法筵
惟願恩膏沛大千羣生福夀永綿綿
太上三元靈感大天尊(三稱)
淨心神咒

太上台星應變無停驅邪縳魅保命護身智慧明淨
心神安甯三魂永久魄無喪傾
淨口神咒
丹朱口神吐穢除氛舌神正倫通命養神羅千齒神
⬤邪衞眞喉神虎賁氣神引津心神丹元令我通眞
思神鍊液道炁常存
淨身神咒
靈寶天尊安慰身形法子魂魄五臟玄冥靑龍白虎
隊仗紛紜朱雀玄武侍衞我眞
安土地神咒

元始安鎭普告萬神嶽凟眞官土地祗靈左社右稷
不得妄驚囘向正道内外澄淸各安方位備守壇庭
太上有命搜捕邪精護法神王保衞誦經皈依大道
元亨利貞
凈天地神咒
天地自然穢氣分散洞中玄虛晃朗太元八方威神
使我自然靈寶符命普告九天乾羅呾那洞罡太玄
斬妖縳邪度人萬千中山神咒元始玉文持誦一遍
⬤病延年按行五獄八海知聞魔王束首眞聖衞軒
凶穢消散道德成全

金光神咒
天地玄宗萬炁本根廣修億劫證我神通三界内外
惟道獨尊體有金光覆映吾身視之不見聽之不聞
包羅天地養育羣生誦持萬遍身有光明三界侍衞
五帝司迎萬神朝禮役使雷霆鬼妖喪膽精怪亡形
内有霹𩆝雷神隱名洞慧交徹五炁騰騰金光速現
覆護眞人
祝香神咒
道由心洽心假香傳香爇玉爐心存帝前眞靈下盼
山斾臨軒令(臣)關告徑達九天

伏以
金鑪結篆異香上達於九霄玉斝浮淸明水遥通乎帝位(臣)等
竊聞天皇氏興玉淸分化太初紀𡻕年月日時甲子㑹逢是爲
上元而九炁以胎地皇氏興上淸分化太和紀𡻕年月日時甲
子㑹逢是號中元而七炁以寓人皇氏興太淸分化太光紀𡻕
年月日時甲子㑹逢是名下元而五炁以涵是三元之所得名
亦三聖之所托始嗣是德深萬行因而道貫諸天威靈恢廓恩
膏普遍顯神通之種種大利頼以生生一門鼎膺帝號同氣品
列上尊含生受性均沐甄陶過去未來普䝉開度縱極頌揚難
名功德今當賜福之辰正屬希恩之㑹望彤庭而叩拜邀聖駕

以光臨紫微闕内依稀天樂鏗鏘萬福宫中彷彿仙幢接引良
辰難覯慶祝宜䖍爰偕道眾恭炷寶香秉誠上啓
三淸聖境三寶上帝
昊天金闕玉皇上帝
承天效法后土大帝
圓明斗聖攴天大帝
萬雷宗主天皇大帝
萬星教主紫微大帝
南極統天長生大帝
東極慈父靑玄上帝

北極法主玄天上帝
西極太華昭化大帝
貞明上聖雷祖大帝
九天可韓司丈人眞君
九天採訪使妙化眞君
日帝月皇兩曜星君
南辰北斗諸大星君
六十甲子運轉星君
二十八㝛分野星君
火府扶桑丹陵大帝

三炁火官洞陽大帝
主瘟天府旻天大帝
東岳天齊仁元聖帝
九天開化宏仁大帝
三界伏魔協天大帝
靑陽啓派東華帝君
正陽傳道救劫帝君
華葢掌道孚佑上帝
啓南興教四祖帝君
重陽廣教五祖帝君

南宗五祖諸大師尊
北宗七祖諸大師尊
玉樞右宰宏教眞君
玉宸少宰宏濟眞君
中啓
上元九炁賜福天官曜靈元陽大帝
中元七炁赦罪地官洞靈淸虛大帝
下元五炁解厄水官金靈洞陰大帝
三元主宰三百六十應感天尊
三元考校太玄女靑眞人

三元都會一切曺官聖眾
下啓
值年太𡻕至德星君
當境城隍祀典尊神
東厨司命竈君尊神
鄉坊里域社令尊神
雲空過往糾察尊神
悉仗眞香普同供養
至心朝禮
太上無極大道

三十六部尊經
玄中大法尊師
讚
紫微宫闕樹崇⬤寶鼎香煙篆太空齊俯首謁蒼穹
法筵齋肅佇望綵雲濃祝帝出深宫
大聖紫微賜福大天尊(三稱)
至心皈命禮
玄都元陽紫微宫中部三十六曺偕九千萬眾考校大千世界
之内錄籍十方國土之中福被萬靈主眾生善惡之藉恩覃三
界制諸仙升降之司除無妄之灾解釋㝛殃脫生死之趣救拔

幽苦羣生是頼蠢動咸康大悲大願大聖大慈上元九炁賜福
天官曜靈元陽大帝紫微帝君
爾時
元始天尊在玉京會中長桑林下一切諸天帝君侍列左右拱
聽妙法
天尊放大威光照見天堂之内男女快樂無爲逍遙自在受福
無窮照見福堂之中男女享受各極安榮又復照見下界人民
或夀登百𡻕或富稱萬有或貴極人臣或夫婦齊眉或子孫榮
貴或命以考終或名以顯達獲最上福果降此而衣食自然田
蠶豐美牛羊犬馬孳畜興旺有求必遂有願必從運無坎坷身

無缺䧟是爲庸福
天尊注目良久慨爾嘆曰此等眾生獲福如是未知福自何來
焉知福當何報時有大覺眞人越班而出從容作禮端拱上請
曰
天尊適云眾生不知報福何不指明宗旨昭示羣生使知上報
天尊曰然吾語子世人亦知福由天降諸天皆能錫福而總司
福柄惟上元天官有以主之或子或奪全憑善惡之因或寡或
多亦緣厚薄之質大而五福多而百福累而萬福總在上元天
官量物而賜世人獲此福果不知上報是爲昬庸縱不轉禍亦
將減福惟於正月十五日上元賜福之辰啓建道場頂禮聖號

六時行道皈命皈身稍抒報効之私以答天恩之眷庶幾福以
種福賜更䝉賜
天尊語畢大覺眞人稽首謝曰善哉善哉(臣)將承諭頒行流傳
塵世普吿羣生瞻天叩拜
至心朝禮
玄都元陽上元賜福天尊
紫微帝宫上元賜福天尊
部偕曺眾上元賜福天尊
考錄下方上元賜福天尊
福被萬靈上元賜福天尊

恩覃三界上元賜福天尊
除無妄灾上元賜福天尊
脫生死趣上元賜福天尊
解釋㝛殃上元賜福天尊
救拔幽苦上元賜福天尊
羣生是頼上元賜福天尊
錫符降祥上元賜福天尊
上元内殿靈應夫人(三拜)
上元内宫嬪𡚱仙眷
太玄考校女靑眞人

上元掌齋願功德曹官聖眾
上元掌善惡簿書曹官聖眾
上元掌黜陟予奪曹官聖眾
上元掌多寡大小曹官聖眾
上元一宫三府都司曹官聖眾
上元宫内左右效命諸大靈官
元始天尊復謂大覺眞人曰大權不能獨任庶政必有分司維
茲三界福果分給賚予倘無諸天考察以行賞罰遊廵以布恩
綸必有遺誤冐濫之偏自上元天官外更有一百二十天尊周
遊天界錄過紀功凡福之大小輕重多寡厚薄量物而施取懷

而予一秉上元天官意旨平⬤均一人旣皈命上元天官尙須
皈命上元燮理一百二十天尊並飛天遊奕神王天將吏兵稱
揚寶號以報栽培之德以盡感戴之誠大覺眞人又復稽首謝
曰承䝉恩諭敢不敷宣傳語齊民再申朝禮
志心朝禮
嚴淨法力天尊應變威德天尊無畏梵形天尊
大智慧海天尊無量法藏天尊大悲萬善天尊
玄微自在天尊無邊明覺天尊慈和妙寶天尊
端嚴威力天尊光明上照天尊法橋大度天尊
開顯妙門天尊宏通保命天尊護魂慈救天尊

因緣濟度天尊流光法喜天尊玉眞慈愛天尊
成聖化凡天尊常安定慧天尊洞靈慈念天尊
信慧匠成天尊增益聖智天尊功德嚴凈天尊
寶光慈救天尊混成長樂天尊普明凈愛天尊
乘光善寂天尊相光自在天尊金眞度命天尊
全定玄通天尊垂慈普濟天尊洞暢高玄天尊
長生萬善天尊至靈淨妙天尊眞遊高上天尊
法流遠洽天尊高德寶藏天尊凝常轉念天尊
玄德定願天尊總眞應現天尊妙成圓行天尊
龍德威嚴天尊高玄太素天尊妙色金華天尊

靈眞大帝天尊金姿妙相天尊開明旨要天尊
無上最勝天尊長存駕景天尊玄靈妙本天尊
運度四生天尊元流妙化天尊應世法王天尊
仙遊靜妙天尊無極玄妙天尊聖智飛玄天尊
超登寶海天尊流光普夀天尊上淸玉眞天尊
太皇黄曾天尊太明玉完天尊淸明何童天尊
玄胎平育天尊玄明文舉天尊七曜摩夷天尊
虛無越行天尊太極濛翳天尊赤明和陽天尊
玄明恭華天尊曜明宗飄天尊竺落皇笳天尊
虛明堂曜天尊觀明端靖天尊玄明恭慶天尊

太煥極瑤天尊元載孔昇天尊太安皇崖天尊
顯定極風天尊始皇孝芒天尊翁重浮容天尊
無思江由天尊上楪(音葉)阮樂天尊無極曇誓天尊
皓庭霄度天尊淵通元洞天尊太文翰寵天尊
太素秀樂天尊太虛無上天尊太釋玉隆天尊
龍變梵度天尊太極平育天尊華林主算天尊
西靈記名天尊丹闕上生天尊朔方落死天尊
臨正大魁天尊靑天護魂天尊白天侍魄天尊
赤天養氣天尊黑天通血天尊黃天中主天尊
保制劫運天尊使天常存天尊元始安鎭天尊

八威龍文天尊玄中太華天尊上帝高眞天尊
傾光囘駕天尊監眞度生天尊度人不死天尊
南昌上宫天尊碧落宫殿天尊疾除罪簿天尊
隨緣應化天尊受煉更生天尊普度無窮天尊
時刻昇遷天尊上元證果天尊遊弈眾聖天尊
上元奉命雷部資靑諸大天君
上元奉命火部丹煉諸大天君
上元奉命瘟部解釋諸大天君
上元佐理錫福尊神
上元司命錫夀尊神

上元司庫錫福財神
上元司祿錫福貴神
上元司吉錫福喜神
爾時大覺眞人承諭流傳世間世間善男善女得聞上元一百
二十天尊名號感應非虛錫予若響爰具九九之燈以答明明
之澤祈穰穰之常降庶弈弈之恒熙安處亨衢常逢樂境(臣)等
稽首皈依
無上虛皇正眞三寶
囘向
伏聞修德自可延禧積善必有餘慶一心䖍禱何萌覬覦之私

上聖鑒觀應有昭格之澤勿謂天恩難遇勿謂人事無憑種心
地之福田勇行在我受人間之福報寵錫由天視履考祥自求
多福吉曜照臨於比戸瑞靄籠⬤夫門庭今者法筵慶㑹功德
周圓均頼紫微之恩永沐無疆之惠惟願
天恩時沛羣樂熈恬帝德覃敷共登仁夀皇圖鞏固國祚延
長宇宙淸甯庶物茂衍(臣)等無任瞻
天仰聖囘光戴德之至爲上良因再申稱念
上元賜福天尊(三稱)
上元普福天尊(三稱)覃恩不可思議功德
收讚

天尊說法利無邉福德巍巍度有緣光照界三千九土
沐恩全大覺壇前結法筵偕道祖共駐瑶天符錫合眞
傳
上元九炁賜福大天尊(三稱)
元始天尊說上元九炁天官賜福寶懴(全)
廣化弟子惠覺校訂
	
	
	
	

靈寶天尊說中元七炁地官赦罪寶懴
開玄闡秘宏教眞君柳守元敬演
首讚
瞻仰雲臺無上天巍巍色相自莊嚴三淸化炁成三聖
三皇初厯定三元分司天地及水府總攝幽明並制仙
得道羣眞需保舉通靈鬼籍頼昇遷神功妙德難思議
九炁淸風不紀年於今皈命大天尊獻花酌水啓法筵
惟願恩膏沛大千羣生福夀永綿綿
太上三元靈感大天尊(三稱)
淨心神咒

太上台星應變無停驅邪縳魅保命護身智慧明凈
心神安甯三魂永久魄無喪傾
凈口神咒
丹朱口神吐穢除氛舌神正倫通命養神羅千齒神
⬤邪衞眞喉神虎賁氣神引津心神丹元令我通眞
思神鍊液道炁常存
凈身神咒
靈寶天尊安慰身形法子魂魄五臟玄冥靑龍白虎
隊仗紛紜朱雀玄武侍衞我眞
安土地神咒

元始安鎭普吿萬神嶽瀆眞官土地祗靈左社右稷
不得妄驚囘向正道内外澄淸各安方位備守壇庭
太上有命搜捕邪精護法神王保衞誦經皈依大道
元亨利貞
淨天地神咒
天地自然穢氣分散洞中玄虛晃朗太元八方威神
使我自然靈寶符命普吿九天乾羅怛那洞罡太玄
斬妖縳邪度人萬千中山神咒元始玉文持誦一遍
⬤病延年按行五岳八海知聞魔王束首眞聖衞軒
凶穢消散道德成全

金光神咒
天地玄宗萬炁本根廣修億劫證吾神通三界内外
惟道獨尊體有金光覆映吾身視之不見聽之不聞
包羅天地養育羣生誦持萬遍身有光明三界侍衞
五帝司迎萬神朝禮役使雷霆鬼妖喪膽精怪亡形
内有霹𩆝雷神隱名洞慧交徹五炁騰騰金光速現
覆護眞人
祝香神咒
道由心洽心假香傳香爇玉爐心存帝前眞靈下盼
仙斾臨軒令(臣)關告徑達九天

伏以
金爐結篆異香上達於瓊霄玉斝浮淸明水遥通乎帝位(臣)等
竊聞天皇氏興玉淸分化太初紀𡻕年月日時甲子㑹逢是爲
上元而九炁以胎地皇氏興上淸分化太和紀𡻕年月日時甲
子㑹逢是號中元而七炁以寓人皇氏興太淸分化太光紀𡻕
年月日時甲子㑹逢是名下元而五炁以涵是三元之所得名
亦三聖之所托始嗣是德深萬行因而道冠諸天威靈恢廓恩
膏普遍顯神通之種種大利頼以生生一門鼎膺帝號同氣品
列上尊含生受性均沐甄陶過去未來普䝉開度縱極頌揚難
名功德今當赦罪之辰正屬希恩之㑹望彤庭而叩拜邀聖駕

以光臨靑靈闕内依稀仙樂鏗鏘肆赦宫中彷彿仙幢接引良
辰難覯慶祝宜䖍爰偕道眾恭炷寶香秉誠上啓
三淸聖境三寶上帝
昊天金闕玉皇上帝
承天效法后土大帝
圓明斗聖攴天大帝
萬雷宗主天皇大帝
萬星教主紫微大帝
南極統天長生大帝
東極慈父靑玄上帝

北極法主玄天上帝
西極太華昭化大帝
貞明上聖雷祖大帝
九天可韓司丈人眞君
九天採訪使妙化眞君
日帝月皇兩曜星君
南辰北斗諸大星君
六十甲子運轉星君
二十八㝛分野星君
火府扶桑丹陵大帝

三炁火官洞陽大帝
主瘟天府旻天大帝
東岳天齊仁元聖帝
九天開化宏仁大帝
三界伏魔協天大帝
靑陽啓派東華帝君
正陽傳道救劫帝君
華葢掌道孚佑上帝
啓南興教四祖帝君
重陽廣教五祖帝君

南宗五祖諸大師尊
北宗七祖諸大師尊
玉樞右宰宏教眞君
玉宸少宰宏濟眞君
中啓
上元九炁賜福天官曜靈元陽大帝
中元七炁赦罪帝官洞靈淸虛大帝
下元五炁解厄水官金靈洞陰大帝
三元主宰三百六十應感天尊
三元考校太玄女靑眞人

三元都會一切曹官聖眾
下啓
值年太𡻕至德星君
當境城隍祀典尊神
東厨司命竈君尊神
鄉坊里域社令尊神
雲空過往糾察尊神
悉仗眞香普同供養
至心朝禮
太上無極大道

三十六部尊經
玄中大法尊師
讚
淸虛勅赦降塵寰道祖恭延駐覺壇恩如海道如山
陽春湛露霎刻遍幽關罪簿一時删
大聖北都赦罪大天尊(三稱)
至心皈命禮
靑靈洞陽北都宮中都四十二曹偕九千萬眾主管三界十方
九地掌握五嶽八極四維吐納陰陽覈男女善惡靑黑之籍慈
育天地考眾生錄籍禍福之名法源廣大而能離九幽浩劫垂

光而能消萬罪羣生父母存殁沾恩大悲大願大聖大慈中元
七炁赦罪地官洞靈清虛大帝靑靈帝君
爾時
靈寶天尊在七寶臺中香林之苑諸天至眞一時齊集環侍左
右
天尊放大神光照見萬國九州之内男女罪人凍餓癃殘盲聾
喑啞攣跛癱瘓暗昧癡愚孤貧殀折六極俱備甚且天火焚燒
天雷霹𩆝蛇蠍所殘虎狼所噬以及投河落井服毒懸梁毆打
傷生刎頸自害囚牢斃命斬絞棄屍種種横傷實堪哀憫又復
照見諸地獄中受罪眾生足履刀山身糜鼎鑊饑飱猛火渴飲

鎔銅杻械枷鎻囹圄拷掠五體不具悲號徹天
天尊注視良久慨而歎曰此等眾生不得恩赦焉能脫去沈淪
時有救苦眞人從座而起嚴整衣冠稽首請曰人皆天地所生
何以此諸罪輩受兹無限苦惱欲求原赦於何籲恩
天尊曰諾吾語子受諸罪者前生今世造無邉惡業有如忤逆
父母欺罔君上同室操戈良朋負託殺生害命凶暴殘虐姦盗
邪媱損人利己一切違心滅理之事放蕩任爲糾察之神注名
黑藉按惡擬罪不爽毫釐或發陽世就刑或閉陰曹受苦是惟
中元地官開法顯之門大汪洋之澤逄赦除之方超苦海眾生
應於七月十五日中元赦罪之辰啓建道場頂禮聖號洗心滌

慮皈命投誠地官自然感應大赦罪愆維時救苦眞人聆諭稽
首謝曰善哉善哉誠如恩諭(臣)將頒發綸音流傳下土普詔羣
生瞻天叩拜
至心朝禮
靑靈洞陽中元赦罪天尊
北都帝宫中元赦罪天尊
部偕曹眾中元赦罪天尊
考覈錄籍中元赦罪天尊
主管三界中元赦罪天尊
掌握四維中元赦罪天尊

吐納陰陽中元赦罪天尊
慈育天地中元赦罪天尊
法源廣大中元赦罪天尊
浩劫垂光中元赦罪天尊
羣生父母中元赦罪天尊
存殁沾恩中元赦罪天尊
中元内殿慈惠夫人(三拜)
中元内宫嬪𡚱仙眷
太玄考校女靑眞人
中元掌齋願功德曹官聖眾

中元掌紀惡黑籍曹官聖眾
中元掌錄善靑編曹官聖眾
中元掌記載恩册曹官聖眾
中元掌頒發赦書曹官聖眾
中元一宫三府都司曹官聖眾
中元宫内左右効命諸大靈官
靈寶天尊復謂救苦眞人曰掌握者總司之任爕贊者佐理之
官維兹陰陽兩界輕重罪囚不有中界天眞同聲救苦削除業
案恐九幽長夜永無超拔之期自中元地官外更有一百二十
天尊同大慈心同大悲心及諸嶽名山聖眾隨方濟度拯救羣

生所有大罪减小重罪减輕陽解法網陰脫苦輪總秉中元地
官意旨平反諸獄報對從寛人旣皈命中元地官更須皈命中
元燮理一百二十天尊並五岳名山眾聖陰府冥官轉禮聖號
以酬救度之恩以罄感啣之念救苦眞人又復稽首謝曰承䝉
恩諭敢不敷宣傳語凡塵䖍恭頂禮
至心朝禮
高聖通玄天尊玄元誕妙天尊空慧凝常天尊
方便善救天尊通眞應變天尊眾善慈施天尊
和光忍辱天尊凝神玄覺天尊輪轉運度天尊
大慈無我天尊靈通品量天尊運化微明天尊

大慧眾善天尊海量無涯天尊光妙高玄天尊
常住虛極天尊玄微德本天尊輝虛度命天尊
㑹音開宗天尊貪善樂法天尊妙空眞相天尊
含宏品量天尊智藏微達天尊慧解空寂天尊
普照幽玄天尊法本虛凝天尊天寶救苦天尊
無量自在天尊智成大滿天尊平等善應天尊
開光濟度天尊淸微澄悟天尊太明空解天尊
高淸妙慧天尊開緣普救天尊無量妙身天尊
光相萬變天尊紫虛玄聖天尊飛空智勝天尊
玉宸曜景天尊梵寶太虛天尊元靈等觀天尊

海空辨慧天尊尊勝妙果天尊善願普音天尊
仙靈正行天尊慈施興善天尊威力難思天尊
常住慧能天尊眞遊本行天尊香林定想天尊
無爲普濟天尊保命上生天尊落滅惡根天尊
智德無礙天尊平等善救天尊演聖開元天尊
延福保神天尊興行妙道天尊金容感應天尊
照用國王天尊觀照虛無天尊六通澄悟天尊
玄眞妙顯天尊分形通德天尊元靈端靜天尊
無量大度天尊寶頂大成天尊安演無爲天尊
至眞幽寂天尊法積光明天尊寶華嚴淨天尊

應現常容天尊普照緣感天尊赴應隨緣天尊
念度羣生天尊普光勸善天尊入定體常天尊
還魂起死天尊妙寶上眞天尊開明祖劫天尊
普殖化生天尊長生保命天尊周回度世天尊
上極妙容天尊削除罪犯天尊威權自在天尊
超凌上界天尊乘光濟物天尊示現萬象天尊
還元歸寂天尊安樂保常天尊全生護命天尊
示籙保年天尊安鎭含識天尊囘靈養性天尊
保命受生天尊毒命無窮天尊流演萬範天尊
運度八威天尊玄會八眞天尊普臨萬行天尊

延和正化天尊廣運慈善天尊善濟智成天尊
建德明和天尊常善救物天尊妙樂無等天尊
虛無至道天尊興宏德化天尊敬愛慈忍天尊
開濟四生天尊思念三塗天尊宏德廣應天尊
眞靜應物天尊變化虛空天尊廣德妙行天尊
統乘玄都天尊善證大慧天尊山嶽眾聖天尊
天下三十六洞天得道仙官聖眾
天下七十二福地得道仙官聖眾
天下三十六靖盧得道仙官聖眾
酆都山總理陰界北都玄天大帝

酆都山左府太陽宫注生眞官
酆都山右府太陰宫注死眞官
酆都山諸獄定罪㝠官
酆都山諸獄削罪冥官
酆都山諸獄考鬼靈官
爾時救苦眞人承諭傳教世間世間善男善女得聞中元一百
二十天尊名號踴躍歡欣結壇禮誦爰具七七之燈以映昭昭
之澤陰曹普叨朗照大地盡轉陽和存殁沾恩幽明戴德(臣)等
稽首皈依
無上虛皇正眞三寶

囘向
伏聞無心爲過有心爲愆律分輕重陽罪之明陰罪之暗法無
偏私不檢束於生前冀削除於身後是誠愚矣乃懴悔於方來
希赦原於昔曰亶其然乎大生廣生不專肅殺曰明曰旦全是
陽春今者法筵慶會功德周圓均頼淸虛之恩以廣好生之德
惟願
天恩下逮業案蠲除帝詔頻頒幽囚豁免㝠關頓闢共戴光
明法雨常施羣沾樂利(臣)等無任瞻
天仰聖囘光望澤之至爲上良因再申稱念
中元赦罪天尊(三稱)

中元普赦天尊(三稱)覃恩不可思議功德
收讚
天尊說法拯羣生超度存亡帝令行慈救放光明罪目
悉從輕三塗五苦荷恩綸解業網眾慶生生天赦儼聞
聲
中元七炁赦罪大天尊(三稱)
靈寶天尊說中元七炁地官赦罪寶懴(全)
廣化弟子惠覺校訂
	
	

道德天尊說下元五炁水官解厄寶懴
開玄闡秘宏教眞君柳守元敬撰
首讚
瞻仰雲臺無上天巍巍色相自莊嚴三淸化炁成三聖
三皇初厯定三元分司天地及水府總攝幽明並制仙
得道羣眞需保舉通靈鬼籍頼昇遷神功妙德難思議
九炁淸風不紀年於今皈命大天尊獻花酌水啓法筵
惟願恩膏沛大千羣生福夀永綿綿
太上三元靈感大天尊(三稱)
淨心神咒

太上台星應變無停驅邪縳魅保命護身智慧明淨
心神安甯三魂永久魄無喪傾
淨口神咒
丹朱口神吐穢除氛舌神正倫通命養神羅千齒神
⬤邪衞眞喉神虎賁氣神引津心神丹元令我通眞
思神鍊液道炁常存
淨身神咒
靈寶天尊安慰身形法子魂魄五臟玄冥靑龍白虎
隊仗紛紜朱雀玄武侍衞我眞
安土地神咒

元始安鎭普告萬神嶽瀆眞官土地祗靈左社右稷
不得妄驚囘向正道内外澄淸各安方位備守壇庭
太上有命搜捕邪精護法神王保衞誦經皈依大道
元亨利貞
淨天地神咒
天地自然穢氣分散洞中玄虛晃朗太元八方威神
使我自然靈寶符命普吿九天乾羅怛那洞罡太玄
斬妖縳邪度人萬千中山神咒元始玉文持誦一遍
⬤病延年按行五嶽八海知聞魔王束首眞聖衞軒
凶穢消散道德成全

金光神咒
天地玄宗萬炁本根廣修億劫證吾神通三界内外
惟道獨尊體有金光覆映吾身視之不見聽之不聞
包羅天地養育羣生誦持萬遍身有光明三界侍衞
五帝司迎萬神朝禮役使雷霆鬼妖喪膽精怪亡形
内有霹𩆝雷神隱名洞慧交徹五炁騰騰金光速現
覆護眞人
祝香神咒
道由心洽心假香傳香爇玉爐心存帝前眞靈下盼
仙斾臨軒令(臣)關吿徑達九天

伏以
金爐結篆異香上達於瓊霄玉斝浮淸明水遥通乎帝位(臣)等
竊聞天皇氏興玉淸分化太初紀𡻕年月日時甲子㑹逢是爲
上元而九炁以胎地皇氏興上淸分化太和紀𡻕年月日時甲
子㑹逢是號中元而七炁以寓人皇氏興太淸分化太光紀𡻕
年月日時甲子㑹逢是名下元而五炁以涵是三元之所得名
亦三聖之所托始嗣是德深萬行因而道冠諸天威靈恢廓恩
膏普遍顯神通之種種大利頼以生生一門鼎膺帝號同氣品
列上尊含生受性均沐甄陶過去未來普䝉開度縱極頌揚難
名功德今當解厄之辰正屬希恩之㑹望彤廷而叩拜邀聖駕

以光臨洞陰闕内依稀天樂鏗鏘普解宫中彷彿仙幢接引良
辰難覯慶祝宜䖍爰偕道眾恭炷寶香秉誠上啓
三淸聖境三寶上帝
昊天金闕玉皇上帝
承天效法后土大帝
圓明斗聖攴天大帝
萬雷宗主天皇大帝
萬星教主紫微大帝
南極統天長生大帝
東極慈父靑玄上帝

北極法主玄天上帝
西極太華昭化大帝
貞明上聖雷祖大帝
九天可韓司丈人眞君
九天採訪使妙化眞君
曰帝月皇兩曜星君
南辰北斗諸大星君
六十甲子運轉星君
二十八㝛分野星君
火府扶桑丹陵大帝

三炁火官洞陽大帝
主瘟天府旻天大帝
東岳天齊仁元聖帝
九天開化宏仁大帝
三界伏魔協天大帝
靑陽啓派東華帝君
正陽傳道救劫帝君
華葢掌道孚佑上帝
啓南興教四祖帝君
重陽廣教五祖帝君

南宗五祖諸大師尊
北宗七祖諸大師尊
玉樞右宰宏教眞君
玉宸少宰宏濟眞君
中啓
上元九炁賜福天官曜靈元陽大帝
中元七炁赦罪地官洞靈淸虛大帝
下元五炁解厄水官金靈洞陰大帝
三元主宰三百六十應感天尊
三元考校太玄女靑眞人

三〓都會一切曹官聖眾
下啓
值年太𡻕至德星君
當境城隍祀典尊神
東厨司命竈君尊神
鄉坊里域社令尊神
雲空過往糾察尊神
悉仗眞香普同供養
至心朝禮
太上無極大道

三十六部眞經
玄中大法尊師
讚
暘谷神通遍大千統轄水府妙司權解天灾接有緣
風波底定九土樂安然魔孽不相纒
大聖淸華解厄大天尊(三稱)
至心皈命禮
暘谷洞元淸華宫中部四十二曹偕九千萬眾主管江河萬靈
之事水灾大會劫數之期正一法王掌長夜死魂鬼神之籍無
爲教主錄眾生功過罪福之由上解天灾度業滿之靈下拯幽

扃分人鬼之道存亡皆泰力濟無窮大悲大願大聖大慈下元
五炁解厄水官金靈洞陰大帝暘谷帝君
爾時
道德天尊居無極世界坎離之臺一時諸天帝君簇擁法座寂
默無聲
天尊放大慈光照見普天之下天一所流時當災會汎濫橫行
復值天雨滂沱山水暴發蛟龍鼓浪汹湧接天或江溢或河溢
或湖海溢大而州縣鄉村盡遭衝突小而田疇宅舍悉被汨潦
或灘瀬聚幽枉之魂或風濤罹劫數之㑹繩牽纜繫如蟻浮波
呼女號男如萍逐浪更或駕航水面風浪抓翻道遇强徒枉遭

沈溺鱗介之族各張其頤厄難之逢乃嬰其害極而犬羊牛馬
罹殃以至花果草木受賊
天尊注神良久慨爾嘆曰此等劫運不修齋醮叩禳何由脫離
時有大惠眞人歛袖而出稽首再拜請曰天尊憫念眾生何不
爲眾生宣示大義使知適從
天尊曰善我吿子宸門水德懦烈於火水㝛分野劫其難逃若
兹眾生遭殃罹害固曰運會使然亦縁不識道岸須知下元水
官主管江河湖海力拯沈溺制伏黿鼉蛟龍約朿風王水怪世
間眾生欲免此厄應於十月十五日下元解厄之辰啓建道塲
頂禮寶號懴悔罪愆消除厄難於時大惠眞人稽首謝曰善哉

善哉(臣)將恪遵慈諭頒示寰區徧吿羣生瞻天信禮
至心朝禮
晹谷洞元下元解厄天尊
淸華帝宫下元解厄天尊
部偕曹眾下元解厄天尊
主管江河下元解厄天尊
考校水灾下元解厄天尊
注消劫數下元解厄天尊
正一法王下元解厄天尊
無爲教主下元解厄天尊

上解天灾下元解厄天尊
下拯幽扃下元解厄天尊
存亡皆泰下元解厄天尊
力濟無窮下元解厄天尊
下元内殿淑惠夫人
下元内宫嬪妃仙眷
太玄考校女靑眞人
下元掌齋願功德曹官聖眾
下元掌江河水籍曹官聖眾
下元掌湖海水籍曹官聖眾

下元掌灘瀬溪澗籍曹官聖眾
下元掌塘蕩池沼籍曹官聖眾
下元掌罪厄簿書曹官聖眾
下元掌恩釋簿書曹官聖眾
下元一宫三府都司曹官聖眾
下元宫内左右効命諸大靈官
道德天尊復語大惠眞人曰水族不可勝數水難動出非常下
元總握其綱諸天齊効其靈不瞻天而徧禱終畧舉而多遺自
下元水官外更有一百二十天尊分司配野調爕天常悉秉下
元水官意旨囘風息浪救難解𡨚度脫幽枉之魂永免風波之

患眾生旣知皈命下元水官更當皈命下元爕理一百二十天
尊並江河湖海水府神袛共駕慈航力拯淪喪大惠眞人頂禮
謝曰承䝉恩諭敢憚敷宣再語塵凡同聲叩拜
至心朝禮
眞皇洞神天尊積功成聖天尊凝神照境天尊
和神利物天尊總監眾靈天尊幽照無極天尊
妙解羅網天尊朱景洞照天尊萬行圓滿天尊
大乘空慧天尊還功報德天尊隱跡全道天尊
法體圓成天尊紫霞浮葢天尊法雲流潤天尊
闡揚妙化天尊玄智遠照天尊尊妙無雙天尊

行圓虛界天尊玉京垂惠天尊保度應運天尊
太微光範天尊眞相具足天尊導世無爲天尊
法緣常濟天尊永證道源天尊常傳眞戒天尊
冲和靜樂天尊玄隱無爲天尊幽源不測天尊
默念無爲天尊留教廣度天尊救度八難天尊
飛昇金闕天尊遊宴玉京天尊遊行太空天尊
離合自然天尊本在空洞天尊徧體虛空天尊
攝跡歸本天尊十囘度人天尊營衞神文天尊
隨機開悟天尊斷除邪障天尊聖概無窮天尊
開化玄宗天尊百寶聖嚴天尊廣布神化天尊

妙力廣王天尊總朝上帝天尊功能上善天尊
雲華現相天尊凝寂金闕天尊杳冥神化天尊
住七寶林天尊通悉至理天尊精勤進業天尊
眞珠海潤天尊遠離强名天尊隨意㑹樂天尊
玉光流潤天尊靈變光明天尊最上妙行天尊
淸靜智海天尊德大無量天尊凝安智慧天尊
功業無邊天尊寶羽瓊林天尊周應無極天尊
廣大圓滿天尊哀悲眾苦天尊慜空法藏天尊
愍一切類天尊流傳寶經天尊無礙惠王天尊
玉淸金相天尊無滯着相天尊寂妙上成天尊

洞明世界天尊好生度命天尊無方化度天尊
龍德變化天尊常慈愛憐天尊救度萬品天尊
應變無量天尊宏慈大量天尊周行救苦天尊
梵化修功天尊洞鑒無礙天尊赴難垂恩天尊
日月光耀天尊六通四達天尊萬願克成天尊
應生轉世天尊演法垂文天尊凝常歡樂天尊
普垂妙澤天尊體道安靜天尊無量道眼天尊
常施法潤天尊逍遥十善天尊化度無量天尊
萬川還源天尊演法度人天尊龍興應變天尊
超越三界天尊大施利濟天尊淸微至德天尊

常住護世天尊轉滅障難天尊紫極元皇天尊
圓通自在天尊善誘愚迷天尊五劫輪轉天尊
講道靜眞天尊宛味希夷天尊永出生死天尊
法澤流布天尊洞照冥空天尊水府眾聖天尊
海瀆得道之神龍宫官屬
江瀆得道之神龍宫官屬
河瀆得道之神龍宫官屬
淮瀆得道之神龍宫官屬
濟瀆得道之神龍宫官屬
漢瀆得道之神龍宫官屬

黃河伯得道之神龍宫官屬
洞湖伯得道之神龍宫官屬
鄱湖伯得道之神龍宫官屬
焦湖伯得道之神龍宫官屬
太湖伯得道之神龍宫官屬
洪湖伯得道之神龍宫官屬
爾時大惠眞人承諭傳教世閬世間善男善女得聞下元一百
二十天尊名號如夢醒覺投誠皈命爰具五五之燈以報淵淵
之德舟航悉皆穩載江河永慶安瀾厄㑹不逢咸居福岸(臣)等
稽首皈依

無上虛皇正眞三寶
囘向
伏聞四煞三灾十⬤九厄皆生人所自召致冥報之難逃小而
疾病死亡大而兵戈水火均屬塵寰之厄端由命數之乖矧夫
江河不靖遂生厲階劫運適逄頓成灾㑹不仗慈航之度難免
沈溺之凶今者法筵慶會功德周圓均頼洞陰之恩以叨解除
之澤惟願
天恩普宥浩劫潛消
帝惠旁敷夙厄盡釋常安淸宴共樂昇平災害永彌行藏叶吉
(臣)等無任瞻

天仰聖囘光邀澤之至爲上良因再申稱念
下元解厄天尊(三稱)
下元普解天尊(三稱)覃恩不可思議功德
收讚
天尊解厄救沈灾妙藥淸凉萬病瘥法力早安排光照
障塵開恩施浩蕩徧九垓回狂瀾淸宴無乖萬姓樂熙
臺
下元五炁解厄大天尊(三稱)
道德天尊說下元五炁水官解厄寶懴(全)
廣化弟子惠覺校訂
	
