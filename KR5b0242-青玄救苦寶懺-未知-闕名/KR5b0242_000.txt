








二懴同卷被七
　青玄救苦寳懴
　慈尊昇度寳懴


青玄救苦寳懴
　　　起敬讃三皈依敷坐讃
具法位(臣)某恭謹焚香䖍誠奏啓
至真無上道寳太上三尊至真無上經寳三
十六部尊經至真無上師寳玄中大法師黄

籙大道師尋聲赴感太一救苦天尊大慈大
悲救苦真人大慈大悲大惠真人東極宫中
長樂境内左右侍衛無鞅真仙聖衆悉仗真
香普同供養入意
伏以青華長樂界本無聲無色之天東極妙
嚴官有大慈大悲之父徧十方而救苦歷浩
劫以度人廣開懴悔之門大啓昇遷之路幽
明仰賴凡聖皈依苟運念以懇祈悉隨聲而
赴感今齋主追薦亡殁崇建齋修禮九九之
拜以望塵陳一一之誠而首過伏願至仁從

欲上德好生削右府之黒書永銷釁咎授東
華之青簡亟遂超淩稽首皈依無極大道
　　　舉按人各恭敬
至心皈命禮玉清聖境清微天宫鬱羅蕭臺
之中森羅淨霐之上現有爲之梵相具無極
之神通敷演真玄破無有色空之礙拯提趣
類絶智愚髙下之分妙用難窺靈機罔測大
悲大願大聖大慈無量度人元始天尊
至心皈命禮上清真境禹餘天宫紫微瓊臺
之中玄都玉京之上接元始虚皇之統系超

西那玉國之根苖入黍米珠盡挹真玄之精
粹在香林苑屢談祕要之筌蹄妙德難思神
通莫測大悲大願大聖大慈無量度人靈寳
天尊
至心皈命禮太清仙境太赤天宫巍巍金闕
之髙渺渺重霄之上降生於無量數劫說法
於萬二千天五千祕言融三才之妙道八十
餘度接六趣之衆生聖德崇髙玄功廣博大
悲大願大聖大慈無量度人道德天尊
至心皈命禮青華聖境東極上宫十方化號

度衆生百億瑞光瞻妙相即隨機而赴感由
誓願之弘深九色蓮花作慈航之彼岸一枝
楊柳開甘露之法門無量度人大慈仁者大
悲大願大聖大慈太一尋聲救苦天尊
(臣)衆等至心皈身皈神皈命慈尊投誠上聖
重念亡過某靈䰟爰從生育乃至淪亡不孝
積愆未伸懴悔或逆父母而欺天理罪莫大
焉或犯姑嫜而廢彞倫是謂過矣失尊卑背
忘親義得富貴違負師恩禮貌敬讓之有虧
衣食奉養之不給如斯罪咎無量無邊今對

道前䖍心首謝恭願頒行符命拯濟亡䰟地
獄無苦聲息風雷之震怒天堂享大福昇霄
漢之髙虚法衆皈依至心朝禮
　　至心朝禮妙道真身太一救苦天尊
　　至心朝禮紫金瑞相太一救苦天尊
　　至心朝禮隨機赴感太一救苦天尊
　　至心朝禮誓願無邊太一救苦天尊
　　至心朝禮大聖大慈太一救苦天尊
　　至心朝禮大悲大願太一救苦天尊
　　至心朝禮十方化號太一救苦天尊

　　至心朝禮普度衆生太一救苦天尊
　　至心朝禮尋聲赴感太一救苦天尊
(臣)衆等至心皈身皈神皈命慈尊投誠上聖
重念亡過某靈䰟爰從生育乃至淪亡不忠
積愆未伸懴悔或荷厚禄而不思補報持節
尤難或居賤役而罔效勤勞偷安是務臨患
難不能一死觀勝負常懷二心緘口結舌而
避嫌疑欺衷矯情以邀聲譽如斯罪咎無量
無邊今對道前䖍心首謝恭願頒行符命拯
濟亡䰟地獄無苦聲免銅柱炙身之焦爛天

堂享大福登瑶臺縱歩以逍遥法衆皈依至
心朝禮
　　至心朝禮妙道真身太一救苦天尊
　　至心朝禮紫金瑞相太一救苦天尊
　　至心朝禮隨機赴感太一救苦天尊
　　至心朝禮誓願無邊太一救苦天尊
　　至心朝禮大聖大慈太一救苦天尊
　　至心朝禮大悲大願太一救苦天尊
　　至心朝禮十方化號太一救苦天尊
　　至心朝禮普度衆生太一救苦天尊

至心朝禮尋聲赴感太一救苦天尊
(臣)衆等至心皈身皈神皈命慈尊投誠上聖
重念亡過某靈䰟爰從生育乃至淪亡殺害
積愆未伸懴悔或見死而不興慈救如己殺
之或用心而故欲殺之非天數也含怨尤適
從其便受賄賂枉入其愆擠之溺逼之縊忍
爲不仁食其肉寢其皮恬不知𢡖如斯罪咎
無量無邊今對道前䖍心首謝恭願頒行符
命拯濟亡䰟地獄無苦聲脫火翳焦勞之難
天堂享大福樂煙霞清淨之居法衆皈依至

心朝禮
　　至心朝禮妙道真身太一救苦天尊
　　至心朝禮紫金瑞相太一救苦天尊
　　至心朝禮隨機赴感太一救苦天尊
　　至心朝禮誓願無邊太一救苦天尊
　　至心朝禮大聖大慈太一救苦天尊
　　至心朝禮大悲大願太一救苦天尊
　　至心朝禮十方化號太一救苦天尊
　　至心朝禮普度衆生太一救苦天尊
　　至心朝禮尋聲赴感太一救苦天尊

(臣)衆等至心皈身皈神皈命慈尊投誠上聖
重念亡過某靈䰟爰從生育乃至淪亡婬欲
積愆未伸懴悔或見姿色而妄生邪念喪失
本真或犯骨肉而不能正身夷淩風化唱艷
曲淫詞而亂人之性爲冶容謔語而挑彼之
情荒唐致敗國以亡家泛濫乃墮胎而損子
如斯罪咎無量無邊今對道前䖍心首謝恭
願頒行符命拯濟亡䰟地獄無苦聲止屠割
辛酸之痛天堂享大福得逍遥宴樂之娱稽
首皈依至心朝禮

　　至心朝禮妙道真身太一救苦天尊
　　至心朝禮紫金瑞相太一救苦天尊
　　至心朝禮隨機赴感太一救苦天尊
　　至心朝禮誓願無邊太一救苦天尊
　　至心朝禮大聖大慈太一救苦天尊
　　至心朝禮大悲大願太一救苦天尊
　　至心朝禮十方化號太一救苦天尊
　　至心朝禮普度衆生太一救苦天尊
　　至心朝禮尋聲赴感太一救苦天尊
(臣)衆等至心皈身皈神皈命慈尊投誠上聖

重念亡過某靈䰟爰從生育乃至淪亡偷盜
積愆未伸懴悔或見利而不能推義致起偷
心或欺公而恣於作非遂形敗迹明恃强而
劫奪隂用計以侵攘瞞人耳目之不知捫巳
腹心而有愧如斯罪咎無量無邊今對道前
䖍心首謝恭願頒行符命拯濟亡䰟地獄無
苦聲免鐵杖金槌之拷天堂享大福遂蓬壷
閬苑之遊稽首皈依至心朝禮
　　至心朝禮妙道真身太一救苦天尊
　　至心朝禮紫金瑞相太一救苦天尊

　　至心朝禮隨機赴感太一救苦天尊
　　至心朝禮誓願無邊太一救苦天尊
　　至心朝禮大聖大慈太一救苦天尊
　　至心朝禮大悲大願太一救苦天尊
　　至心朝禮十方化號太一救苦天尊
　　至心朝禮普度衆生太一救苦天尊
　　至心朝禮尋聲赴感太一救苦天尊
(臣)衆等至心皈身皈神皈命慈尊投誠上聖
重念亡過某靈䰟爰從生育乃至淪亡嗔怒
積愆未伸懴悔或無故而逞威怒使人不安

或尋由而肆嗔兇致天有罰抗言則犯顔於
上惡聲或積怨於人呼呵罵詈之不慈捶楚
淩遲之過虐如斯罪咎無量無邊今對道前
䖍心懴悔恭願頒行符命拯濟亡䰟地獄無
苦聲俾火車之停轉天堂享大福乗雲路而
遨遊稽首皈依至心朝禮
　　至心朝禮妙道真身太一救苦天尊
　　至心朝禮紫金瑞相太一救苦天尊
　　至心朝禮隨機赴感太一救苦天尊
　　至心朝禮誓願無邊太一救苦天尊

　　至心朝禮大聖大慈太一救苦天尊
　　至心朝禮大悲大願太一救苦天尊
　　至心朝禮十方化號太一救苦天尊
　　至心朝禮普度衆生太一救苦天尊
　　至心朝禮尋聲赴感太一救苦天尊
(臣)衆等至心皈身皈神皈命慈尊投誠上聖
重念亡過某靈䰟爰從生育乃至淪亡詐謟
積愆未伸懴悔或巧言諂䛕於君父害理非
宜或隂謀賊害於善良欺心尤甚與朋友交
而無信指神明誓而多虚飾詞矯行以難憑

面是背非真可惡如斯罪咎無量無邊今對
道前䖍心懴悔恭願頒行符命拯濟亡䰟地
獄無苦聲釋寒冰之楚痛天堂享大福瞻惠
日之光明稽首皈依至心朝禮
　　至心朝禮妙道真身太一救苦天尊
　　至心朝禮紫金瑞相太一救苦天尊
　　至心朝禮隨機赴感太一救苦天尊
　　至心朝禮誓願無邊太一救苦天尊
　　至心朝禮大聖大慈太一救苦天尊
　　至心朝禮大悲大願太一救苦天尊

　　至心朝禮十方化號太一救苦天尊
　　至心朝禮普度衆生太一救苦天尊
　　至心朝禮尋聲赴感太一救苦天尊
(臣)衆等至心皈身皈神皈命慈尊投誠上聖
重念亡過某靈䰟爰從生育乃至淪亡驕傲
積愆未伸懴悔或坐車馬而驕行輩猶抱不
平或視土木以忽至真誠爲獲罪藐公卿同
於民庶見骨肉如遇路人尊賢長者一揖爲
多俗子庸流中心是好如斯罪咎無量無邊
今對道前䖍心懴悔恭願頒行符命拯濟亡

䰟地獄無苦聲解鑊湯之沸熱天堂享大福
飲甘露之清涼稽首皈依至心朝禮
　　至心朝禮妙道真身太一救苦天尊
　　至心朝禮紫金瑞相太一救苦天尊
　　至心朝禮隨機赴感太一救苦天尊
　　至心朝禮誓願無邊太一救苦天尊
　　至心朝禮大聖大慈太一救苦天尊
　　至心朝禮大悲大願太一救苦天尊
　　至心朝禮十方化號太一救苦天尊
　　至心朝禮普度衆生太一救苦天尊

至心朝禮尋聲赴感太一救苦天尊
(臣)衆等至心皈身皈神皈命慈尊投誠上聖
重念亡過某靈䰟爰從生育乃至淪亡二心
積愆未伸懴悔或奉法而不專不一自觸憲
章或求真而將信將疑反招殃咎失誓違盟
而尤人怨鬼破齋犯戒而罔聖欺天待人口
是而心非作事始勤而終怠如斯罪咎無量
無邊今對道前䖍心懴悔恭願頒行符命拯
濟亡䰟地獄無苦聲辭劒樹刀山之所天堂
享大福侍騫林蓮座之傍稽首皈依至心朝

禮
　　至心朝禮妙道真身太一救苦天尊
　　至心朝禮紫金瑞相太一救苦天尊
　　至心朝禮隨機赴感太一救苦天尊
　　至心朝禮誓願無邊太一救苦天尊
　　至心朝禮大聖大慈太一救苦天尊
　　至心朝禮大悲大願太一救苦天尊
　　至心朝禮十方化號太一救苦天尊
　　至心朝禮普度衆生太一救苦天尊
　　至心朝禮尋聲赴感太一救苦天尊

　　　三啓三禮
伏以有痛呼天蓋人心之至理好生救物本
我道之自然惟在精䖍必蒙降格今則琅函
蘂笈悉已徹於披宣素悃丹忱幸克諧於通
感慶死生之蒙惠諒幽顯以霑恩伏願善見
救苦時徧沙塵而應化常以威神力空地獄
以昇遷稽首皈依稱揚功德
　　　諷經回向

青玄救苦寳懴
