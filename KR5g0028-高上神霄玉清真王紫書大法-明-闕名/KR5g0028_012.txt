










高上神霄玉清眞王紫書大法卷之十二意十二
神霄保仙消魔護正說戒儀
眞王言賢哲處世當信道欽天心合神靈忠
孝爲務不造諸惡種大善根凡所施爲濟度
一切非憑教戒何以執持昔祖陽大赤高垣
太極紫清之宫眞元神寳大慈天尊授我至
道下教學仙之士夫道法基漸戒爲首寳範
瓊科祕紫府經列七品戒分九等經則雲篆
雙羅瓊緘蘂笈睿臺玉闕九仞諸天無幽不
明無所不度戒者戒於初地遣制情慾遏塞

愆非漸登仙聖今者至學之士按法行科仰
對聖前爲任法職先當顯說八景九霄天尊
之九戒以明齋功衆官皈誠當宜諦聽
智慧頌
一者神霄統天長生元聖至德天尊說消魔
戒當思虛皇妙道生育二儀三景元功造
化萬物神靈仙聖佐理生成勿惑夷狄寂
滅妄自尊大墮諸魔景若能持此戒者獲
飛昇果
二者丹霄太平應化道主天尊說制邪戒當

思帝王國主受符治民道化十方仁育四
海勿信妖惡生違戾心自縱狂奸墮諸惡
趣若能持此戒者獲富貴果
三者青霄好生元眞寳曜天尊說開性戒當
思父母劬勞長育之恩常存孝儉順恭甘
㫖不得悖逆墮諸地獄若能持此戒者獲
長命果
四者碧霄緫生開雲傳道天尊說修身戒當
思天生萬物滋養一切暫貸於我不得鄙
吝常將財寳施惠貧乏若恣貪求墮諸沈

溺若能持此戒者獲豐足果
五者玉霄皓元威德耀晶天尊說持心戒當
思一切群生皆禀元炁因縁流運成結異
形勿慾滋味輒起殺害及恃豪勢欺凌下
賤懷惡毒念墮諸輪轉若能持此戒者獲
智慧果
六者太霄輝明流光素景天尊說靜念戒當
思馳聘榮華傷生損性婬慾邪僻敗氣亂
眞世法不容隂譴亦重須臾虚假永無出
期想念縈纏墮諸煩惱若能持此戒者獲

清淨果
七者琅霄飛青元關溥濟天尊說保愼戒當
思萬彙營營咸有明智勿謂愚癡便懷憎
嫉嗔恚駡辱悉爲惡業而沉毁謗賢哲讒
譖良善犯天大禁墮諸躁忿若能持此戒
者獲安泰果
八者紫霄合景雙闕化身天尊說衛護戒當
思威神守護身有光明若入寳山凝神不
動勿謂非類之人交遊共處干涉邪道墮
諸懈退若能持此戒者獲堅固果

九者景霄中極至妙空變天尊說利益戒當
思塵世之内一切含生隨業受報受諸苦
惱即起大慈悲心方便救拔至於小善亦
當積累不得因循隨於縱怠若能持此戒
者獲成就眞元果
眞王言已上太極九戒若能終始奉戒終身
不怠内制魔魅外集眞靈長齋凈念進修上
道一切凶横不能近身役使六丁辟除衆惡
功圓果滿白日飛仙可不戒哉可不勉哉
道士登齋起居皆當對聖關白監齋禮師三

拜而出還亦如之犯者對師紏彈必罰無貸
玉府行用
凡人投狀乞治狂邪仍須子細推問委有鬼
賊相附判狀畢上香口奏祖師宗師眞師乞
布告神府吏兵聽候差使畢寫劄子差左右
都統二將軍部兵一萬人先次差去患人家
圍繞屋宇飛符二道指揮二將軍監勒司命
等神火急收下某人身中爲禍鬼賊不得放
令逃走候當司行遣如或邪人在外立便計
會里社火急押入本家法師勾神將部兵前

去令投狀人歸去備置香火到人家仍掐發
兵訣乃本師訣存去人爲本司捉殺大將軍
便燒本符一道領兵吏百千萬衆金鼓齊鳴
前後四圍上下收攝邪鬼步禹步至患人居
所直至天門把天丁訣想從人皆爲天丁力
士望見邪人便發斗訣雷火訣霹靂搜邪符
一道存火燒至門下又步禹步兩手剔(寅卯午)
訣入屋存二斗在頭魒罡星指前至廳上師
便背魁向罡方立定上香指揮神將吏兵速
勾邪祟出來聽吾指揮便令扶出依法用天

丁訣存前項並天丁力士前去搜捉一見病
人左手掐天丁局邪訣右手斗訣以左手訣
築脇下存左手拳爲罡星右手肘爲𩲃星左
肩爲𩵄心爲䰢右肩爲魓右肘爲𩳐右拳爲
魒星星斗光芒存心胷便以左手掐辰文高
聲問汝是何邪鬼侵害王民吾奉
上帝勑命前來勘汝對吾眞說稍有違者便
行拷訊指揮畢急將右手拳左手肘緊局之
存天丁拷問如未伏急掐天丁印局之以金
剛杵刺其口又不通以枷之發雷火霹靂本

符即叫通說再三審問事委是的實即便令
神將收下鬼賊立要病人安樂便與符吞之
一日不住上香祝將速與盡底收攝解押赴
所屬施行
捉兇惡鬼神
應有投狀有兇惡鬼神累經行持不去仍於
受狀内具録事由飛奏上帝三師申五嶽牒
城隍或就近神祠尅日會合前去某家收戮
鬼賊立獄推勘行遣至日早召八方追捉將
楊順發行作先鋒將出步交乾斗飛神朝天

請兵次一一把本府神將靈官發行遣遠□
並同前法入門左手局邪訣披斗如前伏邪
法步地紀斗直入廳上背魁向罡高聲一一
召本府吏兵火急部領兵馬監勒某家五道
土地干係等神盡數收捉立赴壇所伺候當
府立獄推勘指揮了剔兩訣握墜邪印(乃是隂斗)
存將吏皆列左右捉邪行持如祟不見聲響
已被捉下仍用結枷印照之便用感應枷鬼
將符燒之便掐紫微印交乾布斗高聲念紫
微呪(乾家坤靈)禁之如未伏即用金刀靈官制之

把天丁印誦天丁呪存十方天丁力士飛空
束縛如不見形影便將治病符吞之仍與符
用鎮惡符鎮之大驗
伐邪破廟
應有人投狀稱有非祀典神廟或山林木祟
頻頻興妖惑人家婦人侵害田宅妄求祭祀
子細具狀聞奏乞請本府兵馬十方天丁力
士並所屬祀典等神會合前去至日早用書
鎮惡符用板四片各長七寸闊三寸書訖上
香交乾布斗變神飛奏上件爲禍因依再步

地紀斗遣兵帥帶人持符直入廟中把本命
訣辰召神吏存在左右手北帝印訣存三師
並北極大帝同領兵馬天丁力士六甲六丁
摧魔雷部在吾領後雲中剔訣仍握紫微印
心存北極大帝三台北斗自然覆頭又飛斗
訣存七星交横罩下廟貌便行至廟前飛天
罡躡地紀都監訣高聲逐一呼名上件兵將
火急與吾盡底收捉便燒命魔前驅煞鬼符
一道喝應是鬼賊指揮捉發雷火符發雷火
盡底燒師存閃電霹靂震動火滿長空吏兵

舉噉聲存捉下次將鐵符釘在廟内四方地
内把天關地軸訣存四方遞相耕動鬼賊並
無入處便賞吏兵大妙不可常用
亢陽請雨法
密室一所洒掃令凈酒十二分雄鷄一隻供
摧魔部中將帥仗劍向巽方劃壇三層上列
酒盞香燈茶果科式向巽户步斗變神將劍
指巽方高聲曰吾奉上帝勑急摧魔部一一
呼名並召五方蠻雷使者尅取今月某日與
吾火急搜起溪源潭洞之中應有龍神速至

某處救一切萬姓焦枯吾今依法備血酒皂
錢犒賞雷部至日尅時須管大布雨澤莫違
吾律呪訖傾酒將劍刺鷄血入酒中以劍尖
攪匀存雷部各在五方臨壇受祭設了就巽
方掘一地埋皂錢鷄血酒卓劍埋之方出室
依法將致雨符使人投於有龍去處至期雷
雨大作救濟旱傷即謝
天恩
祈晴
凡飛天罡可以制天神躡地紀可以伏地祇

治三界鬼神不得飛罡躡地紀之道安能興
功立德盡是空用心力治虚無惡鬼狂風暴
雨過海登山在危難之中但配如伏狂邪法
左右手是順倒返步之次飛罡躡紀以右指
其禍方則鬼神撲落雲雨收藏妖魔盡滅霖
雨不能損壞苗稼及人物或暴風折木法師
變神配衣順列返誦飛罡躡地紀呪三遍以
右指雲中高聲曰吾奉上帝勑令速止暴風
霖雨汝等龍神主者速禀勑令收雲止雨即
止如未止再行法用縛龍靈官制之大妙次

奏上帝三師牒行雨龍王速令禁止
投壇傳度誓狀式
某郷貫居職位姓某年甲建生上屬
北斗某星君重念某下土功微仰慕道化躬
發丹誠謹齎質信捧詣某君門下求乞傳授
高上神霄長生護命保仙祕法一宗符圖印
訣誓願佐天行化助國救民保命修眞剪邪
皈正佩法之後永爲身寳不敢不遵依師㫖
妄傳非人漏泄靈文一旦有違自甘以身謝
三官風刀考形殃累玄祖萬劫不原不敢怨

道咎師謹具狀告聞伏望法慈特賜敷奏開
壇傳度未敢自專伏候法㫖
太歲年月日具法位姓某押狀
奏取㫖報應
具位小兆(臣)姓(某)
右臣某今據(入前投詞)既見來誓至懇不敢拒
違臣謹昧死具狀飛奏
祖師高上神霄玉清眞王長生大帝几前伏
望恩慈頒降勑命告下紫府眞司契勘上件
傳法弟子某有無過犯合與不與傳授恭乞

宸慈下臣及傳法弟子某夢寢之間明彰報
應以憑傳度施行臣誠惶誠恐稽首頓首謹
具奏聞伏候勑㫖謹狀
太歲年月日具位(臣)姓(某)狀奏
新授法誥
勑三天門下
據某官某人乞保奏某人禀性純素守志
堅眞每欽奉於高眞常皈依於大道頗有
助國救民之心願欲傳授高上神霄保仙
祕法保命護身佐天行化馘除邪祟利濟

生民某本命年甲建生上屬
北斗某星君注照恭候昭報者
保舉師具位(臣)姓(某)
監度師具位(臣)姓(某)
度師具法位(臣)姓(某)
惟神霄大法萬道同皈矧吾言之易行豈
汝心之難勉宜補
高上神霄太平輔化弟子奉行神霄大法
行右殿軍同僉書府事準式以聞
右牒奉

三清玉帝
勑到奉行
度師具法位臣姓某誥行
眞師九天益算司命好生韓君丈人眞君
宗師青華大帝君
祖師長生大帝君
戒牒式
玉清神霄大法司牒
弟子某人
據弟子某露飢渴之心操金石之志願嗣

正法乞授祕詮顧兹勤拳良可嘉尚除已
奏聞於帝闕及申牒於眞司依按玄科奉
傳奥㫖莫不諸天監度衆聖證明神將贊
扶吏兵翊衛俾充職任以證仙階可依簡
券跪受職名所有戒文理宜信奉具列如
後
先授三遵戒
一不得負違天地
二不得悖逆父母師友
三不得違師所行教令

次授五戒行
一戒非色非財二戒殺物傷情
三戒慳貪嫉妬四戒諂曲邪佞
五戒喜怒變常
次授七正直
一以正信爲善根
二以正眞留意上應天心
三以忠利於國孝穆於親
四以正信從師訓
五以正直和穆六親眷屬

六以正絶聽是非邪不干正
七以市價斗稱平直交易
次授六不聽曲詞
一察有嗔妬奸濫不明者不得受狀
二凡人欺詐奸盜事屬暗昧不得受狀
三假以財物求禱妄動吏兵害物傷命不
得受狀
四爲冤憎嫉妬欲求報對者不得受理
五財物不明亡者往來追攝似乎機變者
不得受理

六民有冤枉已經明斷妄訟官吏欲求讐
報者不得受理
牒具如前
仰遵科式毋失規儀精進修持功勤香火味
三光之焕景佩六甲之符章保命護身佐天
助國或螟蝗爲害或水旱不調或精魅爲妖
或生靈疾苦事無巨細按律誅禳毋殖貨財
毋私諂曲勿背盟約泄慢樞機使教法以興
行俾衆生而向信天鑒不遠汝宜勉之故牒
太歲年月日時牒

保舉師具位姓某押
監度師具位姓某押
度師具法位姓某押
補帖
玉清神霄大法司
當司據郷貫某齎質信詣某君門下傳授
高上神霄保仙祕法除已申奏三師外補
充高上神霄太平輔化弟子奉行神霄大
法行右殿軍同僉書府事法職須至出帖
照會者

右牒給付某收執切以神霄玉文瓊臺祕訣
無所不該無所不攝若能自寳以奉持則坐
衆妙立至萬神寂然不動感而遂通可不勉
勵精誠上祈眞貺若初勤終怠口是心非法
中靈官記人功過毫分無失當令五帝言功
毋使三官鼓筆無怨師言切宜勉之準此奉
行
太歲年月日帖
保舉師具位姓(某)
監度師具位姓(某)

度師具法位姓某
轉官告式
勑三天門下
據玉闕奏下有元修眞之士某官依科奉
行於某年某月某日佐天行化助國救民
□到□保明乞依科遷補佩某品仙階施
行者
右本官品禀性謙和精修奉戒普救人民功
德甚重諸天稱慶宜依擬補某官奉
上帝勑命指揮奉如右符到奉行一如

高上神霄玉清眞王律令勑
太歲年月日
保舉師具位姓某
監度師具位姓某
度師具法位姓某
申泰山借兵馬式
玉清神霄大法司
本司已於今月某日某時告下神霄玉清
府勑命符文一道關借泰山兵馬若干就
某處爲某人染患日久服藥無效本司看

詳委是有邪神通同爲禍同共本司兵將
搜捉邪祟根治施行須至申聞者
右謹具狀申
泰山東嶽府伏乞指揮選差得力兵馬雄將
猛帥火急前至地頭同共救應善功畢日即
便回申依法祗應干冒威聽伏候
照報謹狀
太歲年月日具位姓某狀申
繳回兵馬狀
玉清神霄大法司

本司昨於某月某日某時告下神霄玉清
王府勑命符文關借泰山兵馬若干於某
處某家已蒙嶽府應時發到本府今已事
畢各賞功勳合行發回原差兵馬須至申
聞者
右謹具狀申
泰山東嶽府伏乞指揮下有司交收元差兵
馬干冒威聽伏候昭格謹狀
太歲年月日具位姓某狀申
保生牒式

玉清神霄大法司牒
南斗降生司
當司據郷貫奉
道女弟子某狀投伏爲見今身懷六甲産
卧在即切慮宿業仇讎積生冤債亂成報
對間阻生産及所生男女多被一十五種
無道兇魔不正鬼祟侵害夭亡性命當司
爲見下元甲子生人有此枉横須至牒者
牒候到請立便差撥仙官監生大神前至監
勒本人家司命土地等及地分神祇同共守

護産母某於吉時令其分娩子母團园無致
疏虞仍祈聖力保守孩童當司務在
皇民安泰勿致稽緩謹牒
太歲年月日牒
具法師位姓某押
保胎宜男斷注奏式
具位小兆臣某
右臣輒冒威嚴仰干大化退思僣越甘俟
天憲切念臣受道之日約願體道化民救
治病苦凡有請祈敢不奏聞臣謹據某投

臣壇下乞行止遏臣看詳來詞委有兒注
相呼分明謹昧罪録狀上奏
祖師高上神霄玉清眞王長生大帝
宗師高上神霄玉清王青華大帝
眞師九天益筭司命好生可韓司丈人眞君
伏望天慈允覽微臣所奏頒九天太一九
仙眞君曲賜赦宥某人並妻某氏所作故違
誤犯罪愆特與注上花男花女胎孕下副民
望仍乞差降九天太一保胎却邪官吏一合
來下特爲某却除北斗胎殺將軍胎注胎厭

神君並九種邪類斷絶兒注相呼免致日後
絶其種裔恩惟太上好生許從所欲果蒙
奏請仰荷威嚴罪當萬死謹具奏聞伏候
勑㫖謹狀
太歲年月日具位姓(某)狀奏
又奏九天丈人
具位(臣)姓(某)
右臣輒伸丹悃仰干清化入意使永免虞
厄令遠無傳注男女之苦臣除已具奏
高上神霄玉清眞王外謹録狀上奏

九天太一丈人眞君
九天太一萬福眞君
九天太一司命眞君
九天太一掌籍眞君
九天太一掌筭眞君
九天太一却邪眞君
九天太一定籍眞君
九天太一注善眞君
九天太一護生眞君伏望眞慈允覽臣
奏特賜勑命差降九天太一却邪官將吏兵

一合下赴某家内郤除北斗殺胎將軍胎注
胎厭神君並花公花母黄河橋難青龍白虎
天狗弗魔山鬼飛天九種邪類斷絶兒注相
呼免致日後絶其種裔仍乞降賜九天正眞
之炁灌注某人并妻某氏身中向去胎孕成
結永無男女傳注之憂果蒙奏請仰荷玄恩
臣干冒眞威罪當萬死伏候眞㫖謹狀
太歲年月日具位姓某狀
祈雨奏狀
具位小兆臣姓某

右臣恭聞道本自然教開方便凡有虔告
必遂感通謹據郷貫奉
道弟子某等詞偁伏爲今歲某時以來亢
陽爲虐雨澤愆期苗稼焦枯人心惶懼卒
歲恐衣食之不給後時慮糧稅之欠輸非
仗禱祈曷臻豐稔狀投司治匈爲施行臣
領來詞至切不敢拒逆謹謹録狀昧死上
奏
祖師玉清上帝元始天尊恭望
天慈特降勑㫖頒下所屬乞差霹靂興雲致

雨將軍六丁六甲五雷使者雷部官屬風伯
雨師行雨龍王等衆赴臣所建祈雨壇所雲
集大布霶𩃱以救焦枯庶甦禾稼臣冒瀆
天威罪當萬死臣誠惶誠恐稽首頓首謹具
奏聞伏候道㫖謹狀
太歲年月日具位臣姓某狀奏
治病牒城隍
玉清神霄大法司牒
某府州城隍都主者司
當司據某人乞行救治除已一面給付天

符符水與患人吞服外尚未見效照得委
是上件邪祟兇頑須至專牒者
牒到請
詳事理立便權借心力威猛將吏前至某家
收攝邪祟速離某家界分如或不遵牒内事
理定行録奏
神霄帝師例行典憲守待報應謹牒
太歲年月日牒
具位姓某押
帖摧魔部

玉清神霄大法司
當司據某入意至今未見安痊委有下界
不道邪神結集群黨妄求血食不畏道法
頑猾奸狡枉陷生人止占生人屋宅事干
切害須至行遣者
右帖雷陣流金火鈴大將軍霹靂殺伐大將
軍雷火大將軍霹靂號黑歷黑二大將軍等
衆火急將帶本部兵馬雄帥只今前去患家
不問遠近家先並爲禍不正邪神仰盡數擒
捉出離境界遠去他方仍勒下某家司命等

神日逐不住竭力護持毋致再行災患如或
稽滯例行究治謹帖
太歲年月日帖
具位姓某押
申左玄眞人
玉清神霄大法司
本司於今月某日某時據入意除已於某
日行劄某家司命等神祛遣爲禍邪祟出
離境界以致日久全無報應須至申聞者
右謹具狀申

眞師左玄眞人伏乞指揮差霹靂靈官天丁
前去某家根究前項事由收捕邪祟須管明
彰昭報庶使皇民免遭横夭伏候
昭格謹狀
太歲年月日具位姓某狀
符告本府官屬
玉清神霄大法司
當司據入意乞行救治符下本府緫監壇
統兵二大將軍靈官將吏前去患人家先
行一面不問高低遠近家先兇頑等神並

須執縛押出境界外仍須監勒某家司命
等神各令知委自此已後不得容情故縱
邪祟依前作禍仍爲追攝患人身中病氣
令俾患身服藥通靈精神附體魂魄安和
不得有違符到奉行
太歲年月日時下
具位姓某押
拔幽魂符檄
玉清神霄大法司
當司據入意恪備信儀請行齋事依典告

行玉清寳籙拔幽魂眞符須至告下者
空符
高上神霄玉清寳籙拔幽魂眞符告下
十方三界無極神郷三官九府百二十曹水
火罪録五帝考官酆都内外宫洞五獄九幽
泉曲九壘十二河源九州社令地府萬神拔
度亡過某靈魂疾除罪簿落滅惡根不得拘
留時刻升遷萬神護送徑詣人天隨品受化
更生福郷一如告命風火驛傳
太歲年月日吉時告下

具法位姓某
破地獄符檄
玉清神霄太法司
當司據入意恪備信儀請行齋事依典告
行玉清寳籙破地獄眞符須至告下者
空符
高上眞王玉清寳籙破地獄眞符告下
北隂酆都内外六洞天宫三十六獄無間地
獄九幽地獄泉曲水獄大小鐵圍山地獄長
夜拷掠隂關㝠司主職萬神咸聽符命眞文

焕發照耀隂㝠塗炭罷對拷掠俱停炎火息
焰氷雪消凝刀化玉樹劍變騫林疾除亡過
某形魂罪簿落滅惡根不得拘留囚苦罪魂
乘此眞符救苦功德速令出離覩見光明上
升南宫受化更生一如告命風火驛傳
太歲年月日時告下
具法位姓某
發二符文關
玉清神霄大法司
當司據入意依典告行

玉清神霄破地獄拔幽魂眞符須至關發
者
右關神霄地道功曹神君齎持符命徑詣
十方三界無極神郷北隂酆都諸獄主者拔
度亡過某靈魂出離長夜獲詣玄壇領霑功
德充遂生方故關
太歲年月日關
具法位姓某押
牒地府九幽都司
玉清神霄大法司

當司奉爲某追薦某切恐拘魂地府九幽
之境準此符命拔度某速得超生罷對寒
庭削除惡簿一如神霄眞王律令
牒候到仰準前符命告下地獄三官九府百
二十曹五帝考官九幽地獄執罰神兵牛頭
獄卒三界大魔地府一切㝠官主者承此符
命地府停苦符到奉行故牒
太歲年月日時牒
具法位姓某押
投簡表式

具位小兆臣姓某誠惶誠恐稽首頓首再拜
上言臣據入意建生上屬
北斗某星君某先有願心朝禮五嶽四瀆洞
天福地獻投簡文上報
大道天地父母養育之恩三光鑒照
國王水土師友傳度之恩上祝
當今壽同天地永鎮山河又願拔臣九
祖之愆於既往貸臣三世之罪於將來臣幸
逢聖代得慕眞風俗骨凡胎夙多尤悔道行
聞淺莫悟至眞未足以通幽而洞徹則無以

積功而圖報恭聞五嶽四瀆洞天福地紫府
眞都惟神仙降祐之郷乃學道祈求之士伏
乞眞靈俯垂洞鑒赦諸過咎雪釋愆尤令法
籙斬邪以歸正仙兵佐助以隨行慕道修眞
超凡入聖臣無任激切屏營之至謹言
太歲年月日具位小兆臣某表奏
奏聖母式
具位小兆臣姓某
臣不避斧越之誅仰瀆重玄之聽臣昨於
某年内蒙度師某君傳授玉清神霄大法

一階神將符印等誓願佐助
天眞宣揚正化救民疾苦治病除邪修煉
身心願升玉府伏念臣濁世行尸凡間穢
質幸因宿運獲在人倫叨遇眞筌得傳大
法仰賴高眞俯垂濟世臣功微道淺德薄
行衰濫進仙階無功可記行藏致犯動靜
成愆口掌心身有違科禁千愆萬罪陽過
隂誅夙夜競惶無門懺謝幸因吉日朝禮
元君特希哀祐愍以愚蒙臣謹録狀奏
聞者

右臣謹録狀上奏
元始開天道祖聖母元君御前伏望
道慈允臣所奏乞賜勑命赦宥臣某罪寃消
釋得獲清寧庶使臣奉法求眞速蒙靈應允
臣虔禱立獲感通仰荷大道罔極之恩臣無
任激切屏營之至謹具以聞謹奏
太歲年月日具位小兆臣姓某狀
立獄奏三師
具位小兆臣姓某
臣謹據某昨於某年月日得何病證忽被

山魈鬼神侵擾日夜顛狂作亂言語呼唤
口稱邪祟不一累經師巫醫藥制伏不下
委是頑猾奸狡尚慮性命難存骨肉懷憂
不能得止具狀投臣乞行救治臣切見本
人投詞懇切不敢抑絶敢今月某日就某
家東南方上建置神霄水火獄乞降三司
五雷將吏詣地頭收捉某身中爲禍山魈
等祟赴獄考治救濟生人須至奏聞者
右臣謹録狀上奏
祖師高上神霄玉清眞王長生大帝

宗師高上神霄玉清王東華大帝
眞師九天益筭司命好生韓司丈人眞君伏
望天慈俞允特降勑命告下三司五雷部領
威猛神將精兵獄吏徑詣地頭收捉上件山
魈邪妖等祟伏屍蛇精五通赴獄考治顯現
踪跡轉憑解送佐助行持救濟疾苦治病驅
邪咸賜感通以彰上帝好生之德臣冒瀆
天威罪當萬死伏候勑㫖
太歲年月日具位臣姓某狀奏
牒城隍

玉清神霄大法司牒某府州城隍司之神
當司據某事乞行救治除已給付天符差
撥天將吏兵收捉外須至行遣者
牒候到請
詳前件事理火急差撥威猛有心力神將部
領吏兵前至地頭會合本司天將於患家祛
捉爲禍邪祟鬼神毋令走透須要捕獲收赴
天獄施行如稍有違不依前件的當具奏
上帝重行典憲立俟報應謹牒
太歲年月日牒

具位姓某押
關式
玉清神霄大法司
當司據某入意遂投本司救治尋驗得委
有不正邪祟分明須至行遣者
右關準
眞王勑命令差緫監大將軍統兵大將軍𡀱
黑大將軍歷黑大將軍會合命魔前驅殺鬼
符中將吏功曹符使疾速前去地頭搜捉患
人身中一切爲禍鬼邪不問高下親疏即仰

應時攝赴患體借口通傳如或不伏仰一面
絣吊考問不得慢易切待本司到來結絶解
送倘不遵依法律罪無輕恕火急奉行故關
太歲年月日關
具位姓某押
召吏兵告文
高上神霄玉清王勑召某神兵
符(勑召某將吏多少來赴某處靈壇爲某事急來)
高上神霄王勑召某神究問元因誥到奉行
代天行道除邪滅精千千截首萬萬來呈一

人不到碎腦殞身眞王勑令龍虎交奔神兵
主者符到速行若有抗拒上奏
帝君一如告命風火驛傳
太歲年月日時某處靈壇告
具位姓某




高上神霄玉清眞王紫書大法卷之十二











