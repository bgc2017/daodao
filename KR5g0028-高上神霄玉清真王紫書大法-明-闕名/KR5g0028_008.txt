










高上神霄玉清眞王紫書大法卷之八意八
大護身戰鬼伏魔法
師曰正月一日已前立於密室面向北朝元
君四拜元君者乃元始開天之主亦號道祖
聖母若不朝聖母奉法終不能靈也自作懺
罪文奏之奏罷叩齒三通隂思五星歲星在
左手中色如青玉太白在右手中色如白玉
熒惑在頂上色如火珠鎮星在心中色如黄
金辰星在足下色如黑寳皆有神光動照一
身隂思呪曰

五星鎮彩光照玄㝠千神萬聖護我眞靈巨
天猛獸制伏五兵五天魔鬼亡身滅形所在
之處萬神奉迎急急如律令
再思五星衛我變化無方木星化爲風輪
火星化爲大火匝遶一身金星在右手化
爲金剛神劍光芒沖天放炎火辰星在足
下變化爲江水須臾成海海中有五龍湧
出呪曰
五星鎮形光照火精保我五體鎮我萬靈六
天魔鬼動即斬形急急如律令

又思天罡大煞炁從天罡上來其炁内黄
外黑直至吾前以鼻吸十二次呪曰
大煞眞炁内隂外陽保我命驅除邪辟殃山
魈魍魎土地殃□赤口白舌虫蛇虎狼害我
者死謀我者亡愛我者吉奉我者昌萬神摧
碎伏匿天罡急急如律令
將左手撫心右手摩頂暗思魁星在右手
魒星在左手䰢星在胷前呪曰
魁星大煞鎮我心原外辟五兵内除五瘟當
我者迷謀我者死逆鬼兇神於我何論急急

如律令
將左手撫心右手指天思魁星在右手魒
星在左手𩲃星在頭呪曰
陽明眞炁冠我朱陽辟除萬害并及逆殃盜
賊凶人虫蛇虎狼謀我者死害我者亡赤口
白舌伏匿天罡急急如律令
將右手指背對心左手指心思魁星在左
手䰢星在頭上魒星在右手呪曰
明明眞炁至在天罡鎮在絳宫辟除非災何
神敢住何鬼敢來千神萬鬼伏我天罡急急

如律令
兩手扶三台星爲華蓋存上台星官在左
手中指中台星官在右手中下台星官在
兩膝下呪曰
吾頭戴華蓋足履魁罡地網八極天羅四張
北斗落死隂邪滅殃南斗上生壽命延長祈
求如願所在吉昌中外殃禍動即盡亡急急
如律令
造印式
法曰凡造印於甲子庚申面向東南以辰巳

二時於凈密室中先焚香默祈求所事取神
霄眞炁吹入木中然後命工一時刻成勿令
斷續刻以清玉石或赤棗心依法祭之
祭印式
法曰凡祭印以三九日或甲子當於人定時
就宻室中設一案繒帛鋪之用蒸餅三楪湯
三盞香一炷又設三十六分列左右香燭三
上香酌酒於案西北上立面南再拜具位臣
某好樂長生修崇大道以今吉夜虔備香燈
供養之儀以祈靈貺臣某上啓長生大帝君

青華大帝君好生韓君丈人眞君曜華玉寳
天眞皇人神霄玉闕上眞元君左右眞妃上
相仙伯左華右極眞宰仙聖仙官靈官通章
印中聖衆玉文瓊璽急催追捉斬邪斷瘟電
火大將軍掌印捧印擎印聖衆直壇土地一
切眞靈臣某身好清潔佩持寳印願内無疾
病外斷諸妖佐天行化助國救民斷絶妖邪
驅逐鬼祟昨於某年某月某日某時詣某處
隨籙傳授神霄玉文瓊璽通章寳符雷火斬
邪急捉等印謹於吉日於某處凈室祭獻臣

所受寳印已於年月日呈印樣飛奏三師帝
君伏乞勑命頒降行下所屬合干去處遇臣
行移看驗辨認施行仍乞頒降天仙聖衆護
印神王雷霆猛吏直符使者守衛玉文通章
符印百千萬重道炁流布入臣印中令臣行
用召攝神將緫呼吏兵收捉邪精誅戮神鬼
拯濟王民立獲感效次願臣某祈求自然契
合長生高奔玉府面禮上帝與道合同臣某
無任瞻天望聖激切屏營之至稽首再拜
上香酌酒散花再拜

青華大帝君神霄玉文寳印祕於九霄八萬
餘劫是令契賢昌運乃仙民欲行持先祭之
方獲靈驗頭布元天坎户地布方成離宫以
神劍寳鏡各五口繒旛五首栢湯五盞時果
五楪木蜜陵香湯一鼎凈水清醪香花列布
壇下中二層上一層五印下布九霄燈步太
微罡啓白神霄小兆(臣)某謹奏
三師帝君天眞皇人韓司丈人玉府天尊雷
火大將軍通章使者掌印天丁風伯雨師雷
部聖衆臣叨慕大化仰奉殊恩參佩法籙上

承仙階今步建天圓行壇地户行司精誠上
達神霄臣有仙寳玉印依科祭拜伏願眞仙
衆聖矜憫虔誠降賜仙眞道炁灌注寳印之
中飛符走籙咸乞奉行不順道者見印成塵
次冀臣拜祭之後萬罪釋消俱希原赦身心
泰定神宇和平所向利亨叩祈靈應如蒙所
啓仰荷大道罔極之恩臣謹有口章拜達玉
府臣某無任誠惶誠恐稽首頓首再拜瞻天
望聖激切屏營之至謹言
次上香以朱印印七箇吞之依法三祭爲

忌穢濁處印自飛走功滿之日佩印乘鳳
車上朝神霄大宜祕之




右印以金爲之管九天九地神祇玉府四
海三江水曹龍神用印勑之無所不關治
萬病吞之即愈





右印以棗木或金爲之丹砂塗印章奏用
天上合同眞契能達玉九不致下落萬神
通奏以丹砂使之






右印以金玉爲之或棗木刊之以丹砂塗
印此印乃八威毒蛇之篆管玉府雷神祈
求兩澤焚燒邪鬼伏斬水怪以印黄紗投
水伐死怪大去瘟疫下鬼胎驚風天吊以
印印萬病即瘥走虎之病印之立消即雷
部符立到其功不可具言





右印以雷震棗木刊之以丹砂印此印有
神兵八百萬隨印驅瘟伐邪大瘟時行排
門印之不入人家吞印發汗免染他人邪
怪惱人不順法者以印壇四面印自方令
燒其怪滅形臨事更改用之




右印以雷震棗木刊之隨事行用凡治急

切之事以印印之其所司則便奉行無敢
稽滯捉神追鬼立到行司萬神侍衛不敢
離壇也
呈印取炁呪(掐辰文)
南極長生解厄化生三台伏畢萬善咸臻急
急如高上神霄玉清眞王律令
開印呪
神霄上帝賜印通靈韓君降祐無願不成邪
妖皈正道炁潜營急急如
高上神霄玉清眞王律令

用印呪
神霄寳印統攝百靈勑令所行受命天丁神
印一下壽命無窮萬魔拱手千邪滅形急急
如高上神霄玉清眞王律令
通章印呪
上天祕授使者宣傳雲篆焕赫玄之又玄密
緘章奏祥煙衝起不致稽延速詣玉几勑命
告下神霄仙㫖
急急如律令
入印呪

天丁受命力士捧符妖精馘滅邪魔戮誅三
界之内依吾指揮急急如
高上神霄玉清眞王律令
押字呪
北斗七星天地光明神炁一下邪炁不停急
急如律令(並神霄炁訣)
高上神霄建獄法
法曰凡治强鬼妖魅魍魎不正之神累給符
命以法遣之不去者當具奏三天及神霄帝
師關申東嶽府備牒所屬城隍關請將兵建

立天獄收捕根勘施行此乃爲之攝邪輔正
之道也
推勘將吏
中天斗獄將丁道安丁道寧丁道通丁道泰
巡世界都押將吏神王王魏才子文
中天斗獄大聖追魂神將嚴守眞中文
中天斗獄縛鬼神將周初午文
中天斗獄大聖枷鬼神將晁眞道辰文
右件神將當先具奏帝師請降赴獄領治
職事

建火獄式

火鈴神君
火鈴童子火鈴力士
火鈴童子
召將吏祝呪
謹召中天斗獄將丁道安丁道寧丁道通丁
道泰巡世界都押將王魏才中天斗獄大聖
追魂神將嚴守眞縛鬼神將周初枷鬼神將
趙伯子拷鬼神將晁眞道火鈴將軍火鈴神

君火鈴力士火鈴童子目下四散收擒搜捉
作禍不正之神押赴火獄分明現形急急如
高上神霄玉清眞王律令
次書捉邪將軍緫監等符攝邪符捉縛枷
拷符捉邪搜邪功曹符並在後書篆於黄
上丹書燒在獄内
九天考鬼大將軍杜興辰文罡炁




甲子庚申篆之同前用燒符時祝云與吾
痛考若遇狂邪不伏正法者於此作一獄
須令伏也以符獄中焚之
火獄符




呪曰
赤炁炎煙洞熾鐵城收禁罪鬼考按無停南

斗然骨大帝燒形速告情願使民安寧火兵

捕檢禁蕩鬼營敢有不從司禁書名急急如
高上神霄玉清眞王律令
掐中指甲下投火中焚之三日夜用之驗
再呪曰
上帝火鈴雷火將軍炎火急降燒透鬼心謹
請火鈴將軍火鈴神兵火鈴力士火鈴童子
與吾疾速下眞火燒着疾疾
右法左手太清訣召將指揮右手掐卓刀
訣執劍獄下眞火四岸逼如狂邪不正以
此獄治立伏也召念普現將法火獄前立

兩柱掤方紙一幅在獄前念呪依次行持
捉祟也變獄用流金火鈴符念晶炁靈呪
書之獄用雷火將軍次五方用火輪符五
道於立方灰下
流金火鈴符



右符辰文南炁朱書黄上
火輪符



呪曰
火輪大將宋無忌同禁獄靈官與吾監守爲
禍鬼神不致走透急急
建獄驅鬼現形呪
神霄玉清十萬天丁急追冤鬼火中現形急
急如高上神霄玉清眞王律令
右法辰文須先變獄符了依式立三日大

驗也
立冰獄式
五溪使名

寒水力士寒水大將

捷疾使者
召將吏祝呪
謹請中天斗獄將丁道安丁道寧丁道通丁
道泰巡世界都押將吏神王王魏才中天斗

獄大聖追魂神將嚴守眞縛鬼神將周初枷
鬼神將趙伯子考鬼將晁眞道五溪使者陳

江捷疾使者韓意寒冰力士竇子希寒冰大
將晋機鐵棒使者張言等目下四散搜邏收
擒作禍不正之神押赴冰獄分明現形急急
如高上神霄玉清眞王律令
次書捉邪將軍緫監衆神等符攝邪符捉
縛枷拷將符捉邪搜邪功曹符黄上丹書
次第焚之於獄中
直獄大將軍侯卒從將二十一人





太清訣罡炁甲子庚申朱篆之如用先燒一
道符追直獄將然後畫作獄也每以潔處供
養便見眞形也
水獄符



書水獄符呪
溟海九萬中有石城惡煞守𨵗毒龍啖精水

官速送返禁鬼神敢犯天律飄蕩奔傾奸惡
速告一一通名敢有不伏送汝天丁急急如
高上神霄玉清眞王律令
右手掐四指根篆此符燒在水中用洒獄
念呪曰
壬癸之靈太清之精爲我滅火炎化爲氷謹
請捷疾使者韓意寒冰力士竇子希寒氷大
將晋機五溪使者陳江鐵棒使者張言吾奉
太上勑與吾速把狂邪鬼神驅入獄着疾
右法同前用之

水輪符




右法依式建立三日訖於獄顯現畢當具
事由量輕重申解所司斷治施行切勿妄
結鬼神情罪戒之愼之

高上神霄玉清眞王紫書大法卷之八











