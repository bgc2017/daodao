










高上神霄玉清眞王紫書大法卷之一
緫序大法源
大羅紫府天中有諸羣府諸帝之會天帝之
闕萬二千八十所隸各有司存悉皆檢察人
間善惡功過别無紀籍以爲報施故貧賤富
貴壽夭未嘗爲之予奪盡出人之自召示應
諸府闕以
昊天玉皇上帝爲宗師而神霄玉清王今玉
帝就命人主準神霄玉清府又隸諸地山嶽
鬼神與北極紫微大帝府符命不同又非

混元上德皇帝所授三天扶教輔元大法師
祕籙一等今神霄玉清府神吏所轄諸地鬼
神告篆并靈官神吏使者將軍驅使吏兵異
號玉司考召靈文行此法每月三九日神霄
玉府神吏降聖朝會勿飲食葷酒戒色持齋
切須謹之
論籙
神霄法籙七階以流傳於人世自古以來未
嘗降見今得之者扶身保命度厄延年奉之
者仙官降祐消殄災非行之者却滅邪姦馘

除魔鬼當值斯文之士告盟神霄申奏主宰
得獲昭報然後方可奉行不可超越造次擅
用切宜遵守爲尚矣
論祕訣
神霄玉文瓊臺祕訣則無所不關無所不攝
若能自保以奉持則坐持衆妙立使萬神寂
然不動感而遂通與衆法不同諸符不一倘
值斯文之士萬劫一傳有縁有幸無極無窮
可不勉勵精誠上祈眞貺若始勤終怠口是
心非法中靈官將吏記人功過毫分無失當

是時三官鼓筆無恕勿示非人豈不可謹勉
之戒之
論妙㫖
神霄祕文玉司妙㫖是謂玄奥難可尋詳雖
有祕籙依科修奉未有訣目要㫖喻若衣服
裁割已了究竟不縫如何披穿訣者縫也今
將萬世祕文示學眞之士乃若堅持苦志將
心救物法籙剪邪以皈正仙兵佐助以隨行
日就月將可達神霄之境功成名遂當昇浩
劫之家今列于左豈不深思允蹈之乎

論法
神霄法者藏于華堂不示人世今遇甲辰之
昌運乃道君統人主之辰所以闡妙道於斯
時度靈文於寳籙不問高下傳賜奉持若廼
究而推之與衆法不同諸符不一但以歷懇
精誠虔祈靈貺隂行陽報功業無差不可妄
入鬼神情罪依條治之因以功德相拯庶使
幽明咸被德澤豈曰小補之哉
誓法儀
凡行此法每月三九日神霄玉府神吏降世

即用燈三盞黄紙十二帖合奏狀文用通章
印實封其詞上申本院燒詞畢香茶酒菓供
養至誠燈滅收之如獲報應然後行持
元始天王曰吾敕太皇萬福眞君開紫霄琅
笈九霄妙藴付於玉帝上子以闡天風傳度
世人指歸正道得者自仙九陽之梵炁有九
九八十一數是太陽之運太陽之日帝九陽
扶桑君者積炁成神霄眞王也又領南極之
職與韓司陶鑄天民咸證九天乃得神霄禁
文天篆雲章尅日升霄華堂之經緫載必仙

之寳内有十品之科子遇其文以東華注名
尅日成眞此文有金英靈童一萬人天素眞
妃一千人常保其書燒香散華以刊功過兆
稍有違七祖一身常遭神獄之考傳者以金
龍玉魚禁錦以付之告盟十天若失齋妄泄
師與弟子同罪七祖入北都萬憲不原兆以
之以戒宣盟
天民齋粥法
百穀五味流入脾胃五藏安寧尸邪亡墜七
祖上生天小兆得仙位長生入九霄久視通

聖慧急急如高上神霄東華仙君律令敕
右法取東華炁咽之再取炁吹使百骸九
竅調和三尸九蟲消滅
天民梳頭法
玉頂之上泥丸絳室玄華寳精天帝景色長
存王林神光表異右爲隱月左爲隱日六合
清練百神化密急急如高上神霄大帝律令
敕
右法面對生炁方取炁咽之方梳頭反白
成黑大吉大昌也

天民沐浴冠帶法
玉晨寳冠雲帔霞裳虎裙制魔流金吐精五
濁速去八景光明令臣受賜罪削福臻長與
神霄齊眞上靈急急如高上五老天君律令
敕
右法存五帝玉女自月而下玉童侍立取
生炁吹入水中方可沐浴
天民盥漱法
天清地明日月輝晨灌我五體光赫玉清炁
不受垢五藏華榮罪消北都禍滅九眞惡邪

伏匿福連上清今日鍊沐一切受恩身生羽
服昇入帝庭急急如南極長生大帝律令敕
右法合目存仙人玉女五色霞衣四獸獅
子白鶴在面前日月輝光入水中叩齒三
十六通東向取炁吹入水中先服一口然
後用之
天民出入法
奉佐玉清佩參神虎出日入月開明八景六
甲隨神六丁從行利貞天地扶贊勾陳七星
輔衛億保長生五雷兵甲與列凈眞刀兵水

火得離身形犯我天敕魁罡越行急急如高
上玉清消魔帝君律令敕
右法早吸日光晩吸月光一口吹在左右
辟邪萬災惡人斷口舌呪詛
天民解衣法
受命天帝上升九天百神安位列侍神仙魂
魄和柔五藏華豐百體生液七精靈盈火令
交焕滅鬼除兇上願神霄神府長眞億劫游
帶俠日無窮急急如高上太微天帝律令敕
右法左叩天鍾右叩天磬中鳴法鼓各三

通解衣存太微虚皇至室方卧令人精健
不病有吉感應
天民臨卧呪
天有九星地有九宫我有九竅萬神相從三
尸伏滅五藏流通三田四支動息守中八卦
龍虎來侍我身妖精鬼魁萬邪不干眞宫肅
靜邪夢不侵急急如高上神霄消魔王律令
敕
右法兆取長生靈炁咽之鳴法鼓三通任
意卧之

天民遇疾服藥呪
謹請高上神霄東華五靈仙君召出天醫正
神扁鵲吏官各五十人當令小兆服藥身得
離病病速離身駕魁乘罡登昇九天數盡九
地命禄俱昌長生久視永不死衰急急如高
上神霄長命天帝律令敕
右法兆念呪取神霄炁吹藥上與人服主
離病厄痼疾皆去延壽益年常常準此
天民履穢入暗法
左德清神右命天眞左有司土夫人右有除

穢五丁令我死籍勾滅玉府上我生名急急
如高上神霄雷部攝邪王律令
右法兆到穢先以左手仰托日月存五丁
司叩齒七通取北炁吹自已方入暗穢之
處
智慧消魔萬言符





神霄靑帝東井鍊眞丹宫元仙守保合并九
竅通流揭郞泯日光諦洞靑玄玄陸通急急
摩訶薩日月風急急如東井帝君敕
右符用戊午日以玄珠血研丹向東念呪
用黄紙書之逐日用菖蒲咀嚼東井水下
百日心開日誦萬言天生智慧神思不妄
洞視内明
凈穢符





敕靑霄紫霧元覺神將助吾眞炁斷除不祥
李帝遊來奉敕攝
右符斷除萬穢千惡或帶或帖有邪惡厭
蟲吞之立效取斗炁書若口舌官事臨身
惡人謀害佩之即免
變神呪
高上眞敕佩星披玉左雷右電騰駕龍虎凶
凶者滅善善者育欽輪玉帝形神化速急急

如高上神霄玉清王律令敕
右念呪訖抛印存所用玉童玉女左右内
外金光罩身變身爲仙官仍先飲神霄炁
一口吹身即叩齒七通結神霄印默呪凡
驅龍制鬼上章並用此法
神光符





天雷神霄地雷九壘水雷洞淵風雷扶桑鬼
雷山嶽百谷朝陽太一令㫖制鬼火燒雷迅
天地百邪無妖下入臟腑通暢和調急急如
太一律令攝
右符以雷發聲之日面方念呪天雷以黄
書青上地雷以白書赤上水雷以黑書白
上風雷蒼書黑上鬼雷白書黑上吸炁天
九地十水五風三鬼一面方咽之吞符一
日百邪見之奔走聲若急雷百脉和通小
兒驚風飛尸所中布炁即安

天地眞隂眞陽二炁符




天地八九人神六七清混金澄清濁分立入
吾神田太倉受福洞宫清徹穢氣勿觸急急
如太上神霄玉清王律令
右符以冬至日并立夏日面向西吞地炁
十八口夏至面向東吞天炁十九口念呪

吹符陽日朱書隂日黑書吞之四肢調和
百病不侵
日月蝕晦九炁符




日遊月眞太隂圓缺寒往暑來太陽盈昃内
存三尸百關布列一入眞炁尸虫走滅急急
如太上神景玉清王律令

右符以日盈月滿日用舌吹吐日九炁月
十炁成符吞帶去三尸九蟲炁吐毒消吹
鬼鬼滅也
東華木公符(靑上黄書)




南極韓司丈人符(丹上黄書)




西靈金母符(白上黄書)




北玄君符(黑書黄上)






中央黄老符




玉章聖號龍章天書






















玉章聖號龍章天書此文出自赤明浩劫之
時上封付八子以鎮天宫隱於神霄天緫眞
閣玉女天仙三萬人常護其文若水火大災
朱書擲於水火之中不傷兆身若行佩帶吞
服則百邪奔走萬病消除水怪潜形妖龍藏
伏如欲超度九玄七祖苦爽窮魂如法以黄
地朱書告付三官皆即超化上生天堂受諸

快樂此文不傳下士若有修學之人一心受
佩得補天仙輕泄漏慢死入北酆
混元八帝宗枝圖
玉清大帝玉清左晨王
玉清晨景王玉清消魔王
玉清高晨王玉清元始王
太上老君
玉清九眞王玉清大和王
靑金丹皇王玉清寳景王
玉户太素王玉清大帝王

上帝司禁王

神霄玉清王
靑華大帝君
蓬萊靈海帝君
西元大帝君
元始天王玉皇大帝
東井大帝君
清都大帝君
清霄大帝君

中皇司命君
小有玉名
扶桑大帝君玉清紫微君
玉寳靑童君玉清保仙君
太一元禁君玉清明昭君
玉華三元君玉清三元君
上清道君
九皇司命君玉清大素王
金華元君玉清大道君


太陽玉賢君玉清紫元君
三元紫陽君玉清内景王
皇上玉帝君
元始八子封職
長子高上元始化生南極長生大帝君任高
上神霄玉清王職太陽九炁玉賢君玉清保
仙王諱混洞字曜華
次封保生大君任東華帝君職青華帝君玉
清太和王諱泳洞字曜煙
次封掌命大君任蓬萊靈海君諱濛洞字曜靜

次封護命大生君任蓬萊西元大帝君諱泛洞
字曜文
次封明皇大君任東井大帝君諱沐洞字耀靈
次封非𡖖大君任清都帝君諱清洞字耀機
次封南極大君任清靈帝君諱沃洞字耀神
第八子封北臺大君任九天都衛玉霄紫清
中皇大君諱沈洞字耀元
八帝封號官品職任
第一子任神霄玉清天王絳霄太平應化道
主天帝遥領東極扶桑太陽九炁君

第二子任靑霄好音元眞寳耀天帝遥領東
華大帝君
第三子任碧霄開虛傳度天王遥領蓬萊主
仙君
第四子任景霄至妙變空天王遥領西元靑
金丹皇君
第五子任玉霄天王遥領東極玉寳高晨師
靑帝靑童君
第六子任琅霄六開傳濟天王遥領靑都帝
君

第七子任紫霄雙開化身天王遥領小有玉
眞萬華靑都君
第八子任太霄流光變景天王遥領九天中
皇玉帝君
玉帝有八子昔混明大化元始與梵炁祖母
行大洞雌雄回風混合結八十一正陽之炁
生長子神霄王次結七十二純陽之炁生次
子靑華君次結六十三眞陽之炁生第三子
次結五十四梵陽之炁生第四子次結四十
五昌陽之炁生第五子次結三十六光陽之

炁生第六子次結二十七霞陽之炁生第七
子次結一十八寳陽之炁生第八子皆是大
洞混合元父玄母雌雄九變混合九陽一炁
凝霞爲魂合風爲魄爲之帝一嬰兒生成九
帝七九之道千端萬化諸天高上之玉帝皆
八王之異號故明九陽天眞也皆出大洞三
十九章回風混合帝一之道兆之反胎於天
何以得穢津污體結胎而爲嗣乎兆知此道
白日昇天失此永墮幽玄兆思之玉聖萬帝
由不離大洞而爲入眞何况介蟲尸賊不知

眞一而得一體妙仙王乎哉
神霄九師
當初神霄降世三師聚議於碧霄天如今三
師各有神霄法惟三師便是神霄緫雷其中
又有雷祖大帝劫是昊天玉皇上帝主之祖
師高上神霄玉清眞王長生保命天尊主之
晴雨宗師青華大帝君定福天尊主之斷瘟
斷邪役召萬靈眞師九天益筭司命好生可
韓君丈人眞君保福天尊所轄度魂攝魄外
六師自有正法各隨所治靈師應元定籍眞

君注命天尊掌雷敕令牌號動雷合奏之玄
師保命化生眞君保命天尊掌五嶽江湖淮
海潭洞神龍聖師節度緫監眞君萬安天尊
掌攝魂度亡煉度擒邪伏崇寳師元華保生
眞君儲祥天尊掌九霄法律管三十六種橫
死夭亡天師掌法主籍眞君禾稼天尊掌神
霄三十六天梵炁眞符專修煉法官成道有
雷函神師掌令降命眞君吉集天尊掌天下
妖魔山谷五魈五酉不正之神聖師遇齋醮
當稱保生度化天尊九師各有心章請官君

不問神霄嗣法當以五臟精炁神等符爲先
内精既竭非假元始梵炁以續所虧何得神
炁復本先須内養其神霄之道方成萬神我
神霄乃霄天大要不走元神也
高上仙王降眞符




元皇召靈符




敕符呪
元綱流演緫御十方招眞召靈威神無鞅符
至八極壽命吉昌保命度厄萬里混康急急
如高上神霄玉清眞王律令
右法玉清訣念呪取東南炁吹入符中烈
火香上焚之再呪曰

通靈通玄凈心洞明招眞金童召靈玉女爲
臣上達眞炁降臨顯揚輔化我道合靈
右法正月降召上眞七月召中眞十月召
下眞八節召上靈本命降中靈十月降下
靈存局中學不篤信五嶽試人也
朝眞玉符呪
眞霄眞敕九天浩㫖付吾禀受得見光輝南
昌煉形太微得質靑龍甲乙白虎庚辛朱雀
丙丁玄武壬癸吏兵導引眞諱接衛上列神
霄皈依寳陛急急如高上保仙王律令

朝眞玉符






右符黄羅靑書佩之兆取神霄王下降日
依法朝眞想東方青炁成符此符又名無
邊符如有凶惡邪崇極難治者當恰神府
目念緫呪巽炁將此符去患人家司命前
夜靜用酒菓一分金錢一束燒之立應

聖降日
凡八月九日靑華降世之日十月十日眞王
降世之日毎月三九日三元八節日可誦都
呪千遍吞二十一符禱之立應每降日燈三
盞黄紙一十二分一獻狀獻之用時新五菓
供養燈盡收之忌葷酒厭物也



高上神霄玉清眞王紫書大法卷之一











