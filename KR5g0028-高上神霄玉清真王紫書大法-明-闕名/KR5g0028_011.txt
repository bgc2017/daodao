










高上神霄玉清眞王紫書大法卷之十一
　　　神府祈雨祕法
　凡祈雨築壇時不得僧尼婦人孝子雜穢
　屠殺之輩遊築壇夫力亦令素飯尤佳如
　要疾速感應須從州守禁戢禁城郭内不
　得鳴鍾鼓鐃鈸三日其雨立降又夜半時
　發符須用錢馬酒果祭發雷神祝祭之意
　　　開天門
　凡行用時法師須著皂衣披髮肩皂旗含
　淨水面東北一噀叱一聲念開天門呪曰

萬神助雲天丁助力鬼涉江湖爲吾保日三
將换宫諸神急出天地栗栗日月昃昃流星
趕退群魔眞見吾文直日急急如上帝律令
　右用左手亥訣念七遍將皂旗向天門摇
　動擺撼立下劍尖劃地噴酒七噴次結天
　門印直上朝天門吹一聲然後念開天門
　呪要風雨上可各念七遍
　　　興雲布雨報應例
　春雷寅卯中宫起　夏雷震巽巳午間
　秋時申酉歸元位　冬從亥子到頭攀

四季起雲興布雨　辰戌丑未起天關
　此乃訣也並登明起將
　　　興雲布雨符



　　　呪曰
五方五帝五龍之君上方行令布雨興雲天
魔李靖地魔楊𡖖五丁都部天元應龍同共
行雲急急如上帝律令

春行雲神何元明　布雨神劉元達
　雷神天漢明　　電母徐懷娘
夏行雲神宋元用　布雨神張元伯
　雷神天智明　　電母金頭娘
　秋行雲神楊元濤　布雨神馮夷
　雷神天御明　　電母江顔娘
冬行雲神元祥明　布雨神唐元明
　雷神天濤眀　　電母積毒娘
四季行雲神辜成眀布雨神水波
　利雷神天府明　電母懷害娘

　凡祈雨須依科式發文字然後入靖布神
　功在志心明合天地獲時報應天道非遥
　昭昭有驗矣
　　　倒海符



　右符用生鐵打板長一尺九寸厚三寸三
　分闊七寸二道符内取次朱書一道或兩
　面書投河源有龍所在如無龍處須畫一

　龍先沉水中良久投符依法步罡行持少
　頃大雨立至矣
　　　遣符呪
六丁六甲五雷將吏風伯雨師雷部聖衆久
愆雨澤願賜救護天符一到普濟焦枯急急
如上帝律令
　右掐五雷訣誦四十九遍投其符使雨立
　至
　　　鎮海符　　




　　　
　　　呪曰
五帝雷公四聖風伯三光星斗二龍同格一
元其皇九出雲炁我是風伯奉命帝勑急急
如火光雷師勑
　右掐辰文想三景三台出雨雷師火光驅
　龍行雨誦八十一遍投之立應
　　　九龍符
　法曰如久旱於流水龍潭處左手辰文右

　手執筆想本師在前祖師在後以筆於水
　書九龍符一道用後呪寫之



　　　呪曰
東方龍君南方龍君西方龍君北方龍君吾
奉上帝勑命佐天行化救度群生今來某處
亢星金火相尅某今書篆符籙攝召雲龍速
逞威靈使雨澤霑足立甦苗稻吐穗結實保

歲元亨急急如上帝律令
　右掐辰文誦呪四十九遍書符三次立應
　　　呪曰
玄天蕩蕩玄元霐清清靈妙運安鎮年齡元
始開眞正道流明營天勑地十天駭驚神功
攝召萬魔束形周蓋四象風火敢停威震六
天野道不生玄符勑到役使剛兵收斬妖魔
邪鬼盡傾流金激電風火摧明急急如律令
　　　勑版二十四通呪
上帝符命摧滅十方天地奉勑策召神王三

界司命莫得來刑九土眞官以某合并遊山
涉海山神水帝皆來送迎傳告五帝保某年
齡諸天列宿自來輔榮急急如律令
　　　投下二十四通呪
太上碧津三炁生流液元天三五靈五炁化
神河珠丹涌出天罡耀四維玄靈九炁月水
飛二十四神各有威力炁所示鬱峨嵬三罡
所攝鎮九微靈生逐水自開機營神保炁防
外非歷劫常存常追思急急如律令
　　　　策二十四通呪

玄映流耀五方神公策山之摧策水之竭策
龍火滅策神神尊策鬼鬼裂策妖妖亡四維
十方萬靈保當佩策之後任遍十常形神鎮
守萬劫無傷急急如律令
　　　投符驅丁甲呪
上帝有命受任禹經急召天丁(召丁言丁/召甲言甲)速
逞威靈來赴壇所部領天丁吾今指陳立便
降陞急急如上清玄都律令
　右法陽日驅六甲用陽斗隂日驅六丁用
　隂斗禹步爲之次收呪曰

元元靈靈降召已明所陳既畢復歸本興復
召如故速降威靈急急如上清玄都律令
　　　陽斗



　　　步斗呪
白炁混沌灌我形禹步相催登陽明天回地
轉步七星躡罡履斗齊九靈衆神助我斬邪
精一切邪魔皆滅形萬災消散我長生我得

長生朝上清急急如上帝律令勑
　　　隂斗



　右取罡炁陽日左手本師訣自陽出隂斗
　隂日自隂斗向陽斗
　　　祈雨投龍簡式
　凡祈雨須擇潭洞靈跡聖地投符起龍用
　法中鐵符書于鐵版潭洞前先步九迹至

　九位龍跡罡百發百中從一交脚至九勑
　水投簡立有風雨至矣
　　　祈雨壇召四角大神呪
金闕降聖玉帝上符受太上乾坤炁告天法
象救護群生衛靈之神將防禦之龍神疾速
赴行急急如上清律令
　　　投四角大神呪
召四方之天丁天丁之力士疾速與吾降靈
速速照照降降急急如上清律令
　右用本師訣

　　　送四角大神呪
㝠㝠天丁雷部之神告召已畢受吾叮嚀却
歸本所後召降靈急急如上清律令
　右法玉皇印
　　　召龍符



　　　致雨符




　　　呪曰
六丁六甲雷電降隂縛龍將軍扶桑眞君符
命到處萬神從行急急如
高上神霄玉清眞王律令
　右法掐辰文取巽炁念呪書符
　　　致雨符誥文
高上神霄眞王勑命上帝元㫖救護群生雷

部統兵霹靂將吏六丁六甲上元太一召龍
行雨普濟焦枯一如告命火急奉行
　太歲　年　月　朔　日　時告下
具位　　　　　　(臣)姓某承誥奉行
　依法存神步斗篆符書誥投入水中立應
　　　收雨祈晴呪
太一元君會聚風雨膏澤已足苗稼如生今
日大吉永保利貞急急如上清律令
　右法掐三指根思本師披頭髮誦呪一百
　二十遍霖雨立至

　　　祭雷
　凡祭雷一年十二月内須擇六丙日乃雷
　會之日預前三日齋戒嚴潔著新凈衣入
　靖焚香啓告
　祖師奏申天省備牒雷部官衆本屬城隍
　社令壇靖土地咸祈證應次伸啓請
　上聖師眞雷霆將吏雷師皓翁雷公電母
　風伯雨師神君欻火大仙蒼牙猛吏雷令
　天神震威大神雷車雷火神君雷部判官
　雷光使者執幢童子直印紫光童子五方

　五雷神兵當司神將五雷使者六甲將軍
　六丁符使龍王部衆江河使者行風布雨
　吐霧興雲雷神城隍社令直日功曹直壇
　土地等神普賜降臨同時祭獻羅列供物
　三奠酒禱祝白意伏乞降靈護助行持爲
　國救民祈禱雨暘願賜感應丕闡玄風祭
　畢化錢凡祭雷神切須志誠向後凡有祈
　禱無不感應也
　　　五雷訣
天雷訣兩手掐寅五指俱藏於甲○神雷訣

二指三指弓大指掐定子四指五指壓定大
指○斗雷訣大斗訣是也○龍雷訣二指三
指四指弓大指弓掐定亥五指掐定大指藏
甲○水雷訣二指弓大指掐丑三指四指五
指押定大指○妖雷訣二三四指弓大指掐
定並不見甲是名社令雷也
　　　神霄攝召大法儀式
　法曰未攝召之前先於九日前祭之用參
　苓湯清酒凈果臘茶多燒本形符祝於幾
　日攝召事云燒錢馬等於攝召日先於凈

　地立攝靈之旛用青旛一首長九尺闊九
　寸安攝召畢同紙燒之
　　　緫召功曹呪
神霄玉清王今日勑下降自九霄命神召神
攝掌功曹玉文敷告依應天條吾行眞籙逐
我參調急急如高上神霄玉清眞王律令
謹請神霄某道功曹主者急赴壇所
　右法掐辰文先想眞形書符燒灰念呪巽
　炁吹病人入境自報吞之百日其應如響
　　　召天道功曹符

　　　　　　　　天道功曹光輔一
　　　　　　　　百二十人

　　　呪曰
九天之勑大道祖君造象昊境三十二清奉
命隨法入上玄眞
　右法於香爐内燒召祝之用牒差功曹請
　命天道合降眞靈牒書齋意再用符一道
　同燒之此功曹上知天宫紫府祕禁日月
　交蝕星辰盈闕風雨吉祥掌管神府天道

　災變欲問召攝皆得知之
　　　召地道功曹符

　　　　　　　　地道功曹劉罡一百
　　　　　　　　二十人

　　　呪曰
洞玄品品壘壘化形五陽徹應十極幽㝠
天符成象地道達靈
　右法於香爐内燒召祝之用牒差功曹請

　命地道牒書齋意再用符一道同燒之此

　功曹掌九壘水土禾苗虫蝗水澇風害塚
　穴伏藏寳珍古壇泉窟欲問召攝之事皆
　得知之
　　　召人道功曹符

　　　　　　　　人道功曹周正陽一
　　　　　　　　百二十人

　　　呪曰
六合成品三一化生共成周體迭正元根道
力一降萬成一靈

　右法於香爐内燒召祝之用牒功曹請命
　人道牒書齋意再用符一道同燒之此功
　曹管人間善惡貧富奸害逆孝生死吉凶
　壽禄病患常在人間欲問召攝皆得知之
　　　召仙道功曹符

　　　　　　　　仙道功曹孟安一
　　　　　　　　百二十人

　　　呪曰

主宰職權分别上仙諸眞判運八極成筌上

天保攝共得爲先
　右法於香爐内燒召祝之用牒差功曹請
　命仙道牒書齋意再用符一道同燒之此
　功曹掌天仙神仙飛仙鬼仙眞仙洞府所
　居仙眞姓名數目欲問攝召皆得知之
　　　召神道功曹符

　　　　　　　　神道功曹高罡德一
　　　　　　　　百二十人
　　　呪曰

上元八極運化天光三元五運八極九祥造
化萬變結聚成章
　右法於香爐内燒召祝之用牒差功曹請
　命神道牒書齋意再用符一道同燒之此
　功曹掌天地神祇五嶽鬼神九州社令天
　下城隍一切正神姓名高下數目欲問攝
　召皆得知之
　　　召鬼道功曹符

　　　　　　　　鬼道功曹郭大有一

　　　　　　　　百二十人
　　　呪曰
冥隂極類隂結成眞果章九有通發九形一
數成七爲達金眞
　右法於香爐内燒召祝之用牒差功曹請
　命鬼道牒書齋意再用符一道同燒之此
　功曹掌三界鬼妖精魅六洞九宫邪魂名
　字數目鬼營二十八治欲問召攝皆得知
　之
　　　召業道功曹符

　　　　　　　　業還功曹人張道一一
　　　　　　　　百二十人

　　　呪曰
正化品格周流十方道德慈善普濟業行眞
光符命永得利昌
　右法於香爐内燒召祝之用牒差功曹請
　命業道牒書齋意再用符一道同燒之此
　功曹掌眞仙士民百姓功過善惡正定業
　縁宿契冤債生死欲問召攝皆得知之

　　　召五道功曹符

　　　　　　　　五道功曹人李正光一
　　　　　　　　百二十人
　　　呪曰
四生五道十類有情萬化若所一切成章天
光一攝符命得昌
　右法於香爐内燒召祝之用牒差功曹請
　命五道牒書齋意再用符一道同燒之此
　功曹能知五道四生孤魂滯魄

　　　緫召功曹呪
玄曹玉文立功之官主治玉清奏報三天上
帝有勑速下神光謹請某功曹主者依律奉
行急急如高上神霄玉清眞王律令
　右法掐辰文取巽炁召之


　　　　　　　　斬邪功曹一百二十人



　　　　　　　　追捉功曹一百二十人



　　　　　　　　縛送功曹一百二十人


　　　　　　　　定名功曹一百二十人


　　　　　　　　玉曆功曹一百二十人

　已上功曹並包巾緋衣大袖皂緑帶書符
　召之每日直壇勾兵馬從各有主職或上
　章表勘會仙籍追捉邪祟治病斬邪皆可
　用之
　　　功曹引式
高上神霄玉清王府門下行司
　當司今爲某事今召治病功曹一百二十
　人火急前去某處救治某人所患限幾日
　如何施行
謹勑治病功曹奉

九天扁鵲官吏天醫神仙尚藥童子神應保
玄丹芝療病玉晶延年百痾急除萬病莫干
傳尸鬼債邪尸伏連忤注速滅病者安然神
霄勑注百脉得痊急急如律令
　太歲　年　月　日時奉
神霄律令差行
　具位姓某押
　　　又式
高上神霄玉清王府門下行司
　當司今爲某事今召斬邪功曹一百二十

　人火急前去某處救治某人所患限幾日
　如何施行
謹勑斬邪功曹承奉
九霄太一兵吏玉府神君主煞使者斷邪將
軍手仗神鋒誅斬不停逢鬼寸斬遇祟除蹤
千千截首萬萬剪形天魔地怪速化爲塵普
告魑魅不得違命神刀一下萬鬼潜氓急急
如律令
　太歲　年　月　日時奉
神霄律令差行

　具位　姓某　押
　　　又式
高上神霄玉清王府門下行司
　當司今爲某事今召追捉功曹一百二十
　人火急前去某處救治某人所患限幾日
　如何施行
謹勑追捉功曹承奉
九清追捉八方邪鬼四㝠功曹上升天界下
入幽㝠邪鬼潜穴急捉付身山川河海急速
付身不令走透救護生身急急如律令

　太歲　年　月　日時奉神
霄律令差行
　具位　姓某　押
　　　又式
高上神霄玉清王府門下行司
　當司今爲某事今召縛送功曹一百二十
　人火急前去某處救治某人所患限幾日
　如何施行
謹勑縛送功曹承奉
九眞上達神府縛索龍巾遣送神龍長天廣

地生追付神府縛邪擒鬼上逹天獄弔手執
足不得停苦急急如律令
　太歲　年　月　日時奉
神霄律令差行
　具位　姓某　押
　　　結界行持斗罡



步斗行雷天地相合雷鼓將軍叱炁噴火吞

魔食鬼手執鐵索泛泛惡鬼空中自縛不正
家殤鉗入火鑊敢有小鬼現形戲謔犯吾斗
罡萬邪頭落急急如律令
　　　追魂攝魄降靈符



　　　呪曰
九九成數造化先天五行運轉一切有生大
道所養萬物俱全急急如

高上神霄玉清眞王律令
　右法書此符於攝召旛上用白旛長三尺
　三寸一邊書亡人姓名次法師執魂旛香
　爐内燒返魂攝魄降靈符一道其旛漸重
　至亡位供養處即見現形矣
　　　催現呪
追魂攝魄速降靈旛北斗精蓋玄武開關朱
雀守衛青龍化轉白虎見狀萬神安全靈儀
一到速現目前急急如
高上神霄玉清眞王律令

　右法掐辰文取巽炁吹筆用前法未現當
　念此呪催之即立現形也
　　　神霄拔度幽魂符勑筆呪
玉清有命普拔幽魂天光一照罪源蕩清急
急如高上神霄玉清眞王律令勑
　　　散形
　　　元始符命　　普告三界　　風澤
　　　緫炁上元　　歷關諸天　　洞虚
　萬炁　　元洞玉曆　　九泉幽爽
　齊仙　　死魂受生　　斬絶地根

　廻骸起死　　三官九署　　拔岀地户
　時刻升迁　　落滅惡根　　九祖升仙
　　　急急如靈寳天尊
　　　無量度人律令
　　　聚形



　　　呪曰
玉清符命普拔幽魂天光一照罪業消冰急

急如高上神霄玉清眞王律令
　　　又符



　　　勑符呪
幽魂多悲苦當思神霄君玉清眞金符焕赫
破泉扃釋汝解幽閉拔度出沉淪上升刀利
天煉化登丹庭急急如
高上神霄玉清眞王天尊律令

　　　神霄破地獄符勑筆呪
玉清天尊告下玉清元始勑命火急奉行九
幽㝠府酆都大神名山考校水府職庭十方
合屬一切有形亡魂罪犯天命赦行急急奉
高上神霄玉清眞王天尊律令
右法掐辰文取巽炁吹筆書
　　　散形
　　　九泉寒夜　　幽隂寒壑　　照破
　　　期卻淪塗　　急覩光輝　　九壘
　何敢　　禀遵帝令　　風雷消散

　不隨　　金剛折摧　　火醫化池
　溟冷溫和　　火車息焰　　銅柱摧毁
　普掠無施　　鑊湯罷吹　　屠割停摧
　　　元始有勑魂離鄷岱　　有罪
　　　符到速追　　魄岀鐵圍　　無罪
　急赦無違三界
　侍衛萬神敬依




　　　勑符呪
神霄玉清照破幽扃寒泉苦爽重泉咸傾酆
都神王符召皆停獄主卒吏宣奉天靈眞經
道化摧毁地關靈光宣告遊精易形靈光一
照神霄攝魂承天光下普度幽靈玉清宸命
摧破不停開扃大將奉命太皇開明速形萬
鬼出形北帝眞光照徹幽㝠幽魂幽魂齊得
光明玉清符誥勑下三官九府四司五嶽九
幽六洞十宫泉曲之府酆都主者準今符命
普釋亡魂出離地獄急急如律令

　　　緫勑二符呪
神霄符命勑下九幽諸天卒吏符到奉行一
切罪魂赦之生天急急如
高上神霄玉清眞王天尊律令
　右二符上帝訣勑先取神霄炁吹之勑呪
　並同天門炁吹之
　法曰凡告二符先於三寳前跪奏宣告符
　命畢當關神霄地道功曹齎持前去或詣
　五嶽名山羅酆北府泉溟水扃廣行宣告
　取索亡人以此二符之功也

　　　玉清三天君上元玉簡眞符
　　　三炁　　明炁　　億曾萬祖
　　　勃煙　　四骞　　幽魂苦爽
　運應滅度身經太隂　　罪福禁戒宿命
　記日鍊度便得神仙　　因緑普受開度
　　　死魂生身身得
　　　受生上聞諸天





　　　勑呪
太乙尊神務猶收眞炁
太乙保命固神定生爲我上招玉眞之炁下
布紫户之庭玉經仰徹泥丸朗明七祖同懽
俱升上清惟願身入無形
　　　簡文
三天白簡玉清玉符告聞高上之天左右獄
卒案掾尊神天獄主者拔度某消滅大罪塞
遏邪源形神升度謁帝天關福智自生驂侍
龍轅逍遥無碍眞道長存一如告命風火驛

傳
　太歲　年　日簡於道場吉時告下
　右簡以栢木造長七寸闊四寸厚三分資
　薦升度古代帝后用之如超度亡魂自有
　告文别載
　　　九天内音寳誥中元金書丹篆



　　　勑符呪

帝君逢陵梵眞炁
帝君度符籍正炁招萬神上招玉眞炁充布
兩眉間混元生帝景三素成我仙飈餐乘飛
蓋徑升高上軒惟願道炁長存
　　　簡文
上帝符命宣告三官天牢地獄主司大神拔
度古代將相大臣九功七德賢士靈魂咸領
符命部衛形魂上朝帝庭罪仇和釋冤債沉
没與道合并神登玉闕受鍊長存一如告命
風火驛傳

　太歲　年　月　日簡於道場吉時告下
　右簡以栢木造長九寸九分闊三寸九分
　厚三分簡文作五行書超度古代將相九
　功七德賢士大夫如超亡魂有告文别載
　　　斗中度命出離生死靈符
　　　赤文命靈　　三天赦宥　　出離
　　　度命幽㝠　　咸濟苫魂　　生死
　度脫　　斬根斷死束非煉形　三台
　迷津　　天慈玉勑赦宥幽靈　炳耀
　照徹　　九幽隂翳　　得轉五道

　泉扃　　盡覩光明　　風火無停
　超登天堂
　得證仙眞



　　　勑符呪
左無英公子玄充叔眞炁
無英神眞生紫皇三炁混合成宫商招引眞
炁鎮膀胱通流三田會洞房爲我致仙變容

光飛升雲舘入金堂惟願與道合眞當
　　　簡文
赤書玉文上通紫庭天慈赦宥三界溟冷九
幽罪魂億曾萬祖苦爽遊精削除罪録落滅
惡根速赴生方炁識咸寧神登玉闕澄神煉
質眞心洞明蕩除隂翳得道升眞一如告命
風火驛傳
　太歲　年　月　日簡於道場吉時告下
　右簡以栢木造長九寸九分闊三寸九分
　厚三分簡文作五行書拔度民庶用之此

　符能令北隂府長夜亡魂受度可升朱陵
　度入南宫上士得之此符飛升金闕中士
　得此眞符上生青華下士得此眞符飛度
　煉魂得道登眞永消惡趣或處世修眞得
　居於仙職者更得昇遷也
　　　本治天堂玉簡眞符
　　　五文　　普植神靈永度　　疾除
　　　開廓　　三塗禍消九㝠罪簿
　落滅　　上無復色　　死魂受煉
　惡根　　緫炁上元　　仙化成人

　身體我界　　傾光廻駕　　神識洞明
　度入自然　　監眞度生　　身乘紫雲



　　　勑符呪
右白元洞陽君鬱靈標眞炁
洞陽鬱靈魂生金光耀耀炁中精招眞固神
令長生拔出地户根返胎嬰參乘御炁上升
玉清惟願身飛上仙

　　　簡文
高上玉簡三天符命上開八門三十六獄執
法治官遠詣帝軒解宥夙罪超度亡過某上
升高上玉闕之天復還治職炁入玄玄一如
告命風火驛傳
　太歲　年　月　日簡於道場吉時告下
　　　玉清金簡眞符
　　　明梵玄景　　隂陽炁成　　大帝
　　　開度罪魂　　火煉成人　　阳光
　號八　　魂生攝炁　　九開

　靈君　　九轉成仙　　禄道
　天炁　　六合　　明道
　歸身　　百神　　回輪



　　　勑呪
中央司命丈人君理明初眞炁
司命定年丈人保仙度名書南宫上奏帝君
前太一度靈符杖度世業根福報無窮已皆

受玉京言惟願永得長生
　　　簡文
玉清金簡神度符命告宣獄官司禁侍郎執
罰典録刑司開度亡過某煉魄澄神升入玄
關削落罪書道備功圓上生九清高上之天
眞境無爲一如告命風火驛傳
　太歲　年　月　日簡於道場吉時告下
　右簡栢木造長九寸九分闊三寸九分厚
　三分簡文作五行書朱篆符掐辰文取神
　霄炁巽方吹之

　　　鍊度法
火煉法用卓子十八隻作一行排每一卓上
用香爐一箇烈火焚香自腦煉至命符一十
八道掐玉清訣每道隨符念呪焚之於烈火
香爐内
水鍊法用水池九寸或九尺皆要九九之數
金石木磚皆可用之用水九數四角用香爐
烈火焚香翳霧罩水池法師祝文投煉身符
於内令齋主見所薦亡魂如未見再行用催
呪見如煉得不成人形或成畜類成從火煉

如煉成人形即隨齋法行用依式度法橋至
生天臺隨事行用也
　　　煉身符



　　　書頭呪曰
亡魂首相具體全人是男是女骸變通神
　　　散形叨
神水瑶池流火朱陵玉眸鍊質黄華蕩形我

身上告十萬神兵飛騰玉府昇入帝庭急急
如高上神霄玉清眞王律令
　　　十干呪
六甲六天符應萌明六乙雙耀六丙八焚六
丁七晃戊己中呈六庚三茁六辛四升六壬
九炁六癸一成眞王受命聚成一成金身九
訣水火雙扃急急如高上神霄眞王律令
　　　勑符呪
上元一眞守固泥丸中元一眞安神絳宫下
元一眞守衛命門三元齊景保命長存招眞

致炁升降自然變化鍊髓骨化成仙毛羽飛
騰翺翔帝君急急如高上神霄眞王律令
　右法三呪取東南炁三口如法煉身吞符
　同此更念都呪吞之
　　　法師自煉身呪
天地造化結炁爲人左眼爲日右眼爲月耳
鼻喉舌音聲上徹脾肝膽神常居五穴五行
分主保衛形軀甲乙丙丁戊己庚辛壬癸神
將速衛速守急急如太上帝君律令
　右法師本祖訣天門炁自服此符爲煉身

　之法
　　　鍊身水濟符呪
子丑寅卯辰巳午未申酉戌亥神君甲乙丙
丁戊己庚辛壬癸神君十二眞炁成十數全
炁結變化五行降通灌十全攝眞成承紫雲
速赴玉清闕吾奉玉清勑速降元炁成
　右搯玉清訣
　　　催見呪
天陽地隂五通成眞道炁一變疾現眞形吾
奉玉清勑速降元炁成

　右掐玉清訣
　　　又一法鍊身符呪
甲乙丙丁却穢生神戊己庚辛正炁聚形壬
癸生精復如眞形元始符命上升朱陵急急
如律令
　　　鍊度内祝白文
衆神集會各有司存鍊形清凈之法身度脫
苦幽之滯魄捨此有情有慾有漏之幻身達
兹無象無却無碍之玄門反爾精魂復歸凈
界死如不死滅除地獄之愆尤生即由生受

用人天之快樂
　　　神霄無上黄籙眞符延生寳誥
無上黄籙眞符延生寳誥
今據郷貫奉
道弟子某投誠伏爲自身本命某建生上屬
北斗某星君注照言念受生以來至于今日
家俗世務寧免愆非三業六根豈無過咎欽
聞太上演盟眞之寳籙實預修之津梁是以
虔心皈投
大道願傳寳誥見世保命修行若當身謝唯

憑拔度謹按經云
玉清聖境大羅元始天尊昔在香林園内大
福堂中爲諸天仙聖三界主司演說生死因
縁是時即有救苦眞人上白天尊言臣覩九
幽地獄之内羅酆北府之中皆見十方救苦
天尊入於九幽拔度諸苦天尊普告四衆汝
等若能授持金籙白簡九眞妙戒長生靈符
救苦眞符當消九幽大罪標名九宫察命童
子護戒威神五帝直符六宫掾吏自當隨逐
簡文覆護受戒弟子某預修㝠福依科開是

道場修設三界高眞黄籙大醮拜請度師某
籙法師某君傳授無上盟眞黄籙寳誥一
階惟願受待之後爲見世之津梁作過去之
舟楫護身保命度厄消災不得泄慢聖文遵
禀奉行一如告
命天尊告曰
　一者克勤忠於君主二者敬讓孝養父母
　三者不殺慈救衆生四者不淫正身處物
　五者不盜推義損己六者不嗔兇怒凌人
　七者不詐諂賊害善八者不驕傲忽至眞

　九者不二奉
上件戒言並是
元始天尊金口演說至心授待功德無邊救
難濟苦神力難思伏聽
勑命遵承奉行




　　　太一保命延生呪

玄天大誥普濟群愚眞符焕發列籍清都標
名金籙宿釁咸除飛神碧落超登太无
玄科律令
　　　通靈延壽護身呪
元天上眞雙景二去左抱七魄右拘三魂令
我神明與我長生太一眞一寳章律令




　　　上皇玉虚君呪
太一尊神務猷收眞炁
太一保命固神定生爲我上招眞之炁下布
紫户之庭玉經朗徹泥丸朗明七祖同懽俱
升上清惟願身入無形
　　　上元玉簡眞符



　　　上帝玉帝君呪

帝君逢陵梵眞炁
帝君度符籍正炁招萬神上招玉眞炁光布
兩眉間混元生帝景三素成我仙飈餐乘飛
蓋徑升高上軒惟願萬炁長存
　　　九天内音寳誥



　　　一皇紫晨君呪
左無英公子玄充叔眞炁

無英神眞生紫皇三炁混合成宫商招引眞
炁鎮膀胱通流三田會洞房爲我致仙變容
光飛升雲館入金堂惟願與我合眞常
　　　斗中登眞度命出離生死符



　　　太微天帝君呪
右白元洞陽君鬱靈標眞炁
洞陽鬱靈魂生金光耀耀炁中精招眞固神

令長生拔出地户根反胎嬰參乘御炁升玉
清惟願身飛上仙
　　　本治天堂玉簡眞符



　　　三元紫精君呪
中央司命丈人君理明初眞炁
司命定年丈人保仙度命書南宫奏帝君前
太一度靈符拔出世業根福報無窮已皆受

　玉經言惟願永得長生
　　　玉清金簡



眞符寳籙發生善根注福禄於青篇削罪名
於黑簿冤仇解釋萬罪蕩除永爲生死之津
梁不隨輪迴之惡趣恭惟
元始符命時刻昇遷一如告命
　太歲　年　月　日大齋壇傳授

　度師　　　　小兆臣姓某誥行
　　　四季投簡眞符



　右符立春甲寅日書之



　右符立夏甲午日書之



　
　右符立秋甲申日書之



　右符立冬甲子日書之
　　　簡内誥文
元始符命玉清眞文告下諸天丞相南昌上

宫度人之神長生大君司馬大神韓君丈人
南斗六司樞機省署太玄神庭嚴校三界無
極神郷泉曲之府北都羅酆三官九府十二
河源普度苦爽億萬幽魂疾除罪簿落滅惡
根不得拘留部衛形魂速滅三惡斬絶地根
飛度五户太玄録名諸魔保形度上南宫朱
陵受煉仙化成人永度三塗五苦八難超度
三界無拘天門五帝衛形逍遥上清元始符
命時刻升遷不得容隱萬神咸聽一如告命
　太歲　年　月　日　時簡於齋壇告下

　清醮寳誥
　　　東方



　　　南方



　　　西方




　　　北方



　　　中央　




　右法並掐辰文巽炁書遇設醮鎮壇用之
　　　神霄眞王簡篆天篆








高上神霄玉清王勑天地鬼神奉行律令
　右篆成文三十道
　　　神霄北斗玉簡眞符



　右符巽訣辰炁吹之
　　　神霄北斗玉簡去災眞符




　　　神霄北斗玉簡去病眞符



　　　神霄辟火眞符






高上神霄玉清眞王紫書大法卷之十一






