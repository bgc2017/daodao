








高上神霄紫書大法序意一
昔太空未成元炁未生元始天王爲昊莽溟
涬大梵之祖凝神結胎名曰混沌混沌既拆
乃有天地中外之炁方名混虛元始天王運
化開圖金容赫日玉相如天陶育妙精分闢
乾坤乃自玉京上山下遊遇萬炁祖母太玄
玉極元景自然九天上玄玉清神母行上清
大洞雌雄三一混化之道生子八人長曰南
極長生大帝亦號九龍扶桑日宫大帝亦號
高上神霄玉清王一身三名其聖一也神霄

眞王凝神金闕思念世間一切衆生三災八
難一切衆苦九幽泉酆一切罪魂受報縁對
浩劫相求無量衆苦不捨晝夜生死往來如
旋車輪我今以神通力憫三界一切衆生即
詣玉清天中元始上帝金闕之下禮請慇懃
乞問紫微上宫紫玉瓊蘂之笈於九霄寳籙
之内請神霄眞王祕法一部三卷皆梵炁成
文九天太玄雲霞之書上隱萬天之禁中隱
神仙萬年之法下明治人治鬼保國寧家之
道元始上帝即敕太皇萬福眞君以高上神

霄玉清王長生護命祕法傳付下世首教於
我以布世間學直之士佩法修行永爲身寳
上衛帝王安鎮國土享祚萬年下以爲民延
生度厄學道成眞面拜眞王驅除六天降伏
魔魅用以施行符檄召攝鬼神一如神霄王
所敕及億曾萬祖宗緒種親離苦昇遷一身
蒙楅萬萬安榮次使自身得道尸解隱遷代
代流傳法門護持使道通達輕泄漏慢風刀
考身萬劫不原學士行之切宜遵守矣

