










高上神霄玉清眞王紫書大法卷之三意三
　　　大洞微妙
敕曰大洞眞玄洞章飛空祕符當於是日清
旦丹書青上以清水服之心神自寧每甲子
庚申本命八節吉日依上法書服之凡人穢
炁服之百日長生神靈降於兆身用此治病
無不感應
　　　呪曰
玉符敕鎮大洞自明白雲海布大洞將軍結
隨符散病逐水寧長生神仙靈神降身急急

如高上玉清太和王律令
　右法再取天門炁吹符有大洞雌雄黄室
　白雲將軍童君各一萬人保之不得妄泄
　祕禁甚重察子之過矣
　　　變景混化神將妙法
凡欲朝元入靖步飛空罡面北以凈蓆一領
酒菓各一分叩齒九通五臟百關出白炁鬱
鬱良久炁變化作雌一將軍童君一萬人又
存五臟百關出黄炁鬱鬱良久炁變化作雄
一將軍童君一萬人又存五臟六腑三田中

有金室玉户出紫炁化作大洞將軍一萬人
又存泥丸黄室乃下元黄庭中出黄炁化作
黄室童君一萬人又存鼻中出白炁作白雲
將軍又存耳中聞童君言語鳴羅擊鼓聲振
天地良久入泥丸中金宫見萬萬人馬化爲
一寳珠光如日月自己以口吸吞之入下丹
田化爲一小兒如初生之狀見三尸五慾之
神從玉莖中走出吸炁一口納入心中良乆
心中出大光一道自口出化隱道將軍一萬
人張弓舞劍斬三尸首落化爲眞諱童君閉

目頂中出白炁并將軍吏兵又化身作自己
形乘白雲以口呼左右吏兵上詣玉府面禮
玉皇次諸將等化金光一時吞下方作此法
欲召神役使先書招眞致神符及召功曹主
者合干吏兵大妙也
　　　掌訣　　　





　　　太微罡




　　　出神飛空罡





　　　天圓地方罡南





　　

　　　大洞五炁混合部
默坐思神拘制魂魄守定丹䑓咽津和炁五

神混合俱朝元始邪不干正萬病不生精鎖
命門永壽無窮長生久視皆在天庭
太一尊神在泥丸宫口吐日月光天蓬亦如
小兒司命如己丹衣金冠桃康如己黄衣泥
丸公子青衣如王公白元尊神白衣如王公
兆若心不寧恐災來左手撫心呪曰
中央司命天庭君續弟子命以金繩使臣千
秋萬春無窮呪之七遍不寧之痾即愈
　　　薰病呪
太一尊神務猷以歸却滅百痾蕩除邪穢呪

之七遍炁不和精不育即愈也
久養精胎有春秋感思之動恐液漏失禁存
桃康握天皇象符呪曰
命門桃君孩道康合延精炁朝泥丸敢有妖
邪干正法流金擲火衝洞房
　即免漏液之患忌帶葷血腥穢治百病育
　精神誦呪定炁則神清炁爽
　　　惡夢邪試祝魂名存五神覺而呪曰
大洞眞王張鍊三魂第一魂速拘七魄第二
魂速守泥丸第三魂受心節度速啓太上三

元君凡遇不祥之夢七魄遊尸東恊邪源急
召桃康護命消滅惡根反凶成吉生死無縁
即閉炁非夢並無也
　　　去三尸法



　右符甲子庚申日朱書人定時服之七次
　尸蟲自出又旦夕二時以左手撫心念呪
　則不能爲害呪曰

九天上帝四門八靈七政二玄三素九青太
一桃康上詣三清請告帝君攝念黄寧夕召
七魄朝呼三魂伏實神爽若有不祥七星神
兵但呼眞靈流濁煉形斬滅邪精三神和柔
血尸沉靈神歸絳宅觸向利貞使和神仙長
保延靈急急如高上神霄玉清王律令
　　　又一本呪
九天玉帝四清八景七晨二玄三素九宿太
一太微上詣帝一桃康合延請召三魂上詣
玉霄神皈金官蠲除不祥敢有拒逆火甲揚

兵神仙使我長保元年急急如高上神霄玉
清眞王律令
　　　玉液鍊身大洞眞人法
先以庚申日出時叩齒七十二通取東南玄
黄二炁入下丹田中變一嬰兒念呪了以舌
拄上腭攪口内外玉液自生漱滿咽入胃上
嬰孩口中其神在心下帝君開目方致之十
日面出玉光體去皮皺百病不生呪曰
太一帝君司命眞人韓府鍊神南宫受名三
台凝華及我始生玉灌金津金返青眞白日

飛天上詣玉君急急如高上神霄王敕
　　　元始天尊賜神霄天官南昌鍊身法
天靈天靈付我元神離本少病坎無形神斬
邪百關蕩炎一眞我使欽德天宫水青烹鍊
用火炙成胎宫我行此法火光流形五帝衛
我昇入帝晨急急如南昌韓君丈人律令
　右法六陽時面南念呪吸炁一口咽之三
　七爲度
　　　拘制三魂法
法曰每月三日十三二十三日是夕三魂棄

身遊外攝之者當仰卧去枕伸足交手心上
瞑目閉炁三息叩齒三通存心中有赤炁如
鷄子從内出於口中其炁如火覆身周匝覺
體少熱呼三魂呪曰
太微玄宫中黄始青内鍊三魂胎光安寧神
寳玉室與我俱生不得妄動監神黄庭太靈
守衛若欲飛行惟詣玉清飢兮渴者吞飲玉
晶急急如太一眞人三台玉皇敕
　　　制魂符




　右符叩天鼓七十二通白書二上又一符
　鳴金鍾三十六通朱書黄上又一符鳴玉
　磬二十四通黑書白上
　　　制魄法
每月初一十五三十日小月二十九日七魄
流蕩交通鬼魅制魂還魄之法此日仰卧伸
足以掌掩兩耳令指相按於頂上瞑目閉炁

七息叩齒七通心存鼻端白炁如荳大已覺
須臾漸大冠身上下九重忽變成兩青龍在
兩目中白虎在鼻孔朱雀在心上靈蛇在左
足蒼龜在右足下二女着錦衣手把火光當
兩耳門咽津七過呼七魄名曰尸狗伏矢雀
隂吞賊飛毒除穢臭肺呪曰
素炁九還制魄却奸天將守門嬌女執關鍊
魄和柔與我相安不得妄動看察形源若有
飢渴聽飲黄丹
　　　臨卧呪曰(臨卧之時當/出四獸衛身)

青龍出吾肝在吾左白虎出吾肺在吾右朱
雀出吾心在吾前玄武出吾腎在吾後汝等
四獸磨牙利劍在吾左右前後辟却衆邪惡
鬼遠去千里不得妄來干吾玉房寢卧安穩
無惡夢魅急急如律令
　　　存神呪
肝主藏魂肺主藏魄心主藏神脾主藏志腎
主藏精青龍還吾肝白虎還吾肺朱雀還吾
心玄武還吾腎黄龍鎮吾脾以爲實腹衆邪
惡鬼不得下居急急如律令

　　　又法卧時以手撫心上祝曰
天靈節榮願保長生五臟君侯願且安寧男
官念七遍女官念二十四遍令人長生無疾
矣
　　　禳惡夢法
遇惡夢不說旦以水面東噀水呪曰
惡夢着草木好夢成寳玉
　　　安五臟法
常以月晦日人定時北首卧以左手撫心上
呪曰

五臟之君道德之神日君月夫人皆共守眞
人某甲之身男官念七遍女官念二七遍延
年益壽矣
　　　出行法
凡欲出行常存斗罡在頭上默念勿令輟令
人不逢鬼魅所向皆吉若欲征戰宜存斗柄
在前以指敵大吉也呪曰
乾元亨利貞急急如律令
　　　降魔法
凡睡卧之中或行幽暗之間或遇頑惡鬼祟

作怪者即正身心除去雜念呪曰
於一毛端現寳王刹坐微塵中轉大法輪滅
度合覺披塵勞内汝妙覺中如風吹火如刀
斬水了無相觸汝如沸湯彼如堅冰煖炁漸
鄰不日消殞
　　　安耳鳴法
若耳鳴不止者當心呪曰
神在神在神在
　　　除睡神呪
唵吉帝伊帝毗伽那羶帝婆陁娑婆訶

　右法師左脚上床叩齒七七通令人不睡
　兼更行持修養極妙
　　　去災厄法
法師於日夜睡卧間恐有災厄時及遇三災
九厄應作是言呪曰
我以天爲父地爲母吾居其中常如赤子日
爲功曹月爲主簿雷公電母在吾左右風伯
雨師在吾前後六甲直符周匝圍繞青龍扶
吾左白虎侍吾右朱雀導吾前玄武從吾後
北斗覆吾頭天罡指吾手螣蛇在吾足爲吾

滅殃咎吾居丹房中太乙爲吾偶左三右七
戴九履一二四爲肩六八爲足吾居其中以
爲實腹今敕千鬼萬神各還本位當吾者死
背吾者亡速出奔逃隱匿沉藏天丁力士斬
煞不祥急急如高上神霄玉清眞王律令
　此呪可辟百邪及五瘟之鬼遣一切無道
　鬼神行法之師於凈室中常當存想誦之
　　　還神法
每月十五日並晦日先以意言神乎神乎然
後以左手撫心乳密呪曰

神乎神乎居我之宫入我之殿從我而處與
我言語無復離己黄炁守中而變化成神也
照呵照呵急急如律令
右誦三遍則神守形百邪衆病不得入也
　　　明目法
當以鷄鳴時存目中各有一人長三寸黑衣
而立當敬念呪曰
左日右月復成玄朗令人洞視萬里外事念
三七遍或有患者宜令不輟矣
　　　自解憂愁法

如師目瞤耳鳴心動面熱意中隂憂也必有
憂患事當默念呪曰
司命通天眞人續某命以金繩使某千秋無
窮念三遍即止
　　　梳頭髮不落法呪
泥丸之上玄華寳精左爲隱日右爲月根今
日精鍊百神受恩祝了却使梳櫛髮永不落
通神明矣
　　　洞觀部





　右符歲除夜黄紙黑書佩之應有急厄即
　解



　右法黄地朱書半夜子丑時吞二次有神
　功咽津閉炁一月内任使六丁自然心知
　吉凶當預報也

　　　六甲眞諱



　右法春面東夏南秋西冬北子後午前正
　坐叩齒三十六通閉炁念呪漱津九口百
　日面有玉光百神護身凶吉當預知也
　北斗七星眞諱




　右法朱書納竹筒中蠟塞置雞窩中同抱
　七七日出以東流水吞之心神開朗日誦
　萬言
　　　南斗六星眞諱



　右法以黄紙書符燈上燒看有紫雲異香

燈中有白衣披頭仗劍神人見者凶仙服冠
簡者吉可回死起生忌孝子師僧鷄犬女穢
不祥以法吞之除精邪保命延生
　　　上清妙行眞人輔正破祟符
兆入凈室存神取天地日月五方炁吹筆書
符大事用丁甲某奉請某神依敕攝降眞炁
入符爲某行某事呪曰
北斗靈童一呼百應太一通靈一呼百應法
師呪七遍吹彈在水中與患人吞服





五星靈應帝君和合某人年命急急如元始
天尊敕本師眞君律令
書符一道頭上帶再書三道吞至夜書一道
五色紙錢代人一身用荼酒七分於露天望
北斗衆星之下置香案燈燭如法供養法師
并齋官具說平生所犯意默奏北斗玄穹上
帝北斗七元星君左輔右弼星君北斗中神

仙將吏某爲父母染患日乆并公訟在獄未
能平息遂將某年命壽筭保護父母壽命延
長禱祝畢於北斗下燒五色紙錢代人一身
并獻錢狀如此每月三次首罪方得吉利也
三日爲一筭一年爲一壽十二年爲一紀




　右師行持睡時去處逐夜卧斗候報應之

　法




淨室布形席上步罡卧之念斗呪存身爲白
鶴仙人仰斗候天㫖臨睡時又念大護身呪
受大法之士逐日存神誦十遍乃至千萬遍
其功不可具述呪曰
大帝降凶惡覃恩出上清九天排仗送五嶽

列班迎萬里風雲合千山草木平雲頭過北
海雨脚徹南㝠黑殺爲中禁天蓬建御營靈
官持玉印太一捧金精坐震騎朱虎先鋒跨
大鯨電光飛猛火雷鼓振天廷號令傳三界
誅罰用六丁素皇稱豁落童子進開明地網
周回布天羅合作兵火輪紅焰起羽蓋碧煙
生擺撼乾坤動飛騰字宙驚炁吞滄海竭力
壓泰山傾虎應庚辛白龍隨甲乙青斬滅顛
狂輩消除惡毒獰下鬼並狂孽何勞苦戰爭
群妖今日盡萬鬼速逃形急急如玉清上帝

靈命不得有違
　誦呪三遍取東北炁吹吾左右左手掐玉
　訣叩齒三十六通書此呪令人持歸同金
　錢雲馬於中庭焚之驗捉鬼神惡祟也
　　　解穢符




　諸行法官出入行持經過之處或有喪家

　厭穢臨産之室並猫犬六畜一應厭穢回
　壇靖當用此符燒灰凈水調向東南取炁
　一口三呷之當誦玉帝呪曰
神靈天眞玉液元津上清華房元始老君妙
入太霞光耀玄文七神飛泉北酆受煙我位
上王逼合鬼群八威吐火肅侍尊神千千去
穢凶惡不存萬萬魔王保命護形急急如律
令念三遍掐玉帝訣名三境呪
　　　解穢凈身符
　　　　　　　　　　念凈天地呪取東

　　　　　　　　　　北炁呪筆朱書燒

　　　　　　　　　　灰於水中誦呪再
　　　　　　　　　　取炁吹水中法官
　　　　　　　　　　三甲外人用法水
　　　　　　　　　　三噀之
　　　呪曰
天地運行日月之精光徹四海斷絶妖精厭
鬼伏寧身有光明神光既作萬穢肅清敢有
不伏送汝天丁急急如律令
　　　建壇式
凡建壇坐北面南設三師位中設上眞位左
設神將位右設法師位更設天師一位一邊
置印匣桃枝洞案前置水一甕壇中心用鏡

劍安之
　　　行禁式
凡欲行持入室先念淨身呪次念淨天地呪
畢次念入户呪存想功曹神兵從空而降左
右掐二指上節禹步斗望東南取炁左吹右
吹存自己爲眞王左右前後四靈左日右月
五星在頭二十八宿圍繞神霄神府立師之
左右如密霧次存見眞王青華韓君三師在
東南五色慶雲之中三台丁步了香案前以
左右手按心叩齒三通存香中有九色雲炁

上衝九天祝曰
天朗炁清三光洞明金房玉室五芝寳生玄
黄紫素來映我形玉童玉女爲我致靈九炁
齊昇三光同軿上浮紫蓋昇入帝庭急急如
律令
　　次上香啓白
具位(臣)某香焚寳炷法出天文發金爐而瑞
炁凝空散玉煙而祥雲作蓋應感斯須以鑒
虔祈靈眞下降響答行持恭以道香德香無
爲清淨香自然香妙洞眞香靈寳慧香超三

界香三境眞香滿瓊樓玉京遍周天法界
香供養三清上帝十極高眞祖師高上神霄
玉清眞王長生保命天尊宗師高上神霄玉
清王青華救苦太一定福天尊眞師九天益
筭司命好生可韓君丈人保福天尊東西華
臺仙𡖖左玄眞人驅邪院使神符緫監統兵
二大將軍雷部諸大將軍神符吏兵功曹使
者一切主宰願降眞炁入臣筆法之中書符
攝鬼大降威靈臣冒瀆天威罪當萬死臣誠
惶誠恐稽首頓首再拜謹言　如奏事於一

切主宰下入事如意奏之
　祝畢念都呪一遍取炁吹筆上大卓筆三
　下便下筆書寫不得與人言語不然恐勞
　神只用黄素朱書都呪一道入於筆管中
　每遇三九日取炁三口入筆管中凡書别
　用不可用此法筆
凡治病人家帶眞形圖當心步斗了次將分
域圖布地上想成眞金玉闕左右前後分三
十門各生金彩玉光纏身也然後左手掐辰
文書召功曹符一道於巽上燒之召至祝事

當高聲　云與吾火急勾集本府靈官功曹
將軍童君玉童玉女吏兵等衆只今嚴裝威
儀一合下降當府有事指揮急急如律令
存上件主帥皆在五色慶雲之中身着五色
雲錦之衣皆執新器械便將左右緫監壇符
將軍符燒祝之云　與吾統兵隨吾前去某
人家擒捉鬼神附體通說姓名疾疾　如要
别用則入事如意用之
　　　祝將遣呪
吾奉皇天睿命玉帝頒符授吾法職掌管神

霄玉府賜吾九錫十賚八威之册丹霄之輿
龍文鳳璽紫素之書輒告萬神莫敢干吾五
嶽四瀆隨吾指呼敕某神將前去某家爲某
事奔風火急不得停居千妖萬魅受命須誅
明回報應言功玉虚三界之内誰敢當吾神
劍屠戮威兵疾馳吾在壇前執劍相待疾疾
急急奉高上神霄玉清眞王天尊律令
　　　攝邪治祟附體法
凡治病一到人家左脚踏門存成玉城金闕
便步藏身斗右手掐斗印左步念陽斗名右

步念隂斗名剔斗蓋身便急念護身呪方念
病人然後次第行持



　　　護身呪
北斗七王星大聖感通靈三台佐前後覆護
我身形急急如高上神霄玉清眞王律令
　　　火罩符




炎靈炎靈火帝之精流火萬里鬼滅無形噴
天豁清噀地永寧噀人長生噀鬼滅形暫離
寳殿火罩之靈奉請南方大火輪將蓋興放
三昧眞火爲吾罩定疾疾
　右法結大火輪印(中指/中文)存一人形若將軍
　狀乘眞火領火兵十萬人前後罩定病人

　家皆在煙火中也
　　　入門法
神霄玉清十萬天丁急捉邪祟押入酆城追
魂攝魄交付患人與枷與栲與捉與擒一依
敕命附體通名疾疾
　右法掐辰文巽炁想天丁力士驅祟至若
　未至時則用迷魂呪
　　　迷魂法
依法書本命靈官符一道於患人足下燒之
存靈官絳霄衣九梁冠至病人頂上呪曰

吾奉神霄玉清敕急把某人生魂與吾監守
不管疏失疾疾
　　　又呪曰
天昏地昏六神昏靈官戴佐與吾速



　　　大捉法
先步斗將患人立於斗中四圍存神吏圍繞
定以緫監大將軍統兵大將軍符二道於患

人脚下燒之呪曰
神霄玉清王敕召緫監大將軍統兵大將軍
速至壇所隨符收捉邪祟急付人身通說姓
名急急如高上神霄眞王律令
　右法辰文取正北炁想至再取神霄炁吹
　頭上如附上再念之未上再呪催之
神霄玉清敕命謹召玉清神霄王府某將隨
符所敕急便驅祟附體疾疾
　右法掐二指上節本炁存二大將軍在左
　右

　　　縛枷栲
但依法書歷黑符依法取炁祝某事祝之於
病人足下燒之大妙
　　　照法
法曰令一童子立師右邊閉目用濛魂呪
飛魂飛魂急降頂門生魂生魂急出頂門疾
疾
　右法念呪三遍左手掐亥至卯取神霄炁
　吹之於足下燒本命靈官一道次念開光
　驅鬼

　　　呪曰
神霄天丁靈官將軍急驅冤魂對病現形(如/背)
(體時付患/人身疾疾)
　右法念呪三遍左手掐辰文東南炁吹之
　三次令童子出炁吹之然後開眼看
神霄天丁靈官將軍急驅寃魂(如水中水中/如火中火中)
現形疾或云對病現形
　　　移降法
若小兒言語不得令乳母代之令親人面對
病人吹炁三口法師以右手天丁印直中指

虛空歷黑符一道本呪左手金鎗印指病人
高聲召　歷黑大將軍與吾急降存金甲面
紫赤色執斧乘黑雲須臾黑炁遍滿在前呪
曰
天元寳籙太甲易形號黑歷黑速依吾命移
祟降靈吾奉眞王敕與吾騰魂附體不得踈
失疾疾
號黑歷黑二大將軍或遣罩鬼神此符燒灰
自吞并書召至使唤大妙想二大將至面前
黑雲罩定自身或罩鬼神但常常思之而大

妙書符念本呪
　　　召霹靂號黑大將軍呪
純水眞精黑帝降臨天符銳劍威攝萬神衆
魔拱手萬邪潜形急急如高上神霄玉清眞
王律令
　　符形





　右法東南炁存號黑大將軍錢雄飛面短
　紫赤色大口手仗劍索吹之病人見天昏
　地暗不分人鬼晝夜矣念呪敕之神霄天
　庭内外神獄龍圈啖毒斬邪鬼哭散雲歷
　黑遍徹幽府號黑將軍使者急速天昏日
　暗地閉隂黑怪龍失光鬼妖滅目一到吾
　壇火鈴急速急急如高上神霄玉清眞王
　律令敕
　　　雷火歷黑大將軍符
　　　　　　　　敕召號黑轟黑大

　　　　　　　将軍與當轟轟


　　　　　　　韓司敕下下降
　　　　　　　急降速下九天


　　　　　　　陽晶隂凝天地暗晦一罩
　　　　　　　神昏二罩鬼迷急急如
　　　　　　　高上神霄玉清眞王律




　右法書雷火歷黑符用東陽桃木長二寸
　闊二寸六分變神步罡取雷火炁吹筆書
　之訖以呪敕之安鎮中庭鬼見雷火霹靂
　疾走千里永斷不祥也
　又符黑書青上帶之臨事而燒乃黑炁不
　見也吞之解吐治蠱下死胎其神面紫赤
　色醜惡執大斧乘黑雲
高上神霄玉清眞王紫書大法卷之三
