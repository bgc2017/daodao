










二經同卷辰九
洞眞太極北帝紫微神呪妙經
大上說六甲直符保胎護命妙經


洞眞太極北帝紫微神呪妙經
神兵護國安家驅鬼消災奉勑呪品
元始天尊說下元衆生多有惡逆聚生大國
不從正道自稱强能不知人命不乆自今巳
去大魔行運五濁之世人多造橫圖謀衆生

致害天下萬民艱辛勤苦衆生受罪國人非
法刑禍相罰賊從下生惡亂世界鬼兵入國
行其大災之疫刀刄殺人人轉惡心造逆刑
法相謀鬼計多生道途艱辛五種大賊夜行
殺人劫掠逃虜逆黨鬼賊汝等五種大鬼作
亂世界萬民不安小人負重州縣勤苦國土
不正貴人无道千鬼萬邪皆悉能害人令人
家虚萬事不果死亡賊害長病在室官鬼在
家恠鬼競起人宅耗虚百事不吉若有一人
歸向道要奉吾勑令萬災可解百疫自散官

鬼大兵自消不起風調雨順國土平正萬事
皆善吾不虚言有人受吾眞言亦自度災危
艱難是事自然消散不可不明吾意汝等衆
生男女但受此經要妙之術斬殺一切疾病
鬼災自然消滅若有鬼違於眞勑者魔王來
収攝鬼賊斬分頭破腦裂令汝等鬼眷屬支
離坈下急勑律令
元始天尊說下元衆生興罪作惡五逆不孝
非理殺害自苦役身心不自思存偶寓得在
世巳乆履榮華終歸死路惡心不斷寧作罪

咎殃及子孫受苦辛酸舋責難明及鬼入來
中國善惡曉分此鬼名號稱天之鬼稱天遣
我等使領萬千衆來下界十方諸國土州縣
來殺惡人天兵鬼使驅此生人令落刀兵水
火大災之中死汝世人何不信大道致有此
鬼行於天下動亂生人國土眷屬淪亡天地
之間大病相害到甲寅之中水火競起鬼疫
甚多衆生大病天殃流行天下刀兵之世人
多不孝父母兄弟相逆州縣殘荒國土空虚
人多死敗國既受災人亦无孝致得此災動

亂世人愚滯於邪不知大道正眞之言自令
有志心來受吾三昩妙經者遣五魔天女仙
子九華玉童紫清妙女十室眞人五天大兵
使者力士萬人下以
北帝三昩法師行道轉經之地救人之處一
切鬼主勑下三界奉吾正言汝等魔王急以
放之不得執寃速分解吾遣諸天仙人玉女
妙童持符執節詠讃天歌來下救衆生之難
急勑律令
元始天尊說下元衆生今值天運之世五魔

之災狂亂世界鬼軰之人愚无所識不知善
惡自作苦惱下元大運大兵之世六洞鬼兵
岀行天下収攝國人取无義不信不遵正法
之人大兵驅入三惡道中付疫鬼打殺此人
无義不信大道之人故殺之也以到乙夘之
年有人不敬法師不信大道三天魔王力士
速付赤砂地獄急急如三天大法之令吾遣
大目力士中天使者隨法師行道之處救人
之地病人急愈官事速得解脫汝等一切衆
生奉吾神呪述及无量

北帝三昧法師汝等奉師如天有四時日月
八節來往稽首問訊法師夜來安泰否汝等
衆生後世亦得昇仙萬神敬奉吾自今巳去
遣同林力士五老丈人十方大仙五丁使者
十天大神一時來下衛護人民百姓好惡吾
亦知之風水多少終不枉殺汝等衆生合知
大道有天恩知四時敗善冷熱多少此年天
下有鬼疫病散滿天下人得此病死亡零落
者多此鬼甚盛若有來奉
北帝三昩法師法教者萬事皆善疫病自去

一切疫鬼速走千里三天魔王下來誅斬急
勑律令
元始天尊說下元衆生土公之世萬疾之年
天下有千萬土公鬼有白頭鬼有五木鬼有
五土鬼目赤面黑口闊來入中國州縣村坊
行其瘟毒悉皆殺人那不供養三寳大道眞
君不信道法致三萬疫癘流行到丙辰之年
天下赤瘟病此年之中有赤丁鬼行火焼之
癘刀兵之疫殺天下萬民男女宿對寃讎故
來相逐呪咀大鬼來覔衆生飲食血味耗動

生人疾病忙廹病厄在身魍魎相及鬼神相
責官事相加病人轉重性命須㬰至死病疫
侵人大兵擾亂天下國民不安五榖不熟大
兵殺人宅舍不居法令强生衆生无道貴人
不行香火不供法師不信大道恩願故違輕
慢大法太上遣赤同騎吏擎捉鐡杖遊行天
下取无義五逆惡言毀謗之人天丁下斬之
若有人鬼不伏者罪及萬劫不爲鬼主何可
救之急勑律令
元始天尊說下元衆生所值天相之世精邪

甚多國不太平鬼王行履天下吐火災病此
鬼夜行千里損害駞馬穀麥田蚕疾病驚動
魔鬼行大疫癘水來不乆天行疾病萬民无
道到丁巳之年鳥丸鬼主行萬般疾疫流滿
天下十方人民大驚鬼主日集百姓不可居
刀兵殺害傷亂國土鬼賊食人不安官事數
起山林土鬼行水痢赤黑病傷害天人善惡
度量不唯一方國土各有危難人多轉惡忖
人心意五等逆想良託天地不知人事不永
遠自作自伐家破滅亡四散大小支離怨及

六親如此之事惡不可作以到死亡淪破家
國災到兵流天南海北擾亂世界刀兵相凌
父南子北天下不和百姓重役萬民失業如
此之事罪人受之天兵驅除入火輪地獄萬
劫有餘若有一人奉道志心樂誦
北帝三昧大經吾當遣正一功曹十方大神
力士玉女來救助萬民一切衆生病者速得
解脫官事解散一切殃𦍙鬼速去千萬里之
外若有不伏者送付文昌頭破腦碎法師不
可救兵詠黨類急勑律令

元始天尊說下无衆生值三官之運五疫之
災自今有病疫者多國民死亡病難流過三
界萬事悉皆有官法追逐刑法相害百事不
利口舌横生貴人无道禍亂天下大國鬼兵
相隨萬民遭罪鬼疫布行三官考誓百鬼下
來病難生人男女下痢子孫病亡到戊午之
年天下大疫人民天兵下行百姓受苦衆生
大災若有一人回向三尊受經奉法奉重
北帝三昧法師行道自今巳後有人病疫官
事大兵之難宅舍傾危子孫不安萬民有災

吾遣大戟將軍赤騎兵馬赤卒小使百舌使
者手持赤捧殺一切人間鬼賊行病小鬼自
稱三公五帝之神吾亦知汝一切疫鬼名字
在吾手中若有一鬼不去三官大兵下來誅
斬一切鬼疫撓亂生人及有官事急驅千萬
里外不得漏落斬之萬分如有魔王不加用
意先剉百分矣急勑律令
元始天尊說下元衆生若值鬼兵之世中國
人民疾病苦疫者多三洞魔王下持世六官
大魔行鬼兵來中國疾疫水火刀兵亂其世

界病疾萬民生人危難内外鬼悉來行大疫
百姓奔波大魔擾亂世界鬼兵交集人到巳
未之年天有啄頭魔王鳥延大王長鼻大王
中外强𦍙大王小眼大王白面大王赤面大
王汝等王各當被考汝等子孫勑勒汝等鬼
王若有一人奉法受經供養
北帝三昧法師病人立瘥萬事皆吉汝等鬼
王急勑汝等鬼令病者速好官事速解百事
和善若一鬼不伏魔王不用意急斬之急勑
律令

元始天尊說下元衆生自今巳去萬千鬼來
中國萬民受苦百姓病疾公役甚多大水欲
來貴人无道官事相罰横生刑徒危難相纏
厄在三官天地之間惑亂小人不得自理若
有人奉道敬貴三天眞言疾病自瘥官事自
了自今以到庚申之年萬民有奉
北帝三昩眞經者太上有勑汝等鬼王當自
勑告下從今巳後不得犯吾萬民急勑汝等
鬼兵等速放生人疾病立瘥官事不起疫毒
消散急勑律令

元始天尊說下元生人自今以去病患甚多
中國有鬼主長頭鬼主赤面鬼主哀圖鬼主
慕川鬼主來入中國使國王暴逆君臣相殘
父子相害萬民艱苦百姓大災生人死亡人
多疾病鬼役相傷刀兵相殺鬼兵行毒疾害
生人到辛酉之年國民不安水災萬丈魚龍
相戮大官相移君臣相逆百姓相傷疾病流
亡天下人民死絶哀哭相侵悉是鬼主作亂
世界耗害人民令人百姓逃亡衆主病疾一
切瘴疾惡炁病癘黃奴七子頻來捐人口田

蠶病疾萬民知汝尊鬼名字自今巳去斥去
千里急勑律令
元始天尊說下元衆生鬼兵之劫自今巳去
人多流亡國兵大起兆庶不安三天魔王入
國行災瘟疫布滿天下家國萬民不安盗賊
流行鬼炁殺人衆生受其大災水火之難到
壬戍年國王敗亡散失萬民逃亡受苦有十
種魔王行履天下撓亂聖主君臣相逆父子
相疑亂從下生國暴人亡國有一人奉受三
昧經者災消人民平正今有魔王諸天洞主

兵平國王世人奉道受經汝等神王急下收
攝不得亂行疾病損傷萬民國主大臣悉皆
奉吾正道吾勑下以魔王令收攝世上一切
鬼不得動亂百姓眷屬汝等切從太上勑以
後不敢復來撓亂國主大臣萬民若復有人
疾病官事不了鬼主頭破作七分矣急勑律
令
元始天尊說下元生人悠悠過日不知大晉
之世三萬鬼兵下行王國布大疫赤炁凌天
洪波六洞魔王行滿天下討逐萬民大兵相

誅百官散失天下鬼兵飢饉啖食衆生百姓
流亡父南子北大賊逆流天下國土分散五
道不寧州縣相殘大官相誅小官相移萬民
失業荒流天下生人受災到癸亥之年暴鬼
千萬行遶天下殺傷生人擾亂世界損失虐
暴財物駞馬捐傷无數不唯一方夷戎遍及
若一人奉
北帝三昧神呪經萬民悉安疾病立瘥萬願
從心大兵自散鬼賊自亡宫爭解脫萬民敬
重吾真言及法師吾遣大神力士九天使者

八天鬼主魔王皆來擁護國人若有入道奉
吾大法供飬
北帝三昧法師一切惡鬼聞之急去千里若
不從吾令者汝等鬼主不加用意大法急斬
矣急勑律令
元始天尊說下元衆生值大兵之疫水火之
難一切鬼災吾今故出
北帝三昩正教神呪妙經三十六神勑布化
王國教化衆生令知大法故
北帝三昧法師下行諭教帝王大臣令長方

伯二千石令歸向大道萬事皆合
北帝大聖同說此神呪之時諸天魔王大神
玉女梵母玄女六甲將軍六丁使者諸天玉
童諸天神將並下稽首願聞此經神術魔王
天女曰自今日巳後中國有病因篤不存者
我軰魔王鬼主先遭頭破作七分矣急勑律
令
元始天尊說下元衆生天疫甚多大劫垂至
水流千萬文三災競起五魔大疫赤炁交集
大兵相殺災火流行天下惡鬼持火燒人國

土百姓流亡萬民受艱苦病疫甚盛鬼賊大
狂擾亂天下大臣不安衆生死盡災流萬代
爲惡死傷三災競起人民流散鬼兵驅除世
人天下大亂刀兵聚集君臣荒亡國王暴逆
萬民造疫百姓起災百種病殺自請大法流
行中國奉行萬姓歸心供養三寳大神呪術
及有三昩法師者吾自與十方大神妙女玉
童青龍將軍力士魔王天丁大吏五天使者
各所在遮截疫鬼今勑魔王一切龍鬼水騎
大兵自來世間三界十方化度衆生令國土

萬民男女受此大經分别愚智不但一切衆
生仙人注簿得在玉暦之中脫免洪災水厄
九宫八難之中汝等一切衆生自今巳去能
得聞此大神呪術及受持供養大法者吾遣
天兵化人力士億萬常來逐子等所行之方
有人轉經行道者十郷靈官千萬來守護病
人萬民奉重大法急勑律令


洞眞太極北帝紫微神呪妙經











