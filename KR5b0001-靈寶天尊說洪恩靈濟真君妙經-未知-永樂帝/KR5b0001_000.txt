








御製靈寶天尊説洪恩靈濟眞君妙經序
朕惟道之爲敎闡鴻濛虗玄之祕具無極自
然之妙窈窈㝠㝠昬昬黙黙視之而不見其
形聴之而不聞其聲上以隂翊皇度下以利
濟羣品功徳之大不可名言有若
九天金闕明道逹徳大仙顯靈溥濟清微洞
玄冲虗妙感慈惠護國庇民洪恩眞君江王
九天玊闕宣化扶教上仙昭靈博濟髙明弘
靜冲湛妙應仁惠輔國佑民洪恩眞君饒王
萃靈鍾秀天挺人豪寛惠慈祥仁民愛物忠

君孝親崇信三寶篤志好善精勤不二功成
行滿遂感天封昭錫徽號序列仙品弼亮化
機出幽入明禦災捍患驅沴致祥敷祐下土
利濟羣生乃者弘闡靈貺翊衛朕躬扶持保
庇載底平寧巳而示以符藥廣施寰宇期在
使人蠲除疾𤴻暮育子孫大德深恩同於天
地朕感神之惠夙夜弗忘萬幾之暇因閱
靈寶天尊說洪恩靈濟眞君妙經顯微玄奥
神化莫測方便利益拔濟曠刼誠燭幽之日
月而濟海之舟航也乃以鋟梓用廣流傅以

報神休善信之士果能洗滌懴侮崇信三寳
盡忠盡孝行仁行義弘發誓願受持諷誦則
身家吉慶命運亨通子孫暮衒消災度厄增
福延夀延及九祖咸獲超躋苟或訾毀輕慢
凌忽三寶不忠不孝不仁不義不能敬信奉
持則身罹惡業門戸衰替子孫微弱壽年夭
促累及九祖水墮淪𡨕歴觀巳徃具有明徵
於乎吉凶善惡皆由心造爲善獲福爲惡受
殃此自然之理故曰積善之家必有餘慶積
不善之家必有餘殃又曰惟上帝不常作善

降之百祥作不善降之百殃然則觀於此者
可不知所勉哉可不知所勉哉

永樂十八年正月初一日







靈寶天尊說洪恩靈濟奠君妙經
爾時靈實天尊在大羅天上五明宫中憑几
而坐鐘磬自鳴宴集諸天星衆五斗大神宣
演太上無極至眞妙道時有斗中都水二使
者左執靑節右仗黄銊侍立帝前稽首再拜
長跪而進言臣等宿生慶幸得預天人下觀
慾界衆生不忠不孝不義不仁多作惡業全
無慚愧暦數巳终今生末劫丑口失圖綱維
折裂兵火肆興玉石焚喪或遭洪水或遇凶
年刑賦苛虐災毒流行罹諸苦惱不知解悟

生意幾息人道将窮作何因縁可以救度願
垂憐憫開方便門
天尊曰善哉善哉末劫衆生一如赤子發汝
如是心成汝如是願依吾教法廣爲衆生説
諸因縁令開悟性勿生疑慮曰忠與孝曰仁
與義四者修持常居吉慶臣等旣承斯語敢
不奉行乃於甲辰之歳丙午之年下降人間
分身教化成功東海顯跡南邦甲子一週復
還職任香火一方歴年彌久載逢滅受復誓
如初躐進仙階眞君錫號蒙

天尊嗟憫之仁體太上好生之德使一切善
男善女知身性命皆憑道生忠孝仁義了悟
此因能於三元八節三會五臘庚申甲子本
命之日梵香修齊如法供養𡨕心向北稽首
禮念
九天金闕明道達徳大仙顯靈溥濟清微洞
玄冲虛妙感慈惠護國庇民洪恩奠君江王
九天玊閣宣化扶教上仙昭靈愽濟髙明弘
静冲湛妙應仁惠輔國佑民洪恩奠君饒王
㳟對聖慈依經懴悔不違眞君之誓願各以

忠孝仁義而立身内可以增福延年外可以
消災度厄上可以使祖禰之魂神超度下可
以使家宅之眷属乂寜普願衆生同霑利樂
於是
天尊重爲眞君演説而作偈曰
靈濟眞君修眞得道遊宴仙都
天尊錫號北斗降神洋洋于左
下臨三界上朝五老福國寜家
其功浩浩無願不從黙符所禱
忠孝仁義永爲身寶用作因緑

不違誓好一切善惡皆由心造
爲善者福爲惡者禍急急如
天尊律今勑

靈寳天尊說洪恩靈濟眞君妙經(終)
















