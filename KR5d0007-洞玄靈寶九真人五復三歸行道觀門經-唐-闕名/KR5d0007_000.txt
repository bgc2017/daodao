








洞玄靈寳九眞人五復三歸行道觀門經
道言善男女等修行正道當須無欲自觀妙
見眞心洞然明照有爲想念見在心中非起
照心知取心法但了心了心法勿起了心了
心法但心寂勿起寂心寂但寂非寂勿非寂
不寂又言木無火土無火是二無同木無火
木無人是二無同心無知木無知是二無同
心無知心無木是二無同同中亂故取眞則
謬同外斷故取眞則無故大混之中有無量
性無量之性同依正性感致生相如木出火

如心起知化現世間無常生滅眞道正性實
無生滅人能凈心與道合者則是反本復命
眞常爾時玄中而作頌日
知起因於境　火發生於緣　各是眞種性
乘流失道源　起心欲息知　心起知更煩
了知性本空　知即衆妙門
道言㪚朴爲器乘流識境識境法中有四妄
知一内心知二外境知三中共知四捨無知
然此妄知但有名字離此四妄亦無别眞所
以者何知非二故内外妄知非一故中間妄

知非無故斷而妄知非有故常而妄是故識
境如露如泡又云凡夫作奇爲幻聖人神通
爲化影響夢想爲虚同相取頁爲謬唯有慧
力明照其頁了心即道頁妄不二不捨内外
眞妄不一隨境現識隨識見境識之與境無
正有無無後無先不常不斷畢竟清静善寂
無爲自然而然登太一果是爲復道反本頁
常爾時空中而作頌曰
㪚朴爲諸器　輪像出無形　中持不殆信
乘流運死生識境互依起内外妄知成

了明眞妄一歸心與道冥
道言從青至黄爲波浪捨青等色入眼爲歸
身從眼至耳爲輪識捨眼等根復心爲歸神
從念至念爲生滅捨念等數反寂爲歸命歸
命合道道亦合之内外同眞自在無礙無礙
之性法界徧通徧通道眼照諸品相青等諸
相現道眼中眼之與相非即非離等行眞體
不斷不常於是法中而作頌曰
心凈眞根現　根净妙境彰　境妙通心净
心清復命常　道心本不二　同流五趣方

離物離生死　非人非道場
道言從夷至秦爲流轉從人至鬼爲方馳從
俗入仙爲却死從凡入聖爲歸常歸常復命
復命證道道性澄净普徧圓明故能持照夷
等諸相相之與性相依依而有念念不住共
生共滅此生滅性不生不滅不生不滅故非
假非眞是故諸道境界同入大道性中超出
有爲離諸緣相於是性中而作頌曰
夷秦等諸界　識感同業鄉　人鬼等道殊
有無互不妨　却死行歸道　復命反眞常

澄心道眼净　衆妙現其方
道言頁人所行四種法門天人男女有能修
行不懈則得昇入無爲與道合眞
道言道德頁妙體元無極洞運陰陽凝靈天
地流精散朴裁品成形形倫所感不受地業
業性之應開併萬端識地冥元無復增减唯
有生死遂染成因九獄五真乘行而受何謂
九獄
一者違大道契窈冥自然謝頁常隱量鬼來
加法體伏報清真獄玉皇主之寂等以持罪

二者違冥德致化元清受濁至性波癡鬼來
加種識變報三結獄天皇主之躁等以持罪
三者違性本起染情玄精喪頁惠没畸鬼來
加緣體滅報終甫獄地皇主之妄等以持罪
四者違理性趣亂煩意性惑識本殘詐鬼來
加方身壞報五倫獄人皇主之苦等以持罪
五者違信行誑口擁脾勞蒼天鬼加志廢身
亡報普掠獄黄帝主之杖等以持罪
六者違仁行殺眼闇肝壞素天鬼加魂散身
亡報風雷獄青帝主之刀等以持罪

七者違義行劫鼻塞肺枯丹天鬼加魄去身
亡報金剛獄白帝主之燌等以持罪
八者違禮行淫舌爽心驚玄天鬼加神逝身
亡報火翳獄赤帝主之冰等以持罪
九者違智行愚耳聾腎竭鎮天鬼加精枯身
亡報溟泠獄黑帝主之壓等以持罪
然此獄中所受之罪重者計劫輕者計年隨
其業力歷周方數諸上之獄逮而輪之若欲
離者當修五勝之行何謂五勝
一者初察五知明十行有無妄門

二者次觀心智了無常生滅化門
三者進修信惠净業田復命寂門
四者妙致種玄混冥蒂洞眞明門
五者染契照道登通明眞洞證門
此之五眞所修之行身心洞妙具足圓成出
離無常得頁常道眞常道者並徧無窮非有
非無不常不斷是爲頁道正性自然而然於
是法中而作頌曰
眞常持六道　貫境起違倫　昭昭依寂野
冥冥萬象分　感業禀形化　形感致心神

神形互依止　動爲來業因　九犯致其獄
五勝登其眞　道妙通心海　心妙道自然
爲無非絶性　爲有非兩邊　在物非生死
離物非常存
道言善男女等若能修行五勝昇入眞門則
得出離九獄登無上位具足法界證道眞常
爾時仙衆聞說是義心懷歡喜而讚偈日
十方無極界　一道一衆生　六趣連淪海
一常一敗成　頁妄無二實　罪福不虚名
唯當證道體　三界即三清

　　　眞人行道任證頌
道言善男女等欲得絶離諸苦昇入無爲當
修習九頁進道之行夫道行者持戒止念净
心守一外斷諸見内除衆垢出離三有證彼
無爲自然而然得無上位爾時眞人聞說是
義心生解脫即至道場隨淺隨深俱蒙益利
各稱其力而說頌曰
　　　初第一眞人頌曰
了出諸見諦　心靜外垢除　六邪虚妄盡
正一自然居　致得證無我　至獨而不孤

昇遊衆妙門　永洞空無虚
　　　上第二眞人頌曰
至人證法空　性净内無垢　心欲既已除
無染無所有　是故得解脫　不受於諸受
到彼無爲場常貴而食母
　　　上第三眞人頌曰
無處無終始　不亡亦不依　無念無色愛
冥合希夷微　得等眞一遊　變化莫能推
洞豁洞無相　昇玄歸不歸
　　　上第四眞人頌曰

無空無無色　無識無見習　無心無無想
無性無緣集　神形不相隨　相依不相入
永斷生死流　衆苦莫能及
　　　上第五眞人頌曰
心體無方所　實性虚中存　欲習既滅盡
神洞入無間　不住諸有空　不舍太清門
自然通妙極　遊居真净天
　　　上第六眞人頌曰
正性無取捨　色習自然亡　不盡於有爲
不處於道場　常於無邊境　順物而不明

無礙無區分　玄同至道綱
　　　上第七眞人頌曰
照智入緣起　神朗太虚冲　無色習已滅
宿結盡虚融　乃於生死海　逍遥解脫宫
無起於太定　運慧曠無窮
　　　上第八眞人頌曰
心道不二倫　無際亦無處　在用而常寂
無生無所主　眞妄體同源　應變無常所
百法自開眀　三密洞然舉
　　　上第九眞人頌曰

空慧自在力　感證致法身　二諦即常寂
三代照員珍　今古無先後　所主人非人
七變無恒相　六通非異神
是時頁人各各頌已咸皆恭敬處在其位心
懷歡喜具整威儀迴向道君設禮而去

洞玄靈寳九眞人五復三歸行道觀門經









