








大上上清禳災延壽寳懴結二
太上曰若有清信男子清信女人年災月厄
疾病纏綿官府連累口舌謗讟誣誷闇昧不
能自明抑滯迍邅所求乖戾凡事轗軻所作
不遂所圖不成當於自身本命日甲子日庚
申日三元日八節日逐月三七日或祖先父
母逺忌之日設三清聖像以時果香花旛燈
供養躬自禮誦此懴悔文或請道士禮誦禳
謝作如是言懴悔弟子某伏自生居人世長
寓中華荷天地亭育之恩處日月照臨之下

或命犯衝破運屬魁罡行年所值天羅地網
暗耀惡星經纏命位或起造葬埋築室動土
或經營制作遷徙出遊不避禁方觸犯神煞
或呼迎聚㑹不擇良辰動作攺更誤當醜日
或破闘交易間諜親朋或魔障善道妄解正
論起人怨嗟被人呪詛結託權勢坑䧟忠良
倚恃尊强抑壓卑弱奪他玩好不顧仁義是
乃人興怨謗之心鬼伺災衰之隙減人福禄
奪人壽齡遂致釁積幽㝠終爲陽報殃墮九
祖延及子孫今對聖前咸悉懴悔稽首䖍誠

歸命信禮上清普慈護世諸尊聖號
　　歸命信禮上清眞境天尊
　　歸命信禮含弘藴素天尊
　　歸命信禮延壽益筭天尊
　　歸命信禮消災息難天尊
　　歸命信禮恵愛仁慈天尊
　　歸命信禮資生化育天尊
　　歸命信禮含元融理天尊
　　歸命信禮紫府茂德天尊
　　歸命信禮沖頥翊賛天尊

　　歸命信禮廣施大辨天尊
　　歸命信禮通神廣博天尊
　　歸命信禮玄機赴感天尊
　　歸命信禮妙智圓明天尊
　　歸命信禮明眞養浩天尊
　　歸命信禮玉宸隆宥天尊
　　歸命信禮熈皇妙寂天尊
　　歸命信禮九眞御極天尊
　　歸命信禮逍遥八景天尊
　　歸命信禮舍融萬德天尊

　　歸命信禮三皇度世天尊
　　歸命信禮垂化顯道天尊
　　歸命信禮崇眞住世天尊
　　歸命信禮玉符金籙天尊
　　歸命信禮玉章羽葆天尊
　　歸命信禮矚遐衍慶天尊
　　歸命信禮消災延壽眞人
　　歸命信禮宥過賜福眞人
弟子某式憑眞誥䖍禮上眞懇禱至誠一心
懴悔某自從無始巳來或爲宰官或爲執事

掌國樞命申令典刑横恣權勢不務正理欺
公枉法紊亂紀綱蔽匿明賢依附姧黨上壅
天聽下遏民情忠告善道不得通達苦虐無
申受賄曲刑恣縱狡吏損害良善鬻貴買賤
誅剥細民虧公損私不分善惡濫刑弛政不
鑒曲直不察疾苦不問饑渴上來往業當墮
地獄長劫受苦苦盡復生或爲餓鬼或爲畜
生往復循環百千萬劫報盡復還生于兹世
以前業故當受餘殃弟子某自從無始巳來
或爲巫覡(音/檄)或爲醫卜假託邪鬼詐取資財

合造毒藥増益病勢因爲卜筮厭禱鬼神侵
損他財自益己用上來往業當墮地獄長劫
受苦苦盡復生或爲餓鬼或爲畜生往復循
環百千萬劫報盡復還生于兹世以前業故
尚受餘殃弟子某自從無始巳来或居市井
專事商賈(音/古)興販貿易全虧仁義欺誷取利
將粗揉精飾僞亂眞悞他適用大秤小斗種
種百爲惟賄所覬(音/冀)常懷詐欺上來往業當
墮地獄長劫受苦苦盡復生或爲餓鬼或爲
畜生往復循環百千萬劫報盡復還生于兹

世以前業故尚受餘殃弟子某自從無始巳
來不識正道不辨邪眞貪色好財嫌貧逐冨
奔竸名利不務謙仁親近囂浮不奉甘㫖見
利忘義侮聖慢賢或對虚空露身裸體日月
星辰相對便利或怒天地或怨寒暑或指虹
蜺或唾流星或設呪誓或罵鬼神上來往業
當墮地獄長劫受苦苦盡復生或爲餓鬼或
爲畜生往復循環百千萬劫報盡復還生于
兹世以前業故尚受餘殃今對聖前咸悉懴
悔歸命信禮普慈護世諸尊聖號

　　歸命信禮妙解脫境天尊
　　歸命信禮無量光明天尊
　　歸命信禮包容萬𩔖天尊
　　歸命信禮攝魔屏穢天尊
　　歸命信禮常護持天尊
　　歸命信禮德自在天尊
　　歸命信禮妙度天尊
　　歸命信禮妙化天尊
　　歸命信禮無邊樂天尊
　　歸命信禮靜樂境天尊

　　歸命信禮垂德化道天尊
　　歸命信禮保道至精天尊
　　歸命信禮寳境嚴淨天尊
　　歸命信禮紫清妙境天尊
　　歸命信禮樂育德天尊
　　歸命信禮持正行天尊
　　歸命信禮化物天尊
　　歸命信禮利物天尊
　　歸命信禮德光常曜天尊
　　歸命信禮器含萬象天尊

　　歸命信禮保扶虚界天尊
　　歸命信禮溥濟情𩔖天尊
　　歸命信禮大慈大恵眞人
　　歸命信禮拔苦度厄眞人
弟子某式憑眞誥䖍禮上眞懇禱至誠一心
懴悔某自念受靈微賤禀性𡨋頑仰荷洪休
得親正教功虧毫髮過積丘山今啓下誠仰
投上聖披肝露膽謝罪首愆幸鑒愚誠少回
靈貺赦千非於旣往允荷慈恩錫百福於方
來長承道䕃一門康泰九祖遷昇所願諧和

所求稱遂凡於動靜實頼生成某無任志誠
懇禱之至


太上上清禳災延壽寳懴





