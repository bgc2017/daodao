








擒玄賊果八
　　　還丹(周五行用/成妙丹矣)
丹者剛而去柔還者终而復始斡隂陽而相
制假魂魄以相求精鍊施生貫三清於乾馬
昭符造化運一氣於坤牛原夫金丹之宗神
氣之主決龍虎於震兌配水火於子午一男
一女諧繾綣以三千一君一臣布生成於九
五諒以卯酉爲衛離坎爲榮硏昇沈於八卦
究順剋於五行溟涬之中觀無而成有虚無
之內得重而成輕一則爲本爲元一則爲侍

爲從賴黄君以匹配仗金白而作用淺深神
室四時功而秋成表裏胞胎八月鍊而冬種
豈不以天地交感之情日月㑹合而成水要
凝而鉛結汞要乾而金并鳥兔投爐混成雞
子之殼風雲入鼎鳴返嬰兒之聲美矣哉變
几爲仙返老却少歲華易而猶在陵谷遷而
轉妙三皇煅鍊功滿而白日飛昇群公著修
行成而紫鳳來詔是則若延遐壽須假靈丹
換凡骨而無濁成仙骨而禦寒紫府鼇宮欲
去而鼎中鶴舞丹臺瓊苑擬遊而足下雲生

所以宿遇真風生逢玄㫖周二義而並壽等
三光而齊巳守中元而九轉修成抱一氣而
萬物畢矣
　　　道生一(天地含化/斯為母矣)
漠漠玄玄浩浩無邊生自無名之始發當太
一之前交錯施爲作化物之玄母氤氲含孕
遂結象於先天水含其一火生其二橐籥動
而生風隂陽媾而凝地屯蒙初判布兩曜而
創形晝夜既分體三才而建位諒以龍行九
五運應三田八卦生從於坤火五行出自於

坎男數到少陽受坤艮而征敵终滿甲乙併
金木以包含是則岀沒神爐廻還結舍九土
潰而生養四時更而育化随宜應節水風順
帀於三田普動含靈火龍行周於半夜豈不
以一氣開闢太陽分跂日行暉於海下月呈
曜於天淮水遇火而騰波清濁分也金得木
而成土赤白在斯欽哉禀性分邢随機化見
當衰旺於九五乃變通於三一散爲七寳成
富國之竒珍擬作三花爲濟身之祥瑞故得
陽極即滿金盛還虧物輕凊而方熟丹泯没

而罷爲鉛屬陽精歸元而汞抛生死烹除隂
滓媾合而豈有榮衰所以固守精神専持子
母三者丹之用一者道之首還返各歸於本
生天地咸同於老夀者也
　　　道源(明本根芽/修錬成藥)
源者萬物之母道者儀象之名道因源而爲
孕源得道而愈生人聽不聞在施生而有象
日用不見盖宿息而始明原夫天地之元父
母之本或應丹房而安止或指泥丸而廵迅
混沌分形於南北子孕母胞朦朧欲碧於浮

沈隂居陽閫諒以朱含地魄銀抱天魂水是
三才之祖精為元氣之根二景相通配作鼎
爐之器四氣沖辯出入玄牝之門是以黒虎
赤龍青根白帶離坎為土家宗祖土水爲金
郷夫壻雪因水而方結血因金而相生汞遇
鉛而始乾水憑土而可制豈不以隂陽符合
造化同修鶴逐鸞飛勤勤而日投九鼎雲施
雨驟息息而月降重樓是以龍主伏藏子時
修錬四象凝而丹質三汞交而光電初離南
國成秋石於爐中終返九天結金砂於海面

但見淘盡隂滓鍜就陽精九轉易而丹畢四
時功而道成飬就黄芽能點瓦而變玉鍊成
白雪解返老而為嬰所以老壽乾坤身固丹
藥登雲而六龍瓊輦適意而朱州靈閣翺翔
而身隱壷天逍遥而路歸碧落矣
　　　龍虎(龍虎相配/投入金鼎)
火男配東坤婦為宗産彼虚無之國住自祝
融之峯生數於三作離而因名甲虎徳稱於
四變寅而故號庚龍原夫冠於仁風生從誕
虎精得水而爲汞血遇金而成乳初名聖石

霏霏而散作雲霞坎入崑崙瀝瀝而流歸風
兩諒以東西剋伏上下相刑二八明而圓滿
四象交而中央號自劉安論秋石而清潔名
因花子體大鵬之飛翔是以形影相随魂魄
相配鳥隱泰山之上兔岀華池之内一者為
武佐火闕之樞機一者爲文侍明王之鼎器
豈不筋骨為侣血肉相投納水鉛於金鼎逆
日精於鐡牛過火即飛尋蹤而鬼神莫究逢
虎乃凝顯化而天地難儔以彰乎流而忘温
燠而有質隨黄輕而變化逐靈龜而出入三

皇宫裏結紅雪以飄飄五帝壇前起黄雲而
霫霫且夫水出山頂日見潭心鉛抱汞而成
菡蓞火逼水而自隂霖鳯髓芝苗離塵體而
無濁龍甲虎腦換凡骨以成金所以玄牝為
門隂陽為鼎還元而萬亊皆畢老壽而二義
終並超達而有路飛騰悞覓則去道遥逈
　　　秋石(言曰金髓/名喻秋名)
秋者自白而稱矣石者囚剛以名之遊自九
萬之里生當一斤之期金水既分鉛銀以彰
於有象子母乍見黒白以成於混儀原其爲

物自精化魄遇隂火而始飛到金郷而變白
初離銀礦隨黃雀入於天河纔返蟾宮逐清
風流於地脉諒以欲乾清汞金仗白金子欲
親而戀母陽要純而去隂貫滿則盈仙傳制
伏之法精至必就孰憂損益之心异哉半夜
方中一陽初超會赤白而相照運真水而清
泚廻從尾穴杪若醎鉛之流形至中央已成
紫金之體豈不以元氣之毋五味之精取同
馬牙之寳斯立刀圭之名若嫁阿郞要在子
孫而相允如婚楊女須假翁婆而曲成是以

若保於金生先精於養素汞遇鉛兮不起土
得水而相付色塋如玉自淮王而強名性急
如龍因神農而假喻美哉至清至淨能剛能
柔龍虎平分於卯酉隂陽盛滿於中秋輕清
上徹於泥丸形如朱鳯重濁降自於華盖體
若素流所以修飬於還丹貴自於金石枉將
内寳以輕棄却取外珍而貴惜可憐天地之
全身返作三尸之屋宅
　　　河車(北方正氣/名曰河車)
河者取天津而假象車者在地軸之立名水

因輪而方運氣得車而始行秉正於中央居
土而生成萬物纔臨於北位善和而陶鑄三
清原夫土寄於離金處於北造丹為制伏之
用居物有始终之徳一無正位凝爲變化之
機一有流形混成黒白之色諒以三尊為祖
四海為家周帀元君之宅行随阿母之車修
飬金丹無比則如何措手安排神室其斯而
始乃生芽是以出為鉛形入為金牲伏鬼下
而柔潤頼良媒而匹娉或搬故濁杳杳而散
出重樓或運新清息息而還歸中正豈不以

神因樞轄伏自天河降汞火於金鼎結濛霧
於滄波輕清散作風雲生於海内重濁變爲
血肉下自山坡且夫雖布四方皆歸一味㝷
兩路兮歸於爐鼎取三關兮入於脾胃后土
循輙於卯酉乃運於流珠炎帝推車於子午
受搬於和氣异哉施生萬物含孕五常法乾
坤而作則契丹藥而是方兩降雲騰我則載
歸源海月移星轉我則搬入洞房所以換除
塵軀易成金骨大道修周於四季靈丹功全
於十月則知愚人昩而進修賢人彰而指日

者也
　　　五行(隂陽精氣/列布五方)
化育五行隂陽至精居天兮緫星之分鎮地
兮得嶽之名休旺有時元含生殺之母樞機
在要盛同造化之行原夫雖禀二儀皆歸一
味青抱乾陽之精自籍坤隂之氣火生於北
上蒸而含孕三才水長於南下降而分排五
緯諒以絶臨正位遊注四方汞偶金而不起
鉛得火而始翔一馬周遊皆克祗承於上帝
四物盤礡自兹出沒於中央是以龍飛於九

天鳯棲於丹穴崑山超霧禀陽而狀若紅鉛
地户生雲到秋而形同白雪豈不以日行有
序道順依常照方明而匪逺見五賊而自昌
神氣若全飛騰在此鼎爐既備匹配由斯肇
自沖和位分三五四溟兮為長飬之郷五藴
兮為出入之户循環造化慿意馬以爲媒次
第成形假水鉛而作主於南屬火在北屬隂
設象以自分支干定體而孰辯浮沈日拘雌
烏以鳴庚中有甲月舍雄雞以唱木内隱金
是以結象自然流方四布假此爲表裏之宗

用斯合乾坤之度未離而猶屬生死之門悟
脱而定超神仙之路
　　　胎息(服氣分明/是内丹成)
胎者凝而成質息者聚而成丹五牙全而瞻
戀二氣足以盤桓行布四肢駐風光而悅澤
咽歸六府扶表裏以凊安原夫去自沖和飄
然品𢑥入之根兮可保道之源而始貴熖熖
四海承父母之元精浩浩三宫納乾坤之正
氣諒以神爲氣主氣禀精成玄牝為出入之
户身體作受盛之城漸息塵勞貴心神而不

亂次調關節使血脉而易行是以床坐端居
神光視内納新凊而瑩冷吐故濁而滋榮初
離地户息息而過於重樓纔入天門綿綿而
歴於三昧豈不神氣符合人道相明紛紛氣
随於神化微微雨逐於風生存下華池流作
霏霏之狀閉歸元海咽為轆轆之聲美哉根
盛葉榮精枯人死鼓津液而虛受返本元而
方盈凝住金鼎依依而形若彈丸結向荒田
混混而狀同雞子且夫隂陽鼎異男女性分
連連而氣通臟腑久久而身若風雲住世長

年駐紅顔而美恱返老却少填赤體以氤氲
所以求出世之功取四時而服適意而鸞輿
前引登雲而龍駕浮迎身轉壯而羽翼生成
氣長存而天香馥馨
　　　盗機(如有行止/機自來應)
盜者觀隂陽而可測機者克變通而逹諸是
於柄大小而同用權動靜而亦如賢者見之
而福至愚者輕之而禍餘原其法自虚無起
諸妙有前為機而中物心見賊而延夀淮王
昭㫖三盜動而成丹軒后明機萬物因而在

手諒以喻以元象起自强名察神明之動體
乾坤之行預度淺深所謂乎可法即法能量
損益式昭乎可行即行爾乃志意深敦性情
仰止天若發而含化人若發而成美陽昇隂
降運神巧而出焉兔走烏飛在心識而見矣
豈不以玄黄同得造化符機事非機而曷取
道非徳而弗依坎户神爐我則窺門而入天
街尾穴我則偷路而歸美哉竊有竊無賊天
賊地在道而虛音萬物於我而用成大美庚
龍甲虎契天人而曲成離女坎男貫還丹而

有自故我德而無怠進而弗廻三傑之模非
智十哲之賢不才秉道之人同天運而齊用
修身之士到神助以斯來所以善惡盛分吉
凶是應慕久視之休祥探長生之果證九年
承覆載之深功驂鸞而仙鬟來迎累嵗荷隂
陽之造化駕鶴而玉童皆至矣



擒玄賊
