








洪恩靈濟眞君自然行道儀壹二
　　　法事如式
　　　各禮師存念如法
金眞緑霞煥暎三天飛雲丹霄諸天控軿
晨暉啓旦隂翳俱捐九微震空五星迴旋
萬仙應感自然妙玄杳𡨋散體分形百千
玄珠光耀瑞降壇乾顯幽蒙惠合景三田
和與道合眞
　　　鳴法鼓二十四通
太上玄元五靈老君召出(臣)等身中三五功

曹左右香官使者侍香金童傳言玉女直日
香官功曹使者三炁正神速上關啓查邊魏
趙刁五大元帥岳許二元帥天丁力士左右
神官(臣)今陞壇法事欽奉
聖㫖崇修齋醮祈謝
洪恩其諸丹悃巳録告聞願得正眞生炁下
降流入(臣)等身中令(臣)所啓之言速建
九天金闕洪恩眞君
九天玉闕洪恩眞君(聖前)
　　　請稱法位

具位(臣某)與臨壇官衆等謹同誠上啓
九天金闕洪恩眞君
九天玉闕洪恩眞君
聖父忠武翌亮眞君
聖母仁壽淑善仙妃
聖妃涇國夫人順助仁惠貞應仙妃
衞國夫人善助慈懿恭靜仙妃
聖兄聖嫂聖舅聖婿聖子聖女聖姪聖孫列
位夫人合殿聖春查邊魏趙刁五大元帥岳
許二元帥太歲之神城隍主者本宫土地法

籙神員醮筵列聖應感威靈恭望
聖慈俯垂洞鑒(臣)聞劫初混沌包道妙以無
形氣清髙澄謂天根而立極自一元之坱圠
致萬範以開張日月著明亘古今而赫赫神
祇昭布儼上下以洋洋流謙損滿以無差福
善禍淫而不謬按瓊文之粲麗開寳笈以披
宣目擊而存引朝儀而肆覲心無有二乗旦
氣以澄明珮響清風振琅音於八表煙騰香
霧結瑞氣於層霄丹輿緑輦之繽紛金節羽
衣之婀娜百神受職三界臨軒以今朝修陞

壇行道請法衆等運兹初捻上香(和)香至靈
濟宫遍九天金闕成華蓋供養
顯靈溥濟洪恩眞君
願此香煙供養
九天金闕洪恩眞君靈濟宫眞仙聖衆(臣)等
歸身歸命仰依眞君衆聖以是捻香功德洪
惟
九天金闕洪恩眞君
九天玉闕洪恩眞君德合乾坤功叅造化神
通妙用施靈應於八紘正直聰明翊

皇圖於億載文章炳煥兩露霑濡今故燒香
自皈依
眞君大聖衆至眞之德得道之後保天長存
和與道合眞
大明生東小心事上燦光華而駕景拯幽顯
以乗晨以今朝修陞壇行道請法衆等運茲
二捻上香(和)杳至靈濟宫遍九天玉闕成寳
蓋供養
昭靈慱濟洪恩眞君
願此香煙供養

九天玉闕洪恩眞君靈濟宫眞仙聖衆(臣)等
歸身歸命仰依眞君衆聖以是捻香功德上
祝
皇帝陛下恭願
壽永萬年明齊二景同文同軌車書逺被於
八紘乃聖乃神禮樂永隆於千古四鄙之干
戈寢息萬方之耕稼豐盈福佑靑宫介千秋
之睿筭祚隆
皇極綿萬載之丕基臣鄰襄賛於雍熈藩屏
咸膺於嘉慶三時不害四海永清今故燒香

自皈依
眞君大聖衆至眞之德得遒之後保天長存
(和)與道合眞
清明在旦對越于天晨暉煥發於朝班陽景
光開於夜壑以今朝修陞壇行道運兹三捻
上香(和)香至靈濟宫遍九天官闕成雲蓋供
養
靈濟宫眞仙聖衆
願此香煙供養
九天金闕洪恩眞君

九天玉闕洪恩眞君靈濟宫内眞仙聖衆臣
等皈身皈命仰依眞君衆聖願以是捻香功
德歸流儲宫藩屏宰輔臣僚天下人民寰中
庶𩔖伏願昭回象緯災星立退於宫垣瑞應
璣衡吉曜加臨於命位咸仰熈熈之化常瞻
穆穆之容人民慈愛以齊同家國太平而有
象敎科流演道化光揚今故燒香自皈依
眞君大聖衆至眞之德得道之後永保長生
(和)與道合眞
　　　唱方

　　　懴方
　　　三啓頌
　　　三禮
　　　重稱法位
具位(臣某)與臨壇官衆等謹重誠上啓
聖位(臣)聞輔萬仙而鬱秀妙合淵微作一
善以降祥應同影響道化之昭垂赫赫神靈
之降鑒洋洋有感斯通無求不應欽奉
聖㫖崇修金籙昭謝
神功(某)等俯揆夙心之素仰酬道力之扶若

木大明散朝班之旭日松花克享飄醮席之
香風拳拳祀上之誠翼翼由中之敬班聮帝
陛妙演仙科三業六塵未滌多生之咎九華
十極徒瞻列聖之光惟肆赦於愆尤庶旁流
於惠澤上願
皇圖䡗固
聖壽綿長萬方歌泰運之隆四海樂無爲之
治兵戈寢息年榖豐登以致動植飛潜洪纎
髙下均沐乾坤之發育咸資造化以生成弁
斗簮星喜遂林泉之修習耕田鑿井欣聞衢

壤之歌謡教法興行經籙流演則上明
眞君大慈之化下副(臣)等皈命之誠謹啓以
聞
　　　發願
　　　復罏
香官使者左右神君侍香諸靈官當令向來
早朝之所自然生金液丹碧芝英百靈衆眞
交㑹在此香火罏前當願精誠上逹家國安
寜十方仙童玉女接侍香煙傳臣向來所啓
之言速達徑詣

九天金闕洪恩眞君
九天玉闕洪恩眞君(聖前)


洪恩靈濟眞君自然行道儀
















