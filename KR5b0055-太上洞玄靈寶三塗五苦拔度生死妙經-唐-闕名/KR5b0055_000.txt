








三經同卷服三
　太上洞玄靈寳三塗五苦拔度生死妙經
　太上道君說解寃抜度妙經
　太上洞玄靈寳徃生救苦妙經

太上洞玄靈寳三塗五苦拔度生死妙經
靈寳天尊時於長樂世界香林園中與五老
上帝十極天眞三清諸天無極聖衆演說㣲
妙玄一眞經不二妙門重玄之理預是來衆
咸聞法音了逹希微到眞常境人天歡恱難

可稱焉爾時天尊即放九色微妙光明徧照
十方無極世界天上地下内外洞明等若琉
璃無所隔礙乃見九幽之下地獄之中無量
衆生受諸苦惱三十六獄考治罪䰟執罰神
兵巨天力士三官九府百二十曹考掠縱横
無時暫歇或抱銅柱或卧鐡床或上刀山或
攀劒樹身負鐡杖頭戴火山或入鑊湯或經
鑪炭倒懸倒立碓擣磑磨渴飲火精飢則食
炭或洋銅灌口百節火然或硤石逼身針鋒
貫體或煻煨之内南北跳踉或寒冰之中肌

骨分裂鋸解刀斫鳥啄蛇吞或長釘釘身或
鐡犁耕舌或糞穢臭處或漣汲溟波或負鐵
擎山塡河灌海或牛頭折脊或銅狗囓身倐
忽之間萬生萬死受諸苦痛億劫無原或報
訖受生方爲異類或爲猪鵝鷄鴨生殺由人
或爲駞馬牛驢受人駕馭或爲麞鹿野獸飛
鳥禽魚毒虺惡蛇豺狼虎豹遞相啖食展轉
無窮或得爲人身嬰六疾盲聾喑啞足跛手
攣徧體膿瘡舉身爛壞鼻梁崩倒癲病癡狂
或長病纏綿困苦床枕或形容醜陋智慧不

圓或凍餓飢寒貧窮孤露或爲下賤奴婢之
身拘抑由人不得自在如是等罪如影隨形
億劫輪迴未嘗休息是時衆會見此因縁悲
難驚嗟咸懷慈愍於是衆内有一眞人名曰
法解即從座起從容雅歩嚴整衣冠稽首天
尊五體投地前進作禮上白天尊言臣奉侍
以來于兹累劫三清境界金闕瓊宫恬淡無
爲逍遥快樂宴遊眞域餐聽法音自此歡娛
動經載劫不曽見此生死因縁六道循環無
窮苦惱不審向來光内所見罪䰟衆苦備經

受罪無巳前生何犯今世何縁致受此身纏
諸痛苦恩惟大聖示以未聞得悟罪根因縁
所起施大法藥醫救沈淪震大法音開悟愚
暗霪大法雨灌沐身心散大法雲廕覆羣品
秉大法炬照燭幽昏開大法門汲引羣迷如
䝉慈誨仰荷玄恩
爾時天尊答法解曰善哉善哉汝以慈憫念
此衆生善得機宜請問妙法爲將來世一切
有情作法舟航作法燈燭作法梯凳作法橋
梁濟度羣生岀離罪惱破諸地獄升彼天堂

彌歴劫年度人無量諦聽諦聽當爲說之夫
世末時訛人民澆偽爲善者少爲惡者多不
孝不忠不仁不義不慈不信不譲不亷傲忽
正眞輕慢三寳訾毁經典誹謗法門害物傷
生貪殘無厭六情五慾三業十纏營造罪根
結諸惡業自作自受猶響應聲終劫說之亦
難可盡略舉其要罪惡源由名曰三塗五苦
八難此等惡趣岀離最難非我法門無由超
度所言三塗者一者地獄考對前非二者畜
生償酬徃業三者餓鬼苦對最深渴飲火精

飢則食炭五苦者刀山劒樹銅柱鑊湯漣汲
溟波是名五苦八難者一者得生人道二者
去女爲男三者形體究全四者得生中國五
者值有道君父六者稟性慈仁七者值國土
太平八者與三寳相遇八者備足是大善因
有不備者是名爲難以此諸苦流浪不還展
轉漂沆與道長隔躭淫五濁執滯六情外觸
内侵殃纏禍染眼耳鼻舌身意六塵好醜是
非念念相續一失人路墮地獄中長夜冥冥
無由解脫法解又曰衆生妄想不識正眞執

繋是非循環罪業運心任意皆是罪縁人生
幾何即生即滅如彼石火不得乆長如彼浮
泡曾無堅固生老病死日夜相侵變滅不常
須臾散壊茍得冨貴猶暫片時况更飢貧憂
悲苦惱或嬰六疾不具足身及至死亡又還
地獄如是之苦甚可哀傷惟願大慈廣開方
便示以大道拯拔之門使此輩罪䰟及來生
男女咸得法利普入福堂
天尊答曰若有衆生三業淨者不墮三塗所
言三業者身業心業口業是也身業者婬殺

偷盗心業者嗔貪愚癡口業者綺言妄語兩
舌惡罵此三業者是十業根障蔽善縁滋生
罪惱苦能清淨永免三塗若有衆生五毒淨
者即離五苦所言五毒者服觀五色耳聽五
聲鼻貪五香舌知五味心生五慾爲五毒根
終劫纏綿無有解脫若能清淨五苦永除若
有衆生修八行者超度八難與道合眞所言
八行者一者孝行二者仁慈三者貞亷四者
忠信五者善忍六者柔和七者奉戒持齋㝠
心大道八者平等接物無有寃親以此熏修

善功充滿身超八難永契仙階此上法門修
行要義轉麤入妙證道登眞三世天尊十方
大聖皆修此行升入無爲汝以慈悲愍念羣
品應當敷演宣示未聞於苦海之中愛河之
内以吾法教撈漉衆生使來世男女咸知修
奉岀煩惱網斷疑惑根登解脫山到逍遥境
身心清淨深入法門法解又曰三業五毒八
行等門不可思議最眞最妙將來之世及見
在人天聞此法音便應解悟况更精進依按
修行當知是人决定成道然地獄之内見在

幽䰟拘閉寒庭徃來長夜風刀切骨衆苦嬰
身食怠無停輪迴不巳及諸來世一切之人
或有死亡應常遷拔願垂開悟賜以訣言使
人鬼蒙恩死生開度
天尊合曰遷拔之格救度之文三洞衆經具
有成英令當爲汝宣說要言諦聽受持廣加
流布夫學道之士立德立功錬氣坐忘修眞
服御宣經演教佐國度人種種皆修是眞行
業功行雖備果業雖圓亦須先度九玄七祖
父母亡靈遷抜生天鬼籙盡除身方得道况

復世界流俗之人若孝順男女父母亡歿及
諸眷屬應有終亡恐彼鬼靈墮三惡道或入
地獄或入羅鄷幽闇冥冥備經衆苦須慿功
德廣修福田救度窮䰟解消寃結過此境界
東極宫中有尋聲救苦天尊大慈仁者發弘
誓願普救衆生億億劫中度人無量但能回
向一念歸依注想尊容稱揚名號尋聲赴感
應念垂慈一切苦中無不救護是故名號救
苦天尊廣勸衆生勤加禮念復次三洞經典
之中濟苦拔亡然燈爲上五方八極地獄幽

牢存隂極之郷長夜之境死䰟囚閉不見三
光㝠闇之間經諸拷掠宜造一燈樹然九巵
燈自初終亡至於七七燈光相續下照九幽
覩此光明即當解脱又以繒綵造遷神寳旛
長四十九尺或作小旛七首懸於長竿任風
飛颺禹罪皆滅又紙墨縑素書冩此經散施
學人流傳讀誦亡䰟超度地獄寧閑福善所
資慶延後世其有珍玩服飾平昔資財廣施
寒栖濟䘏貧乏此之功德亦類於前黑籍落
名地司除簡神升淨土隨願徃生利佑子孫

断絶殃疰巍巍福善難可稱量是故應當勤
心諦受宣行付囑普度人天爾時㑹中聞此
法縁高尊上聖三界眞仙侍衛威靈天兵騎
史無𩉢數衆一切軄司洞逹無爲齊升道果
三壹地獄無量罪䰟俱獲善功應時解脱十
方諸獄鑪炭鑊湯盡變清凉無復憂苦天眞
大上天人龍鬼預在法筵聞此經典歡喜信
受泰敬奉行作禮而退

太上而玄靈寳三塗五苦拔度生死妙經
