








太上洞玄靈寳芝草品亦一
竊以延命之術本因餌藥長生鴻寳宛祕之
書論云仙人使鬼是以廣成子居崆峒山上
示道治而授軒轅赤松子昇崐崙宫服水玉
而教炎帝仍隨風雨上下究察機祥遊歷名
山顧觀草木闡驗幽昧芝英(一作/精)形品萬端
實難辨别故畫圖記著狀貼傳請㨿尋求得
臻仙路耶






青
玉
芝


青玉芝生於揚州山其味甘酸服之十二萬
歲王子喬食仙矣蒼虎守之依圖取服有四
重第二重有二枝蓋莖並皆青也



　
赤　
玉　
芝

赤玉芝(一作子/食芝)生於郁州山狀如此其味苦
赤松子食之得仙赤虎赤魚守之依圖取服
莖蓋赤有二重下重有二小芝上重二小芝
並有蓋



　黄
　玉　
　芝　
　
黄玉芝生於蓬萊山其色黄味辛東王父食
之壽九萬歲仙矣黄虎黄魚守之三重下重
有三枝(一有生/九蓋)蓋莖並黄也



　
　白
　玉
　芝

白玉芝生於方丈山中其味辛白蓋四重下
一重上有二枚生並有三枚生上重或生大
石之上黄沙之中腐木之根高樹之下名山
之陰得而食之仙矣白虎守之



　黑
　玉
　芝

黑玉芝生於龜山之中其味甘酸鮮于子食
之得仙矣傍有黑虎守之其狀如此上有二
小枝重生其色黑有四重莖蓋並赤




　五
　帝
　玉
　芝

五帝玉芝生於嵩高名山中有五色及五變
五行四時有味以四時取服之爲萬年仙矣
有三重下二重二枝相對


　
　青
　帝
　玉
　芝

青帝玉芝生於名山之中大樹之下黄雲覆
之青蓋赤裏其莖白其味酸春甲乙日取食
之令人不老仙矣赤



　赤
　帝
　玉
　芝

赤帝玉芝生於名山之陽赤蓋黄裏白莖上
有赤雲其味甘苦夏採食之令人得四千年
仙矣



　黄
　帝
　玉
　芝

黄帝玉芝生於名山之上上有五色雲黄蓋
白莖其味甘苦食之令人不驚恐長生三萬
年得仙矣


　
　白
　帝
　玉
　芝

白帝玉芝生於名山之陽重石之間白蓋青
莖裏黑其味甘食之令人得三千年仙矣



　
　黑
　帝
　玉
　芝

黑帝玉芝生於名山之陰大谷之中黑雲覆
之黑蓋青裏黄莖其味甘酸冬間採食之今
人不老得仙


　
　東
　方
　芝

東方芝生於名山之陽大谷中青赤裏二重
白蓋青莖其味酸食之延年十萬歲仙矣




　

　南
　方
　芝

南方芝生於名山之陽赤色赤蓋赤莖有三
枝其味苦用竹刀採之陰乾百日食之如錢
得三萬歲仙矣




　中
　央
　芝

中央芝生於名山之陰白蓋黄莖裏黑枝如
一莖蓋二枝要半上屈頭垂如懸蓋傍有黃
羊捍守之用木刀採食之仙矣



　
　西
　方
　芝

西方芝生於名山之陰白蓋黑裏青莖有三
枝俱生其味甘辛食之萬年仙矣




　
　北
　方
　芝

北方芝生於名山之陰黑蓋莖三枝並生其
味甘美食之仙矣入水不溺不老得八萬年
有黑牛守之



　
　石
　臼
　芝

石臼芝生於少室山上有赤雲兩邊黄虎守
之蓋赤黑莖與石玉芝相對生取之當齋戒
沐浴三十日雄雞過轉鳴自稱天齋將軍使
者彩衣冠帶玄服徃取食之一合六十萬歲
(一作/十六)生大石之間其味甘酸下根四方高三尺


　木
　神
　芝

木神芝生於嵩高山之陰黄蓋黑裏上有赤
雲及朱雀守之以六月戊己辰日採而食之
得九千歲令人仙矣狀如四方石有一坦者




　鬼
　菌
　芝

鬼菌芝生於名山之陰白蓋狀如甑二鬼守
之見人即滅以夜採之陰乾百日食如刀圭
所向盡服織女服之仙昇天矣



　
　人
　威
　芝

人威芝生於嵩高少室太室之山狀如人赤
色戴蓋乍黄乍赤味甘食之令人不老服之
十萬年仙矣



　
　金
　精
　芝

金精芝生於華山白蓋莖上有白雲狀如雀
鷄其味甘辛十月壬日採之陰乾百日食之
八千歲韓衆食之仙矣



　

　黄
　芝


黄芝生於黄土山黄蓋三重其味甘食之與
天地等一莖色白



　
　生
　金
　芝


生金芝生於名山之陽白蓋赤裏赤莖春夏
採之陰乾百日食之一合陰病除增年也




　龜
　威
　芝

龜威芝生於常山深淵之中其色青黑龜文
蓋青白裏莖黑味酸苦採而食之爲萬歲仙
矣




　龍
　威
　芝

龍威芝生於太山之陰青莖紫蓋白裏其文
似龍蛇其味甘酸春採食之令人十六萬年
仙矣




　鳥
　威
　芝

鳥威芝生於南嶽丘山之陰赤蓋黑莖其味
酸食之令人身輕不老萬歲矣




　
　火
　精
　芝

火精芝生於霍山之陰赤蓋黄裏黄莖上有
赤雲似鳥雞之形其味甘五月丙午日採之
九千年仙矣




　火
　錫
　芝

火錫芝生於名山之陽大樹之傍色赤如火
青莖赤蓋炎起五枝似火其味甘苦夏採而
食之延年得仙矣



　
　赤
　松
　子
　芝

赤松子芝生於𡷗山有千歲松樹者生於其
間狀似木人形採之陰乾百日食之與天地
等仙矣




　木
　精
　芝

木精芝生於名山之中冬即木本如紡車捃
拾採揀無時其色白其味甘苦食之令人身
輕仙矣無蓋似叉莖赤



　

　木
　神
　芝

木神芝生於齊泰山山名曰東岳青蓋赤裏
赤莖上有青雲如雞之狀以壬日採而貪之
千萬歲仙矣




　天
　目
　芝


天目芝生於名山之陽其色青莖半有二枝
上如曲蓋赤覆大蓋上竹刀採之陰乾百日
食之五萬年仙矣有黑雲覆之


　天
　心
　芝


天心芝生於名山之陽夾石之上青蓋赤莖
其味酸以竹刀採之陰乾百日食如一爪甲
成三千年仙矣上有赤雲下有白羊守之




　白
　英
　芝


白英芝生於太山之陽青色青莖五莖枝相
對甘美食之萬歲仙矣



　水
　神
　芝


水神芝生於恒山黑蓋青莖上有黑雲如馬
形採食之六千歲仙矣





　土
　芝


土芝生於名山之陽大澤之中白蓋如甆味
辛苦食之不寒不熱夏採服之仙矣



　望
　玉
　芝

望玉芝生於名山之陰岡闕中黄蓋赤莖味
甘食之令人二千年仙矣下有三莖並生蓋
青莖赤上有二莖黄蓋赤莖





　木
　文
　芝

木文芝生於名山之中上青下裏黄味甘酸
春採食之七百年不老仙矣




　銅
　芝


銅芝生於名山之陰源泉深谷之中反如甑
色青黄赤味辛苦食一合長生仙矣





　天
　絳
　芝

天絳芝生於陵谷黑蓋赤裏赤莖味甘小辛
食之令人不寒不熱六千年仙矣




　茯
　苓
　芝

茯苓芝以冬至日生兔絲下狀似牛蹄黑色
味甘食之令人千里外見物壽萬年仙矣





　北
　方
　芝

北方芝生於土山狀如蛇赤色白裏味甘酸
食之令人不老二萬年仙矣




　木
　菌
　芝

木菌芝生於名山之陰谷中樹木上生木三
節色青味甘辛食之萬年仙矣




　風
　精
　芝

風精芝生於名山之中青蓋莖三枝並生味
甘銅刀採食之萬年仙矣




　靈
　精
　芝

靈精芝生於名山之陰赤蓋二重紫莖食之
二萬年仙矣上有蒼赭雲守之




　鳥
　文
　芝

鳥文芝白蓋黑莖裏有文長六尺厚四寸味
甘食之四萬歲矣




　玉
　菌
　芝

玉菌芝生於名山之陽仲夏季夏採之陰乾
百日食之十萬年仙矣倣夜精芝樣面赤下
黄白朱莖赤盖反上生




　晝
　精
　芝

晝精芝秋生於名山之陽赤色二枝並生以
木刀採之陰乾百日食之一合令人三萬歲
莖蓋並赤



　夜
　精
　芝

夜精芝生於名山之陰青盖青莖味酸蓋反
仰向外有露飮之令人三萬歲




　白
　玉
　芝


白玉芝生於太山谷中葉青下赤每邊三重
赤莖採而食之八萬歲矣




　朝
　精
　芝

朝精芝夏生白色無蓋如方石味苦銅刀採
之陰乾百日食之萬年仙矣上有二人守之




　春
　精
　芝

春精芝青赤色反蓋有角上有二子下垂味
苦銅刀採之無間多少食之三萬歲有五色
雲覆之




　土
　菌
　芝

土菌芝五色乍黄乍青乍赤乍白乍黑上有
三枝有子食之延年仙矣






　木
　菌
　黄
　芝


木菌黄芝生於大石中葉廣二寸長一尺青
色三葉並生下如方石冬夏生味甘美食之

不老仙矣



　夏
　精
　芝


夏精芝生於名山之中赤色蓋二子如珠蓋
中生味甘竹刀採之陰乾百日食之四萬年
仙矣





　秋
　精
　芝


秋精芝生於坎䧟中旁多有香草黄蓋赤裏
三枝並曲生頭垂下青莖食之萬歲



　白
　雲
　芝


白雲芝有五色圓如鼓上有六子赤色莖亦
赤色味酸食之萬年仙矣





　左
　神
　芝

左神芝黑蓋反向天白莖有女人守之飲中
露二千年生於名山之中




　右
　神
　芝


右神芝生於名山青蓋白莖三枝骨刀採之
陰乾百日食如瓜甲許壽萬年下有白鹿守
之




　木
　禄
　芝

木禄芝青色有支文生於名山中味甘食之
萬歲上有五莖青蓋




　石
　菌
　芝

石菌芝生於名山夜則有光夏午日採取中
央赤者食之萬年仙矣白莖頭中似蓮樣






　赤
　圭
　芝


赤圭芝生於名山白盖裏有紋青莖味辛食
之不老二百神明從仙矣




　鐵
　精
　芝


鐵精芝秋生紫蓋黄裏五枝味甘銅刀採之
食如木耳許壽三千年仙矣上有五色雲覆
之





　柯
　精
　芝


柯精芝生於名山之陰白盖白莖木刀採之
陰乾百日食之如豆大萬歲仙矣中央黄者
可食



　土
　菌
　芝


土菌芝生於名山青盖白莖食之萬年仙矣






　石
　芝


石芝生於名山白盖白莖食之令人六萬歲
仙矣方寸七以上日三服之



　石
　精
　芝

石精芝秋生赤盖白裏赤莖味酸食之爲萬
年仙矣上有赤鳥守之




　河
　閉
　芝

河閉芝秋生黄色三枝並生飮上露九千年
仙矣反盖向上




　水
　菌
　芝

水菌芝青盖白裏青莖食之日一合去病爲
萬歲仙矣




　獸
　菌
　芝


獸菌芝生於名山松栢樹下白盖白莖夏至
日採之旦取一合食三年變化仙矣



　海
　闕
　芝

海闕芝秋生沙石上四重似盖青色赤莖二
枝並生上有露飲之萬年仙矣上有五色雲
覆之





　雲
　瑤
　芝


雲瑤芝精秋生青莖青葉上有白鳥守之飲
上露千年仙矣




　青
　菌
　芝


青菌芝青盖二重白裏白莖味甘酸日食一
合千年仙矣





　雲
　芝


雲芝青蓋黄莖味如蜜食之千年得仙矣上
有五色雲覆之



　崑
　崙
　芝

崑崙芝秋生黄盖二重黄莖其味甘上有露
飮之三千年仙矣





　人
　精
　芝


人精芝生於名山頭青蓋白裏赤莖三枝並
生味甘飮上露爲萬年仙矣




　山
　英
　芝


山英芝生於名岳深崖陰近濕處赤色如四
重浮圖級食之千年仙矣





　紫
　芝


紫芝似人頭味辛食之令人心通不死身輕
耳




　冬
　如
　芝

冬如芝秋生太山之陽黄盖三黄莖别根同
蓋味甘辛陰乾百日食之二千年仙矣





　赤
　精
　芝


赤精芝夏生黄盖青莖白裏九二重食之五
千年仙矣兩邊五色草





　紫
　石
　芝


紫石芝味苦赤盖黄裏赤莖食之令人不死
仙矣





　紫
　蓋
　芝


紫盖芝三莖共本下圓上方二尺紫盖味甘
食之三千年仙矣





　赤
　精
　芝


赤精芝赤色炎起味甘鐵刀採之陰乾百日
食之二千年仙矣二人守之似火炬樣莖炎
俱赤





　迎
　山
　連
　芝


迎山連芝食之日行千里八千歲仙矣三枝
中枝頂有盖共根生紫色下二枝無蓋



　紫
　山
　芝


紫山芝赤紫色四重赤盖食之三千年仙矣





　紫
　芝

紫芝白盖黄裏似月白莖食之有光明仙矣




　木

　芝


木芝食之千年仙矣





　水
　芝


水芝食之千年仙矣似王字樣也





　重
　紫
　芝


重紫芝黄盖赤莖二枝並生相連食之仙矣






　六
　柱
　紫
　芝


六柱紫芝赤盖赤莖黄裏食之得仙矣頂有
蓋下三重無盖





　紫
　科
　芝


紫科芝赤色白裏似蛇味苦除寒熱邪氣日
食一合仙矣秋取之






　紫
　芝


紫芝味甘白盖三枝莖上黄下赤食之仙矣
骨體滿實腸化爲筋上有盖一重無蓋





　重
　紫
　芝


重紫芝狀如此味甘苦食之仙矣白盖如起
黄莖赤根三枝頂上有盖下一重二枝無盖







　紫
　芝


紫芝赤盖白裏赤莖味甘食之延年仙矣





　科
　芝


科芝赤表白裏味甘冬服之令人不老而仙
似蛇尾






　紫
　芝


紫芝赤盖白裏黑莖味甘秋採食之仙矣




　火
　芝

火芝赤盖白裏黑莖味苦冬夏採食之仙矣
上有五色雲覆之兩枝交叉分生





　科
　芝


科芝三重赤色蓋白味甘辛食之延年得仙
矣




　水
　芝


水芝赤盖白裏白莖三枝通上出盖食之延
年仙矣





　宫
　芝


宫芝食之延年不老仙矣總有十一叚也朱
盖赤莖




　闕
　芝


闕芝夏秋採服方寸七與天地等畢紫盖紫
莖七叚當中一枝長兩盖似珠輪





　上
　禄
　芝


上禄芝食之仙矣乘虛行也青盖朱莖十一
叚上六中二下三




　玉
　精
　芝


玉精芝大海中生味甘服之二千年仙也朱
盖玉莖朱色





　代
　侯
　芝


代侯芝上圓下方春(一作/五月)採食之壽萬年也
似桶朱色




　曇
　芝


曇芝食之六年上有紅雲守之朱盖朱莖朱
葉有六葉






　不
　死
　芝


不死芝食之萬年上有紅雲紫盖紫莖四枝
無盖





　朱
　芝


朱芝食之令人千歲仙矣朱盖朱莖







　天
　威
　芝


天威芝青色四時採食之千萬年有雲赤色
覆之青盖青莖




　辟
　精
　芝


辟精芝生海中青色食之千年矣其狀似人
形







　天
　寒
　芝

天寒芝黄色如人形食之千歲仙矣




　赤
　英
　芝


赤英芝味辛四時採食之壽三千年也二枝
交叉一枝無盖一枝頭朱一頭似花未開





　天
　芝


天芝四時採陰乾百日服方寸七以仙矣朱
盖紫莖




　天
　陸
　芝


天陸芝銅刀採食之爲三千年仙矣兩莖並
生朱色似蓮蘂未開





　天
　闕
　芝


天闕芝食之萬年仙矣二莖並生朱盖白裏




　地
　精
　芝


地精芝二羊守之服上露者六千年仙矣三
莖並生朱盖青莖






　日
　精
　芝


日精芝味甘竹刀採陰乾百日服方寸七五
千年仙矣朱色三枝無蓋共一枝




　月
　精
　芝


月精芝竹刀四時採之食如豆五千年仙矣
一人守之黄盖黄莖







　四
　時
　精
　芝


四時精芝服上露二萬年二青龍守之赤色

上有五色雲覆之二重朱盖朱莖




　黑
　精
　芝


黑精芝味甘酸骨刀採食之二千年仙矣陰
乾百日下有羊守之紫盖紫莖有兩葉






　木
　精
　芝


木精芝味甘食之二千年仙矣陰乾百日上
有三馬骨刀採之盖紫色反向上




　水
　精
　芝


水精芝味苦夏採食如爪甲五千年仙矣青蓋
四莖穿出盖上無盖白莖






　金
　精
　芝


金精芝味甘木刀採食之千歲仙矣陰乾百
日食之五叚似火焰起朱色一朱盖朱莖一
盖如初生月莖青色



　水
　芝


水芝生於衆水旁味苦夏採食如爪甲十萬
年仙矣盖紫色頂有三角莖青色通出無盖







　雨
　精
　芝


雨精芝夏生味甘食無拘多少六千年仙矣
其盖青紫莖有四苗生




　水
　精
　芝


水精芝生山水旁青黑色四枝並生盖仰味
小苦飲上露十萬年仙矣






　雲
　精
　芝


雲精芝生於華山味酸竹刀採之食無多少
九千年仙矣盖紫色莖白




　虎
　精
　芝


虎精芝生於華山之陰黄色如虎皮味甘食
之令人不老聦明仙矣莖朱色


太上洞玄靈寳芝草品

