








元始天尊說北方眞武妙經妟七
　　　仰啓呪
　仰啓玄天大聖者　北方壬癸至靈神
　金闕眞尊應化身　無上將軍號眞武
　威容赫奕太隂君　列宿虚危分秀炁
　雙睛掣電伏羣魔　萬騎如雲威九地
　紫袍金帶佩神鋒　蒼龜巨蛇捧聖足
　六丁玉女左右隨　八殺將軍前後衛
　消災降福不思議　歸命一心今奉禮
爾時

元始天尊於龍漢元年七月十五日於八景
天宫上元之殿安祥五雲之座與三十六天
帝十極眞人無量飛天大神玉童玉女侍衛
左右一時同會鼔動法音天樂自響大衆欣
然咸聽
天尊說無上至眞妙法是時上元天宫東北
方大震七聲天門忽開下觀世界乃有黑毒
血光穢雜之氣幽幽冥冥從人間東北方直
上衝天盤結不散大衆咸驚黙然不敢議問
時會中有一眞人名曰妙行威德充備諸天

欽仰越班而出執簡長跪上白
天尊曰沉此境清靜太陽道境何得有此黑
毒之氣盤結衝上是何異因唯願
天尊至聖爲衆宣說絶其疑慮
天尊吿曰汝等妙行能爲衆生發問是由汝
當復坐靜黙安神吾當爲說
天尊曰下元生人皆剪清靜氤氳眞一之形
悉備三萬六千神氣扶衛其身今巳隂陽數
盡劫運將終魔鬼流行信從邢道不省本源
諂求餘福昏迷沉亂不忠不孝不義不仁好

樂邪神禱祭魔法今爲六天魔鬼枉所傷害
或老或少或男或女未盡天年横被傷殺本
非死期魂無可託鬼毒流盛死魂不散怨怒
上衝盤結惡氣汝當省知於是妙行眞人與
諸大衆聞是說巳心大驚怖欲請
天尊威光暫降下方收除魔鬼救度衆生㧞
濟幽魂去離邪横大衆懷疑未敢
天尊吿曰不勞吾威神此去北方自有大神
將號曰眞武部衆勇猛極能降伏邢道収斬
妖魔眞人上白

天尊曰不審此位神將生居天界修何道德
爲於神將
天尊吿曰昔有淨樂國王與善勝皇后夢吞
日光覺而有娠懷胎十四箇月於開皇元年
甲辰之歳三月建辰初三日午時誕於王宫
生而神靈長而勇猛不統王位唯務修行輔
助
玉帝誓斷天下妖魔救護羣品日夜於王宫
中發此誓願父王不能禁制遂捨家辭父母
入武當山中修道四十二年功成果滿白日

登天
王帝聞其勇猛勑鎭北方統攝眞武之位以
斷天下妖邪眞人上白
天尊曰如何得此神將入於下方收除魔鬼
救度羣生免遭横死日有所益伏願大慈
天尊遂其所請乃勑右侍玉童馳詔眞符一
道逕往北方召其眞武神將其神䝉召部領
神衆逕到
天尊前長跪巨巳奉
玉帝勑命位鎭北方今日何縁得覩慈顏特

䝉符召
天尊告曰吾於上元宫中大會說法忽下方
黒毒怨氣衝上天界大衆咸驚汝宜往彼收
斷妖魔㧞濟魂爽眞武神將敬奉
天尊教勑乃披髮蹺足踏螣蛇八卦神龜部
領三十萬神將六丁六甲五雷神兵巨虬獅
子毒龍猛獸前後導從齊到下方七日之中
天下妖魔一時收斷人鬼分離寛魂解散生
人安泰國土清平眞武神將與諸部衆還歸
上元宮中朝見

天尊曰昨舉教命往下方收斬妖魔仗
慈尊力乃於七日之内天下邪鬼並皆清蕩
天尊曰善哉汝等諸神得無勞乎於是眞武
神將乃交乾布年魁罡激指上佐天關而作
呪曰
　　太隂化生　水位之精　虚危上應
　　龜蛇合形　周行六合　威攝萬靈
　　無幽不察　無願不成　劫終劫始
　　剪伐魔精　救護羣品　家國咸寧
　　數中未甲　妖氣流行　上帝有勑

　　吾故降靈　闡揚正法　蕩邪辟兵
　　化育黎兆　恊賛中與　敢有小鬼
　　欲來現形　吾目一視　五嶽摧傾
　　急急如律令
　　奉禮呪曰
　　大初太易　無象無形　莫知重濁
　　孰辯輕清　吾於混沌　分其昏明
　　天得以健　地得以寧　民得以養
　　物得以萌　邪得以正　神得以靈
　　三才之內　萬類咸亨　大朴旣散

　　仁義乃興　禮樂旣作　姦邪斯行
　　六誼或失　四民有争　上不寛恕
　　下不忠貞　或魔或鬼　或妖或精
　　恣横荼毒　千擾生民　全家疾患
　　累歲官刑　財物耗散　骨肉伶仃
　　性命枉逝　災禍相縈　穢雜之氣
　　上逹天庭　天尊有命　令與安平
　　有妖皆剪　無鬼不烹　瘟疫之吏
　　東首伏應　鬼精滅爽　邢魔推傾
　　量有十萬力士五千萬兵天上天下

　　從吾降昇　拒吾者滅　奉吾者生
　　惡吾者辱　敬吾者榮　禮吾者壽
　　非吾者薨　吾有此令　人鬼咸聽
　　急急如律令
　　　又呪曰
　　北方玄天　杳杳神君　億千變化
　　玄武靈眞　騰天倒地　驅雷奔雲
　　隊仗千萬　掃蕩妖氛　雷公侍從
　　玉女將軍　鬼神降伏　龍虎潜奔
　　威震五嶽　萬靈咸遵　鳴鐘撃鼓

　　遊行乾坤　収捕逆鬼　破碎魔軍
　　除邪輔正　道炁常臻　急急如律今
天尊吿眞武曰自今後凡遇甲子庚申毎月
三七日宜一人間受人之醮祭察人之善惡
修學功過年命長短可依吾教供養轉經衆
具來降魔精消伏斷滅不祥過去超生九幽
息對見存獲慶天下和平
爾時妙行眞人與諸天帝無量飛天神王眞
仙大衆聞說莫不歡喜踴躍一時作禮讃歎
功德我等今日䝉大法利益請於人世救護

衆生令得免三災患難各各受持稽首奉行
眞武神將再奉
天尊勑永鎭北方奉辭而退

元始天尊說北方眞武妙經
















