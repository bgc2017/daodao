








三經同卷群五
　枕中經
　太清道真經上下三卷
　太上老君太素經


枕中經
老君曰大道無形常居杳冥隨機化物以應
精誠子能寂念受吾眞經能受持者口淨身
清然後誦之萬惡不生可以治病可以延齡

百邪不忏羣魔束形所以然者一切有情受

吾真炁及得長生今更於中固鍊身形恒淨
三業澄止六情自然五神守護三一長存坐
卧安穩魂魄康寧旦夕兩時三遍誦經耳聡
目明身强體輕一如後文子當諦聽
老君曰身中有三萬六千神左三魂右七魄
身有千二百形影體有萬二千精光五臟六
腑二十四神子常念之勿令離身有病三呼
即降其真
老君曰子欲過度三災九厄應作是言我以
天爲父地爲母吾居其中常如赤子日爲功

曹月爲主簿雷公使者在吾左右風伯雨師
在吾前後六甲直符周帀圍繞青龍扶吾左
白虎扶吾右朱雀導吾前玄武從吾後北斗
覆吾頭天罡措吾足騰蛇在吾手爲吾滅殃
咎吾居丹房中太一爲吾偶左三右七戴九
履一二四爲吾肩六八爲吾足吾居中宫以
爲腹實今勑千鬼萬神各還本鄉當吾者死
背吾者亡速出奔迸隱匿深蔵天丁力士斬
殺不祥急急如律令
老君曰臨卧之時當出獸自衛其身青龍出

吾肝在吾左白虎出吾肺在吾右朱雀出吾
心在吾前玄武出吾腎在吾後汝等四獸磨
牙利齒在吾左右前後辟却衆邪惡鬼逺去
千里不得妄來干吾玉房令吾寢卧安穩無
惡夢寐急急如律令
老君曰都念即畢即當還神肝主蔵魂肺主
蔵魄心主蔵神牌主蔵志腎主蔵精青龍還
吾肝白虎還吾肺朱雀還吾心玄武還吾腎
黄龍鎮吾脾以爲腹實衆邪惡鬼不得下居
急急如律令

老君曰還神旣畢即鳴天鼓三十六通咽液
三十六過即閉氣從一至十心闇數之滿九
便止當存赤氣從口中出狀如火光輪行四
布周徧室中定即内想自然安寑其中常能
如是永無疾病千妖萬魅莫之敢干與道合
真長生乆視子孫昌樂富貴日興金車入門
仕宦高遷禄位三公心忠志孝輔弼
帝君急急如
太上女青韶書律令
枕中經











