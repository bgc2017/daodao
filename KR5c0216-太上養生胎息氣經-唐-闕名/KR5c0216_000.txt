








太上養生胎息氣經盡四
上清道德并黄庭經養生要集人能依此去
萬病通上清神仙凡服氣法存心如嬰兒在
母胎十月成就筋骨和柔以㝠心息念和氣
自至呼吸如法咽之不飢百毛孔開入息不
擁滯常取六陽時食生氣氣力日増
　　　六陽時法
夜半子時服九九八十一
平旦寅時服八八六十四
食時辰時服七七四十九

正中午時服六六三十六
晡時申時服五五二十五
黄昏戍時服四四一十六
夫服氣舌須玄玄須依門户出入鼻爲天門
服氣魂魄歸天門口爲地户服氣魂魄歸地
户黄庭經曰百穀之實土地精五味外美邪
魔腥玉池清水灌靈根子能修之補命門欲
獲長生從鼻入口出即爲順氣修依此眞心
不輟下却三尸捨榮去愛日漸成功然始近
道

凡眞人本性幽閑用心清雅發言合道心行
無瑕漱咽靈津腹中百味自足通三焦理正
氣氣自周遍大通五藏骨髓堅溢
夫道爲萬氣之主道者氣也氣爲精門人若
守精如屋有人其量百世人若無精如屋無
人禍及其世氣者保於精精者氣也精氣兩
全是曰眞人人有三丹田上丹田泥丸腦赤
帝子卿字元先中丹田心眞人光堅字子丹
下丹田嬰兒谷玄字元陽子氣精門也三宮
各有三神神舒氣漏氣漏精泄精泄即神丧

精者妙物眞人長生根長生根者氣之位精
全氣全精泄氣泄唯精與氣須保全眞先賢
至道愛氣保精而能長生
夫色動於情制不自由安能固哉此一傾危
如山崩海竭山者氣之寳寳者腎也腎爲命
根根無精則葉痿葉痿則枝朽枝朽則身枯
矣思欲再生焉能救也
凡入氣為隂出氣爲陽此二者服日月精華
氣者虚无虛无者自然無為無爲者心不動
也外無求内自然安靜安靜則神定神定即

氣和氣和即元氣自至元氣自至即五藏滋
潤五藏滋潤即百脉通流百脉通流即津液
上應津液上應即不思五味無飢渴延年却
老氣化爲血血化爲髓一年易氣二年易血
三年易脉四年易肉五年易髓六年易筋七
年易骨八年易髮九年易形爲眞人鍊九還
巳通神仙玄妙不可具載
　　　上清氣祕法
東方青牙(青牙/者肝)服食青牙飮以朝華(朝華上/齒根也)
以舌表砥唇漱而咽之南方朱丹(朱丹/者心)服食

朱丹飲以丹池(丹池者/下齒根)以舌表攪齒根漱而
咽之西方明石(明石/者肺)服食明石飲以靈液(靈/液)
(者唇/裹津)以舌攪齒七匝漱而咽之北方玄滋(玄/滋)
(者/賢)服食玄滋飲以玉飴(王飴/者舌)以鼻導引元氣
入口呼吸而咽之中央戊巳昂昂太山(太山/者守)
(精/也)服食精氣飲以醴泉(醒泉在齒根玄膺前/華池在舌本下一名)
(玉英又名金梁巳上/漱而咽之各三通也)凡服氣法常以夜半子
時寅時起正衣冠以金梁叩玉英調華泄漱
醴泉及靈液縮鼻還之上至頭下引入口中
變爲王泉引氣至於舌根咽而送之令喉中

鳴腹中鳴引氣入丹田如兒生能啼謂長生
根也飢食目然氣渴飲華池漿使長飽也
　　　上清法
精是吾神氣是吾道畜精養神飲氣芳香謂
嬰兒在胞中幽隱握固隂成其形謂鍊精補
腦一名鍊形漱滿津液口中五味皆至朝食
陽暮食隂五藏生靈芝玉英視人從表知裏
神儀清朗須仰排水藏覆排食藏次倚壁翹
一足拳兩手以舌攪口中候津液滿口即想
氣咽入臍至脚爲度徹視腸胃指能吹燈謂

九九八十一天地之终始能鍊九還即血化
為精精化為筋筋化為玉玉變仙骨此得自
然目視千里得之為身之祕寳延年却老乘
雲駕鶴登仙可翹足而待之非其氣像不合
道者勿傳謂泄漏靈文傳之非道九族受殃
凡咽氣用力閑口舉舌令舌下空名咽元氣
日日减食朝朝進氣時時飮好酒一盃謂初
學人天地之間聖人在其中得其道也不智
不道不仁在其中得其殃立天之道曰隂與
陽立地之道曰柔與剛立人之道曰仁與義

天地含精萬物化生道不可以情求不可以
語詰萬物任天歸乎自然矣
　　　檢時含景補瀉圖
聖人欲得長生房中之事能殺人我命在我
有萬病者皆由恣意不知保惜今人唯知服
藥不知愛保精髓保精髓者以致延命飲玉
泉即玄液也禀八尺之質含萬有之心生命
之器靈祕長生之術如寶守之安神鍊形履
水不溺入火不焚謂氣運於内神應於外淘
鍊五藏吐納補瀉眞元

　　　肺藏圖(用呬爲瀉/呼爲補)
夫肺兊之氣金之精其色白肺主魄化為玉
童長七寸白獸其神存其形全肺合大腸上
主鼻多怖懼魄離肺也不耐寒肺薄顔色鮮
白肺無他病大腸鳴氣擁也頻嘘不祥肺主
七宫京門立秋日平旦面正西坐鳴天䜴七
通飲玉泉漿三嚥瞑目正思兊宮白氣入口
吞之三則童神安百邪不能殃兵刃不能害
延年益夀謂補瀉神氣安息靈魄
　　　心藏圖(用呵爲瀉/嘘爲補)

夫心者離之氣火之精其色赤其神朱雀化
為玉女長八寸欲安其神而全其形合乎中
和心合小腸主血脉上主舌血擁驚舌不知
味心亂多嘘心主九宫驚門和而形全立夏
日平旦面向南端坐叩金梁九通潄玄泉三
咽精思注想吸離宫赤氣入口三吞以補靈
府離玉女神平體安百殃不害神至靈也
　　　肝藏圖(用噓為瀉/吹爲補)
夫肝震之氣木之精其色青肝主魂其神如
龍化爲二玉童(一青/一黄)各長七寸一負龍一持

王漿欲安其齡合乎太清肝合乎腠理上主
目目熱肝傷也肝主春用事含春精氣萬物
䌓茂順陽之道立春日常以寅時面向東平
坐叩齒三通閉氣七息吸震宫青氣三吞之
致二童肝養精之妙也
　　　脾藏圖(用呼爲瀉/呵爲補)
夫脾者坤之氣土之精其色黄像覆盆其神
如鳳化爲玉女長六寸合太隂上主口顔色
濕潤無他也脾無定位寄王四季各一十八
日清旦正坐中宫禁忌五息鳴天鼓七吸中

宫黄氣入口吞之飲玉醴以致其妙人禀天
道經營正氣守我房中之精保命得長生存
想華池飲玉液和氣相勝百脉調暢閉息精
源含眞却老此名守眞長生祕訣
　　　腎藏圖(用吹爲瀉/咽爲補)
夫腎主精坎之氣其色黑其像圓一名而曲
其神如白鹿化爲玉童長一尺萬物治其精
順其志全其眞合乎太清腎合骨上主耳腰
不能伸腎冷立冬日面北向平旦坐鳴金梁
五通飲玉泉三吸玄宫黑氣吞之以致玉童

之饌神和體平而能長生矣
　　　膽藏圖(用嘻爲瀉/嘘爲補)
夫膽金之精水之氣其色青其神如龜化爲
玉女長一尺其神勇膽合膀胱顔貌青無其
他常以孟月端坐正思北玄吸黑氣入口九
吞飲玉泉之漿氣之致也喜怒損性哀樂傷
神神傷侵命損性害生養性以生氣保神以
安心氣平體和精全心逸此鍊眞祕言靈寳
長生之訣
夫氣爲身之主主之者守精精是身之至道

通神仙精是命根保精重氣而能長生道之
宗也人自失道非道失人凡服氣靜室安坐
寂然瞑目努腹鼓腮令氣滿口即氣腸開叩
齒嚥之九下爲一息春夏服冷氣秋冬服暖
氣毎夜至五更即以兩掌掩口著力掌中取
津液拭摩面皮光澤時時含棗蜜湯助之日
日減食朝朝進氣氣即易成
凡修行切勿令人知人知即我生我生即名
至名至即禍來禍來即不安至道性餘至静
則廉知之修鍊謂之正眞玉不琢不成器人

不學不知道水性不雜即清不動即平謂之
眞性抱一閑曠寂然外無内虛互道无爲无
所不爲虚无合體自然合眞湛然長久
夫大道法又象地古人述古從凡入聖而變
仙骨呼吸隂陽胎息日月閉口含虛合口上
下靈液自至徐徐嚥之學道之人服氣猶如
世人思食道即成矣道法内修可保全形全
道安神仙道有異真人至道道自依人人能
弘道非道弘人氣道髙妙而獲長生凡咽氣
皆連三咽二乾一濕乾謂雲行濕謂兩施順

天之道鼻引氣魂魄歸天門口嗜五味魂魄
歸地户又云鼻通玉池上清口通人門太和
漱滿靈液五藏清爽玄妙之道不遺萬物萬
物自生氣爲百行自成氣之道道其生也若
勞其死也若休而不休曰弊精用不巳曰勞
勞即竭竭即死所謂純一而不雜静一而不
變此養道氣之至純素之道與神爲一一眞
人所謂自然氣可以和六腑寧心神使得長
生此文不死之道子有仙相得吾氣經内有
黃庭眞人中華玉女扶桑大帝君得之鏤金

書鍊眞之祕言焉

太上養生胎息氣經(終)







