








太上靈寳淨明秘法篇上身八
　　　逐日燒香行持法
每日子時起燒香存道院向西法師面東立
叩齒三十六通垂兩手掐寅放訣收手再拜
一拜存一光圓數丈直照面又拜二拜叩齒
九通呪曰
道香德香无爲清淨自然香靈寳淨明眞香
供養
淨明靈寳天尊等六位都法主一切靈寳君
帝君及天君神王諸宰主願我所行法速行

遂我心上報君父母下救衆生苦眞炁常滿
體役使諸百靈百靈盡皈依急急如
律令念究畢吸炁一口吞
　　　度脫六親符




前一道於父母六親本命之日用朱砂書符
掐寅訣存身爲孝道明王念呪一徧書符或

吞或佩存
二帝君執符而行



後一道於父母六親身死之日用朱砂書符
掐卯訣存身爲孝道明王念呪一徧書符燒
灰和泥塗於心上即亡者託此法力自然廻
生和泥時二帝君執符以引亡人
右此二道不限道數日燒各一道以爲存亡

作福即二帝君執符以往或往益筭或往薦
送即孝道之本也行此有功方能服錬身形
　　　服錬身形符


　　　　　　　　　　　　掐坎訣朱書


　　　　　　　　　　　　掐離訣朱書


前二符於甲子日面東念呪掐訣各誦法一
徧書符六十道日服之則自然眞炁滿足長
生不死可以役使鬼神書符時存身爲孝道
明王靈寳天尊二帝君立于左右行此有功
方可行靈書散形符
　　　救治百病符








前二符各面北念法一徧依前存想丸符呪
水以服病者則病者即安如未安即用後二
道符各次意使之則直符帝君自然而往行
之旣乆救治旣多則呼召自至也念法書符
只念一徧不住書之每住則再念不限道數
發符時只念一徧

　　　束縛百邪符



右凡有壇廟等爲人害者面北書之念呪五
徧取五方眞炁各一口掐玉皇訣書之書符
時存身爲孝道明王靈寳淨明天尊二帝君
直符四聖衞護以行當慎所用不可妄行此
符行之旣靈則乆而不必使人送於所在自


有帝君執之以往
　　　安鎮呼召符



右書此符時念呪掐玉皇訣取五方炁各一
口凡欲召雨雪用朱書於鐵板上長五寸置
於有龍處或欲擊物則置其上七日自至此
未行靈書散符時須依此如散符旣熟則又
可自然而知凡發符即念呪取本院符使炁

　　　元綱飛步法寳籙



每於甲子日向東掐玉皇訣望斗口取北斗
炁一口復取東方炁一口閉炁書符六十道
訖念呪七徧呪曰
　司權除殺籍東極上生名寳籙可佩服用
　之超魂神靈靈天門開閉目念眞法身外
　有吾身此是超凡格急急如律令

一日服一道用呪水吞之餘者以青袋佩之
每於三元三㑹庚申甲子夜於静室内佩甲
子日所篆寳籙以兩手掐卯文閉目靜思以
閉炁不動舌拄上腭咽炁一口覺身外有身
衣服形制如其本身在前前有星壇髙九尺
二寸左日右月南斗在後北斗在前即有左
右青龍白虎前後朱雀玄武翼之覺飄飄然
直詣壇前丁罡三歩上壇一級廵壇左行念
呪曰
　仙道渺莾元始之家我欲升壇清神變慮

　願得太上賜我流霞流霞之漿布炁芬芳
　我得服之可以歩罡五臟神君直日香宫
　聞吾秘呪亦各以安急急如律令
念呪訖閉炁入地戸又復左行念呪曰
　无上大羅大羅玉清玉清之宫度法眞人
　聞吾秘呪度我尸形取彼玉霞以浄我神
　我今歩罡行之帝郷上謁玉皇急急如
　律令
念呪訖閉炁入天門即第三重壇旣入天門
如有仙人二人玉童玉女侍香傳言共六人

次長跪閉目若有神人乗五色雲服以上清
衣傳玉帝符金書照耀呼召子之名復有童
子一人執彼瑶爵之中有玉霞漿北斗之中
有一黒炁南斗之中有一赤炁日中有紅炁
月中有白炁三台中有五色雜炁各一道流
入盃中汝能受之再拜而飲閉炁放訣下壇
念二篇靈書騰空如到天上飛入北斗之中
三台之星蓋頂而行乃自魁星歩而至魒廻
身入斗六步而出作三台之形乃出斗口左
環七七歩犯火又東行自▲▲中過凡九九

歩至太陽朝祖師上帝復乃右行自北斗入
西斗八八歩至太隂朝祖師仙皇君右旋而
出出即右行復左凡七反如環此无色界也
定服見无色界中諸仙來迎於是周歷十方
謁三十二天帝二十八宿見一宿即丁罡十
二以廻生于斗宿即借箕宿之綱以行直還
望北斗大魒之次乃交鋒之山右旋南向四
十九歩而過重入火星宫經於太隂六六之
後而謁水星由水東行計六十四歩再廻而
行犯水借綱復出宫經於太隂之旁八十一

歩以成金星細行逹于斗口三十五步而入
土辰由土返行再入金星水木之宿而後直
望北方金闕巍峩即
三清上帝之所在也乃八歩而進長跪再拜
呪曰
　地行賤臣某甲幸因宿世得遇聖師傳度
　祕訣使朝天闕凝神入静九炁澄明身外
　之身得飛天閫臣无任瞻天仰
　聖頓首再拜又呪曰
　幸膺玄貺遂遇聖師午夜飛神一心謁帝

　伏爲凡骨堅頑理難超舉精心孝悌以冀
　蒙恩果遂精求得承宸眷庻使道心堅固
　神思清明役使諸神咸遵旨喻伏願
　天恩允臣所奏
又頓首再拜而出門外乃見本形就頂門
呪曰
　虵蟬虵蟬脫壳離塵吾今朝眞上謁青雲
　欲使神人閉債封形舉爾以去秘訣靈靈
忽自頂門而入則方乃是歩罡了也若小可
行持則不過三五歩足矣欲專意求飛舉之

法則莫大於此今有行綱黃白黒道之圖特
具于後
　　　元綱飛歩之圖






太上靈寳淨明祕法篇上

太上靈寳淨明秘法篇下
　　　靈書上篇
恒他蘇伽(他音邪/伽音加)如此召四天門下謂之四
　明功曹掌行靈書之符凡欲告召鬼神指
　使必閉目望東方取炁四口掐訣先書此
　符然後方召諸神而書召神符
俱知(俱音具/知音至)召開目童子也
瑟泥勃地(泥音爾勃音/鼻地音計)召開耳童子也凡欲
　見鬼神形共鬼神言必閉目取南方赤炁
　一口又取北方黒炁一口掐訣書此二符

　用香水吞之
▲弊(▲音皮/弊音譬)召開頂童子也凡欲分形遊
　行取東方炁一口書符念呪掐訣書了閉
　炁將身一踴使所往如意
娑合羅(娑音莎/合音甲)召三魂也
婆迦召七魄也
喃盧(盧音/廬)召六腑也
雞波那召五臟也
羯唎召九竅也
陀彌底提召四肢也

　凡欲脫殻必先書此符六道望東取青炁
　六口掐訣書符六道吞之則衆神守護无
　散蕩也
離瑟召天官也
㪍𧹞(㪍音/鼻)召地官也
悉多召水官也
　凡欲召問即望天罡取炁三口掐訣念呪
　書之以置案上即至
毗地奴抄(毗音/皮)召四獸也凡行神布炁即以
　手望空掐訣念呪書符以吹於身之四傍

　即至也
訶帝召雲雷也凡祈雨即望畢星取炁一
　口掐訣念呪書之置有龍處即至也
野拏遮搫召天地衆神凡設醮請召望天
　門地戸鬼門各取炁一口書符念呪七徧
　焚之即至
三慕召陽界神也
般剌(般音/掇)召隂界神也凡有追薦攝召用此
　掐訣念呪召問其所在
悉泥毗俱召北斗諸法神將也凡欲召即

　子上取炁七口掐訣念呪書之
荼輸西那召南斗諸法神將也凡欲召即
　午上取炁六口掐訣念呪書之
曳都翳曇召淨明元帥使者也如有大事
　召問之望東取炁三口掐訣念呪書符握
　之
揚歧囉召淨明諸帝君神王也如有差使
　者上巻八符合用者即召之望東取炁九
　口掐訣念呪書符罝於坐下
比地叱陁召浄明使者典者謄籍判官也

　如召之問事即至望東取炁一口掐訣念
　呪置符於坐下
你唎盤唎召淨明靈官等也如有救治召
　之望東取炁一口掐訣書符念呪燒之
耶儜召六丁也
莬㘕懴囉召六甲也
　如有追捉尋覔召之召六丁則以左手按
　鼻右孔吸炁一口念呪書符召六甲則以
　右手按鼻左孔吸炁一口念呪書之以符
　禠碎即至

都嚧(嘘即/胡)召納眞神也凡破壇伐廟請雨驅
　雷即召之使護衛用青紙書符掐訣念呪
　取其神炁一口佩之
虚庶贍婆那召三甲也凡行報應秘法用
　以使之望西取太白炁一口掐訣念呪書
　符以禠之即至也
它麽召通耳目騎吏乃天䇿神也凡攝召
　地獄天獄主用之如禁勘即以舌拄上腭
　黙念呪書之置於結獄處即禁鬼
麽䅋多召譯語神也凡欲攝到精恠言語

　不通即召問之召時閉炁存見肺白吐炁
　以手望空隨炁書之掐訣黙念神呪
罔迦▲(▲音/禍)召主簿也主薄架閣神如有公
　案理㑹照證吐炁一口掐訣念呪書之燒
　化即至
刺那召天庫神也凡爲官將請俸給即召
　之時掐玉皇訣念呪書符即至
搫遮摩召行㕑也如欲絶火食即召之召
　時掐訣念呪書符一道吞之即送天㕑食
　也

地扇遮波利那召天驥神也
啒補稚視多(啒音/屈)召天馬神也
拏虎𤙖(𤙖音/庵)召雲車風馬也
　此三符出神而有往旣召之召之皆取五
　方炁一口念呪掐訣書之以符置坐下即
　至
嚧雍波召三甲都緫吏秘即使之書符掐
　訣念呪望西取炁一口書之符成吞之却
　於用時吹炁一口
瑟悉地(地音/計)召淨明執符三界功曹凡燒文

　字即用書時望東取炁一口掐訣念呪書
　符所發文字燒之
騰崩伽召移山吏凡移山用之書符時望
　此斗取炁七口掐訣念呪書之
梵阿弊凡移江海用之書符時閉炁念呪
　七徧掐訣書之以投水中即易流也
跋夜茶召龍也召時辰上取炁九口書之
　念呪九徧送有龍處凡江海龍爲害即呼
　以戒之
佘闇(余音/蛇)召山神凡神凡有事召之即艮上

　取炁三口虚空以手書符念呪三徧吹之
夜檐召金玉珠寳神也凡見有伏藏即召
　之使守也掐訣念呪以捉之
訖埵彌泮吒凡有事係五岳召五岳吏使
　之書符時掐訣念呪七徧如召城隍社令
　神應干土地典者皆用此於其下先書名
　次以書符召者昔甞召南昌社公用之也
弊乂演吉召弓弩神也
合曵舍曵(舍音/式)召刀劒神也
乹質閉召戈神也

㘑藥义召㦸神也
烏什伐囉召旗神也
　凡有差使諸處兵將誅斬鬼神及秘用此
　五符各於北方取炁掐訣念呪書之符成
　以火燒之即兵將皆手執兵器也
輸藍召火神也召使焚燒以手掐寅於午
　上取炁七口念呪書之以符置火中
質多召水神也召使灌浸以手掐申於子
　上取炁一口念呪書之以符置水中
地栗刺吒召藥神也以此用藥救治掐寅

　東方取炁三口書符念呪和藥用也
瑟質夜那夜那夜波召霹靂大將凡欲召
　五雷必先召之以手掐大煞文念呪七徧
　書以置於所擊處以招雷也
舍提召鎗神也召靈官五郎郭天大將使
　以行秘法也掐大煞文念呪七徧望北斗
　取炁以左手書符望空吹之
雍莎召食毒等吏
尼釤那召五雷也
俱只他召八卦神君也

　凡欲結壇奉迎三界先以手掐中指念呪
　書此佩之
嚧呼嗚召神行事問其事之當否以手向
　空念云唵即近於問事之後用也
刃唵底那羅刀底刹那雲風居那舍蘇嚕那
曇迦青那(舍音/舍)召五雷使擊物也凡召時屈
　五指以大指押之掐寅取寅上五色炁五
　口書於桐木上針釘於所擊處也
彌嚧合耶召隂啞無聲之雷也
青莫召莫悞使

嚧㸵伴召歘火大神
　巳上皆書於五雷符上疊書之訣莭使用
　如前也
居訶耶用劒秘法也掐金刀訣指以吹符
　也
悉怛又使劒自匣中躍也
頼耆使劒歸也皆以手念呪書之
彌唎劒入匣也使人勞其神想符形吹劒
　入也
娑訶書此以與鬼神執以去也

　　　靈書下篇
軌糜享釤(軌音歸糜音米/享音亨釤音釗)召淨明院布炁日
　精月液帝君召時吸東方炁一口北方炁
　七口虚空中以右手指書符念呪吹病人
跢揭(跢音/▲)召淨明呪水神凡呪水自服吞符
　及治病皆取東方炁九口吹水中次以心
　想符一道直入水中
毖𧹞▲召淨明行針神召時取茅九寸爲
　針心想其符在上念呪九徧針痛處
剌召劒神以右手中旨望所用方書符一

　道吹之又毎日望西取劒炁一口望中旨
　上吹之此淨明炁劒也
瓢▲叱赭(瓢音/標)召亡過祖先凡追薦用之書
　符時寅上取生炁書之
儜標召死魄也凡救危病用之可以展限
　再生用時東方取炁九口朱書與之吞
菟掘𤙖(上徒中窟下/唵中▲中)召宅神也
甖粹蒿堙(坤文)召土地也
昵辮樺召司命也
　凡救疾病摧鬼監生用之書符時閉炁一

　口黙念呪書之
詛𥕺天(𥕺音/𣚈)凡爲人解呪鬼也用時取北方
　炁一口書符召之訓教以符與之
刳蠢蠕解殺傷鬼也凡有人曽殺傷被𡨚
　魂以此解之用時取北方炁一口書符召
　之使之託生不得爲冤對也
▲蝦爲人解縊鬼也凡有縊鬼未經託生
　者念一徧掐訣書符貼之
梟塊凡有溺鬼處以此符與之託化念呪
　一徧掐訣書之

㣧缺解病鬼凡有復連蠱疰者用之以此
　符與疾者吞帶取東方炁三口念呪三徧
　書之
累鑽解藥蠱毒或有飛蠱毒害人處以此
解之用時以符燒並掐訣念呪五徧
䧟涎去不忠也
復毅去䛕諂也
濫攪去貪也
　凡此者皆君民之大害也遇此書符召以
　變其心則皆改過爲忠廉正直之士皆掐

　訣念呪望其人以手書符吹之
忤悃鶴鉞召鬼神行事也凡所在壇廟抽
　借兵將用之如篆此符則掐四指第二節
　念呪五徧書之
撾戮蹙摝去不孝也此等正害於大法情
　理重者以此誅之召符神并劒夜戮其神
　此王法之所棄也冝愼用之无悮用時望
　其所在書符一道吹之掐王皇文念呪三
　徧
扇愁攻蠻夷也蠻夷攵不慈子不孝侵于

　中國以此魘之當▲順也用時以戲望其
　所在書之置其所經之路用時望天罡取
　正炁一口念呪書之
餒矟潰剚(矟音積/剚音土)賞公廉也凡有此者用符
　吹之即其人自然福至書符掐訣念呪五
　徧書五道吹
▲愗磑魘呼旱鬼也
蠱俍誣殫熠樞紐湾㜸綴秉𡵨妓霰
　禠之二十書符時掐訣念呪十徧以符燒
　之

驅邪割暴召魁罡也凡斬代邪魔掐訣念
　呪書之
忿▲毳涎解人害也
靴揖詈誅厭橫逆也
　凡自護身即用之念呪五徧掐訣書符佩
　之或爲人亦用此
咄怛吽去殟毒也遣殟即用之用時取北
　炁七口念呪一徧書符七道於殟家燒之
嚩宻囉娑訶(嚩音/馬)厭百精也如用則占至考
　入十念呪掐訣書符鎮之

唵戸嚧召閉息神也如行炁言閉息即用
　之用時以手摩鼻念呪書之吞下
尾引摩解厭穢也凡過此乃見户之𩔖即
　書此符燒之書符時存想符有大火燒身
　掐寅呪七徧而後燒
怛他去滛心也
刀利除滛鬼也
　如遇心動即以朱書下利吞之即滅書符
　時呵炁五口掐訣念呪書之
本蜆魁鬼去尸蟲也

噷呵護炁也
　如願身鍊即先篆吞五日念呪七徧掐寅
　上望東取炁三口吹之
飄籠矟那謹謹沙那銅虵蝎那
　召酆都百鬼也以正月十六日召至告戒
　之使不得害人書符時掐四指二節不住
　手書以燒之即至事訖遣用娑訶符
風輪火車凡召到酆都鬼有罪鬼摶殺之
　如篆時念呪七徧望天罡取炁吹之以手
　書符

帝居怛訶入天門也
風火交加去身中惡也
梵翳徵銷召貪罡力士也
　凡昇眞入天門用之也用時先得詔便書
　以備要用
九梁橫梟揖巵泄誅靴詃詃訶籠詈姦吽
　凡昇眞巳入天門即以此符付貪罡力士
　乃録事神祗應恐入天樞不知次第
縳只知那凡見録事又須召賞善判官也
怛唎拏伽又召掌惡判官也

三慕陀羅又召天門七十四司判官也
　旣召至判官即以下二符與之
帝利此符云吾行羙也
虵闇言一家盡良善也如此驗證有此二
　符即諸判官同録事給付劵矣
雲目帝那召合符吏也
吠伽婆帝合符了遣之去也
　旣得符劵即以此符召吏合而後遣
翳婆伽多四天門下持所賜丹藥文字先
　到也

只𡵨囉召天王合上帝所賜登殿劵也
撾毗只知他召送天書便交謝表也
翳帝夷帝召三清左右丞問朝謝之禮
羅又底南召三清傳言玉女也
喝喝刹婆召主吏也
雞唎女訶召副吏也
風輪火車所賜丹至以此符謝也
　凡此符自召録事以後不書訣節當自知
　之也
太上靈寳淨明秘法篇下










