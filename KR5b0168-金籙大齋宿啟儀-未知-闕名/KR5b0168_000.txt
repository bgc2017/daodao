








三儀同卷軆二
金籙大齋宿啓儀
金籙大齋啓盟儀
金籙大齋𥙷職說戒儀

金籙大齋宿啓儀
各禮師存念如法
東方
九炁青天明星大神煥照東鄉洞映九門
轉燭陽光掃穢除氛開明童子備衞我軒

收魔束妖上對帝君奉承正道赤書玉文
九天符命攝龍驛傳普天安鎭我得飛仙
南方
南方丹天三炁流光熒星轉燭洞照太陽
上有赤精開明靈童總御火兵備守三宮
斬邪束妖翦截魔兇北帝所承鋒火八衝
流鈴交煥敢有不從正道流行我享上功
保天安鎭億劫無終
西方
七炁之天太白流精光耀金門洞照太冥

中有赤皇號曰帝靈保神安鎭衞我身形
斷絶邪源王道正明宫殿整肅三景齊并
道合自然飛升紫庭靈寳玉字溥惠萬生
功加一切天地咸寜
北方
北方玄天五炁徘佪辰星煥爛光耀太微
黑靈尊神飛仙羽衣備守五門檢精捕非
敢有干試豁落斬摧玉符所告神眞八威
邪門閉塞正道明開映照我身三光洞輝
策空駕景舉形仙飛

中央
黄中理炁總綂玄眞鎭星吐輝流煥九天
開明童子一十二人元炁陽精炎上朱煙
洞照天下及臣等身百邪摧落攝鬼萬千
中山神呪溥天自然五靈安鎭身飛上仙
鳴法鼓二十四通
無上三天玄元始三炁太上老君召出臣身
中三五功曹左右官使者左右捧香驛籠騎
吏侍香金童傳言散花玉女五帝直符直日
香官各三十六人出出者嚴裝顯服冠帶垂

纓關啓玄壇土地方域神眞臣今宿啓告齋
建壇闡事謹爲入意其諸丹悃具載緘謄願
得
太上至眞道炁靈寳瑞光下降流入臣等身
中令(臣)所啓之誠速逹徑詣
至眞無極大道
三清上聖
昊天玉皇上帝御前
請稱法位
具法位(臣某)今故燒香願以是香功德上祝

皇圖鞏固
聖夀綿長薫陶仁厚之風垂拱太平之治溥
爲藩屏王矦土地官長臣等三師五友異代
學眞谷隱巖棲門徒祭酒以至三軍萬姓天
下人民動植飛潜無邊含識歸身歸神歸命
太上十方靈寳自然至眞無極大道特乞赦
原三業六根無邊釁咎得親正教同沐深恩
身得道眞歌詠太平同躋仁夀逍遥無爲永
與道合所啓玄感應聲上御
至眞無極道前

起敬讃
唱十方
禮足各長跪歸命懴悔
臣法衆等至心歸身歸神歸命
十方無極大道太上靈寳天尊恭望洪慈洞
垂巨澤溥降洪恩臣聞混元祖炁常清靜以
爲宗金籙儀文匪齋盟而莫格將感通於上
聖先滌蕩於纎瑕庶竭忱誠以虔祀事猶慮
(臣)等智淪象罔識染紛葩精氣神混合之眞
業山未破身心口流吹之妄定水俄波動積

過尤無邊無量仰祈矜憫俯賜赦原使(臣)等
奏對無魔存思合道㑹萬眞於
帝所綿億載於
皇圖教法興隆振道風於遐邇顯幽慶幸依
聖日之光華玉葉安嘉金湯永固(臣)法衆等
至心稽首禮謝
無上正眞三寳
三啓頌
三禮
重稱法位

具位(臣某)與臨壇法衆等謹同誠上啓
虚無自然至眞無極大道大羅元始天尊太
上道君太上老君昊天玉皇上帝紫微上宮
天皇大帝紫微中天北極大帝后土皇地祇
東華南極西靈北眞玄都玉京金闕七寳會
臺紫微上宮靈寳至眞明皇道君至眞諸君
丈人十方巳得道大聖衆上相上宰上保上
傅少保少傳四司五帝十二仙卿三十六部
尊經玄中大法師三天大法師紫微垣帝座
星君太微垣少微垣帝座星君

皇帝本命星君帝座照臨星宰
皇太子本命星君宮垣照臨星曜三界官屬
一切威靈(臣)等幸以宿縁生逢道運總圖校
錄誓流演於仙科保國寜家惟賛裏於道化
按瑶壇而宿建遵瓊笈以虔祈鏘鏘珮玉之
和秩秩鼓鐘之序
帝臨無貳天聽非遥更冀申𩛙神眞降差官
將蕩除氛厭翦截邪蹤營衞齋壇導迎景福
使(臣)等朝修黙感念慮合眞萬象呈輝臨照
宻迴於

皇極三乘啓藴希微妙演於瓊科神化洋洋
靈光赫赫明晨行道續更敷言謹啓以聞
十念
存神燒香
香官使者左右龍虎君侍香諸靈官當令(臣)
向來宿啓瑶壇之所自然生金液丹碧芝英
百靈衆眞交會在此香火鑪前上願天鑒宸
衷尊安
皇極玉振金聲之合序瓊輪羽蓋之臨軒福
集邦畿恩覃宇宙十方仙童玉女接侍蘭煙

傳(臣)向來所啓之誠速逹徑御
至眞無極大道
三清上聖
昊天玉皇上帝御前
出堂頌


金籙大齋宿啓儀


