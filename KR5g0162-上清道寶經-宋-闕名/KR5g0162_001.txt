










上清道寳經卷之一逹一
經品第一
黄錦爲地(丹金書之紫金界之盛以錦囊)上古(經書中古下古)若有
此文則五帝營衛(玉童玉女各三打人持書左右九星玄覆衆真神仙)
(五岳靈官日夕臨其房)天皇内文(可以鎮宅)三皇赤書五篇
(鍊於洞陽之館台於流火之庭生天立地開化神明天子得之鳯皇來儀五星合度諸侯)
(得之列宿含光王俟庶人得之玉質鏘鏘婦人得之顔若太陽色流三光后妃君王)飛
入雲中(真文)玉檢之文(出於九玄九天分制三道天无此文則三光分)
(翳五帝錯位九運翻霞七宿奔精地无此文則九土淪䧟五岳崩裂山河倒傾)三元
之法(緫合靈篇大洞真經三十九章此乃三五之祕號真道之至精三一之極章玉)

(清之禁記)三竒之章(玉皇寳章祕在九天之上大有之官大玄靈臺玉房之中)
三籙(三元品誡金籙黄籙玉籙)三經(三過監受)三洞(玉清洞真上清洞玄)
(太清洞神)大洞真經(上清之髙音極真之微辭)靈寶經(髙仙之上品虚)
(旡之至真大道之幽寳三皇之天文或云太上玉策此三洞經符道之綱紀太虚之玄宗)
(上真首經豈中仙之所聞)洞神名仙寳之道(接三皇之世洞玄名靈寳)
(之道救度五帝之世洞真名天寳之道濟三代之後)七部十部(妙經元始以龍)
(漢之年撰)太上紫微宫中金格玉書(乃上聖之祕文)赤金
書青玉簡(太上玉訣)三十六卷(十部經皆刻金書字書於玉簡題其)
(篇口於紫微南軒太玄都玉京)五帝承符導引三光(五帝執符萬)
(定錄)君子終日不視(視亦無見)終日不聽(聽亦无聞)玄都

正一之化(正一真人演千真科經)太上無言君子終日
不言(言亦无所道)善述者必通其言必通其意(真人)
(以神聽聽可尊也聖人以身教教可珎也)聖誥言有必無子未能
别言無必有子未能决(道有真僞福有㐫吉罪有公私明有纎宻)
世三人(仙人紀法成等)貴賤相使賢愚相傾善惡相
顯无彼无我无去无來彌綸萬劫一切虚空
(星宿不可得之數者則我成道得仙巳來亦復如是虚空不可步度知其里數者則我夀)
(命亦復如是)以法爲源(洞玄昇玄皆是)天地之人物(本皆是道)
(无髣髴之精光微妙之上玄)黙念(非空不非空非法不非法非物非非物非人非)
(非人非因非非因非果非非果非始非非始非終非非終)了了(昭見成无上真)兩

半成一(有无爲兩牛不有不无爲一正道)離此四半(還豋不虚)了
无非无知有非有(安住中道正觀之城反我兩半處於自然道業日新)
(念之增益覩見法心心相得見)引道(清風蕩俗塵累)太上重鳴天皷
三十六通(仰天祝曰山川水陸一切幽靈三界魔王六宫魔王有國王王子能)
(受持經即當合力同共寳護)混沌無形之中(開闢之先)天之所
報不疾而速感之所期不行而至(金闕上聖命太極真)
(人使正一上玄玉郎王忠鮑丘等與茅盈四節燕胎流明神芝長曜靈飛夜光洞草佩璽)
(服衣冠北首畢四使者告盈曰食太極四節隱芝者位爲真卿食金闕燕胎玉芝者位爲)
(司命食東宫流明金英者泣爲司禄食長曜靈飛者位爲真伯食夜光洞草者位爲主緫)
(左右御史之任子巳盡食之矣壽與天地位當爲司命上真東嶽上卿君都統呉越之神)

(仙綜師江左之山源須㬰五帝各乗方面色來從羣官來下受大帝之命授盈爲司命東)
(卿上真君文以紫玉爲似初文刻之曰惟盈爰自童蒙散髮北山情招上帝感激太玄今)
(授盈太玄真人司命神君君秉操金石丹心矯衆今報以玉越緑旌八威之策使征伐源)
(澤折衝萬神君寒東林谷今報以紫髦之節藕敷花冠招驅千靈封山召雲君弃家獨往)
(故賜繡羽紫帔丹青飛帬使從容霄階擕命玉真君步驟深藪故報以班龍之與素虎之)
(軿使浮宴太空飛輪帝庭君寒露霜雪故報以曲晨寳盖瓊帷紅室使遊盻九官清静温)
(宻君潛形幽嶽精思萬林故報以神流火鈴𩀱珠明月可以上聞太極通音上清君真心)
(髙靜故報以錦旌繡旛白羽玄竿則可以呼召六隂玉女侍軿君慈向觸物隂德萬主故)
(報以鸞鳳之簫金鐘玉磬可以和神虚館樂真舞靈君萬物不能散其感千邪不能侈其)
(淳故報紫琳之腴玉漿金甖可以壽同三光刻聞丹瓊盈心暉重離神躍太霞買人之長)

(者故以太元爲號九德旣備今酬九事給玉童玉女各四十人令出入太敬受事太極治)
(官赤城玉洞之府動靜以聞盈伏受書稽首再拜太元真人茅君内傳)前天後
天(一始一終小劫太劫)功書玉劄(白日登天)欲得苦海傾常
使愛河竭道無形狀(假言象以爲津中和者事之源)正中之
正遣無所遣得無所得倚伏兼忘(忘其所忘)頓首
經師之牖乞啓重玄之闕等開實相俱入玄
門(譬如玄都玉城開於八門八方之人各隨門入)諸天實蕩蕩(萬道同一)
(歸)二盡(猶二死界内有大期之死界外有念念之死根太極與仙公起居注)
超踰二死界過度三清基(天老請問)玄名青籙白
簡隂陽之妙道服御之至術(皆神方秘訣也)汝昔所

聞未爲見也(當今所聞乃爲是聞)天上天下(皆得光明地皆琉璃)
(七寳行樹夾路兩邊一一樹下皆有仙童玉女手執香花虚空神仙作萬種妓樂一一國)
(圡皆有太上神尊處七寳臺坐金床也)法輪妙經(從無央數中來如有𢘆河)
(之劫如是星普曜此經如月盛光照曜十方猶如三界暗暝是經如日之出普照諸天猶)
(如萬川之流是經如湯谷之淵爲㠯海之源無不歸宗猶如須彌之高是經如玉京之山)
(無不包蔵上理三光中調隂陽下開萬生修行是經不倦立致龍駕白日飛行)道德
經(其德若春以生萬物若夏以養菊物若秋以威萬物其德若七寳萬物𤤽之若明鏡)
(照萬物若大國無不備有若山萬物所依若海藏有萬物若月暎照萬物若日光照萬物)
(其德若地厚載萬物若天廣覆一切故能彌綸天地生四時上經爲天下經爲地)心
如琉璃(太上决疑)上無不照下無不通(通直達靈)靈寳

囿大法橋示之以道(導之以法令免三災八難之中)開甘露
不死諸門(延我入法墻處無爲室)心王(住中道城以法誠惠爲法墻塹)
旡上三法(太極真人徐來勒之諸天大聖㑹蓬萊稽首道前太上道君坐寳花)
(之上左右仙童玉女數萬道君佩九色離羅之披飛森霜球之袍須吏萬變之冠帶晨冠)
(日鈴之劒玄唱四振鵬翮一撫曜龍文於滄淵煥朱虬於川澤翟天貌於蘭玉彂金精於)
(幽谷乗大順以御至象遊清神以混五濁虚發九落洞宴九覺舞景扇虚乗空把煙)精
修十行以諸燈炬(照於邪闇遊趣王城)興大法雲(雨一乗甘)
(露法牙生道)一味雨十二二法印(定我法門)不死之宫
(南極宋陵之宫)作人之大法爲世之良醫靈寳初門
(德行之階梯得其門則道室可究行梯立則功業日髙)往古來今(真一自然)

(之道)極㣲極妙極玄極奥非有非無非凡非聖
智慧爲舟航擺除十纒登常存之岸雨天妙
花(騫林之花)鼓天妓樂(天鈞之樂)太極太虚真人(告左仙公)
(曰昔受太上金日所說真一昇玄内教𥘉門第一五帝所習)此經是三業
諸仙真人之父母(玉清隱書)
師資品第二
非師不行非師不生非師不度非師不仙八
景龍輿焉可得挺太極玉關焉可得登髙則
無上深則無窮(大聖人大賢人先事小師求小道事中師求中道事大師)
(求大道)履止道爲繩爲墨爲法爲則(神師真師道師仙師)

(聖師賢師)師迹有九(一大慈二大悲三大喜四大捨五大善六大法七大功八)
(大化九大德)一天之中(號聖真仙二十七等)三一鏡其内師
友坦其外(三元真一)崑崙玄圃宫(見正一真人三天法師上清真)
(人總仙大目馬長生法師生三君姓柏成字芝蒿乃中皇時人𡻕在東絰之際誕子北海)
(中山柏林之下有甘露紫芝勅勃明珠三㑹交龍之華生於寢處母感白露而懷孕年十)
(四西歸公于臣靈怕伊俱師事黄谷先生後遇玉清文始東玉金暉仙公號曰玉皇二道)
(君授大洞真経)萬鬼避三洞法師(凡受三洞法籙之人二切鬼神悉皆)
(廻避)讀大洞真經三十九章者(上神之事也能提携太上攝命)
(九真高仙同品司命齊倫依太上黄素曰千四方便得稱爲大洞法師光生萬真位淮太)
(極上仙也)讀太丹隱書金華洞房(及雌一寶草者精感太素師降)

(九具五帝依太上黄素曰十四事方便得稱三元法師元景真人隹帝一髙仙)讀洞
真玄經者(通玄逹靈開散七經依大上黄素四十四方便得稱洞玄法師上景)
(真人位准九官土仙)名入南宫(真人之位大上丹簡墨録)无上元君
太玄童子(妙行真人元極先生明威)三元之官(化應爲九九官九神)
(三九二十有七階九聖九真九仙太上玉帝九錬上真)三階(髙者爲聖下者爲仙)
(中爲真)十化(易身)聖有九品(上聖髙聖大聖神聖玄聖真聖仙聖靈聖)
(至聖)虵得靈寳(化爲神龍禽鳥得之變爲鳯皇凡獸得之攺爲騏驎凡夫得之)
(號曰聖人)真有九品(同九聖)上品曰聖(習學太玄升千上清)中品曰
真(習學太平升千上清)胞道胎靈(玉清宫之下真乃上清宫之上真太極宫)
(之上真乃上清宫之下真上清宫之下真乃太清官之上真太極宫之下真次得九官之飛仙)

太上之道有三(玉清隱書神虎大符金虎真符行其道得爲太上之眞給玉童)
(玉女各三千人位爲上真玉皇之君)上真之道有六(太上鬱儀奔日文太上結)
(璘奔月章太㣲帝君飛天經大洞真經三十九章金闕靈書紫文一経黄老八道九真中經總)
(而行之則爲上清真人給玉童玉女各三千人位爲諸天帝萬真前導鳳歌後從玄釣白帝啓)
(路飛龍翼轅)中真之道有七(太丹隱書朝真上經玉帝神符三天正法鳯真)
(之文四真之章太上金策方法洞房玉字上經六甲靈飛寳祕符三皇内文天文大字青)
(腰紫書曲素訣辭總而行之則爲上清中道眞人給圡帝玉女各三千人位爲上清左右)
(卿相之師行則紫旄之節從萬神千真前吹鳳唱後奏天釣玄龍啓道五帝叅軒飛行太)
(虚)下真之道有八(上清九化十變三九素語丹景道精隱地八術天關)
(三圖玄黄玉書神州七變七轉洞經絳緑黄道玉白龍書衆文素奏中章五行祕符五章)

(玉玄上元玉書總而行之則爲上清下元真人行則五色之節玉女前嘯九鳯後吹八鸞)
(白虬啓道太極叅軒飛行倒景遊遨紫房)灌丑雲之華(從頂上灌五色之氣)
上虚紫暎九霄真王(形長九千萬丈以冬三月鎮建金華飛天冠衣)
(日月流精文袍佩流金鳯璽帶百變交金之劒立九色蓮花紫雲之中光明洞照玉清之)
(上春三月則變形頭戴九清口銜金鈴手執日象立紫雲上洞▲上青夏三月變形爲九)
(人並衣青羽之衣頭戴一月執九色麾憧在紫雲之上秋三變形鳥青白玄三色之光)
(明光明洞照上清元始變化龜山元録經)左玄右玄(真人定志)四老
真人(在日中无影也)太上真人(降于河上)東方青帝少陽
九靈真人南方赤帝太陽南極真人西方白
帝少隂靈素真人北方黒帝太隂玄靈真人

中央黄帝三靈真人二十四真人(受事於方諸青童)
(後聖九玄道君列紀)逍遥三清之中(太上上清玉靈紫暎經)仙有
九品(同九真)下品曰仙(學習太清金丹玉英升乎太清明威)魂成
魄就(賔千紫庭)上仙白日升天(中品仙栖名山洞室真一自然)
金闕蘭臺有瓊文玉字(應上仙也)變化南宫(遺骨胎變)
金仙(色如金光)東嶽南嶽(三千九百里海東有仙人九萬王女二十四萬)
(仙人居差陽宫去刀文山三千里中有神龍三百萬頭仙人上天乗之)真人修
太一之道者皆得三天之舉沐浴東井(三綱六紀)
(金紫彫黄變化無端欠有神丹金液九轉還丹訣在金書壬經)玉清曜玄都
十聖廻紫㣲披雲出十天飛天乗空飛丹霄

翼輕蓋日月灌靈睴(出二十四生圖)手挽日月(五通仙无)
(上眞人)吐納錬五神(明真科)蒨粲七寳林(晃朗目月精太)
(上治紫臺衆真誦洞經)駕龍(駕龍躡玄波濯足八天河故能釋天羅地綱亦巳過)
保子飛玄路(五靈度符籍)巨槽髙舶(譬大乗)中舫(比中)
(乗)小舟(喻小乗)紫綈錦者(用紫多比三乗)十燈千燈(光暎)
(十方照曜諸天)三華者(太之金房之名)上士(一烕一生志不避退轉身登太)
(極位加仙鄉法輪)中士(口味靈篇三滅三生志意審固上遊太清九官真人)下
士(愛山樂水心如懷丹端坐則與師寳相對出入則與鳥獸爲羣九滅九生志願不退)
(遊宴五嶽飛行大无)治黄金以取利(上士也)上人者(天七)中
人者(人士)下人者(地士天地開闢道德門户)上士受氣淳真

得飛軒之號中士玄應玉宿享中夀不死之
術下士金五百歲之命神聽者(通无形)心聽者
(知内情)天寳丈人(是髙上玉皇之氣龍漢元年化生天寳君)元始皇
上丈人(形長九千萬丈春三月則冠流精紫曜之冠衣九光錦袍佩九色無縫自)
(然之綬帶六山火玉常乗碧蒼二色雲坐九色師子光明暐曄在太清之上玉虚之中夏)
(三月則化形一身九頭長一千丈又戴九色雲衣月錦百變之光无縫之袍帶九天仙鍊)
(之劍乗丹紫三色之雲坐九色之龍在玉虚紫雲中秋三月化形一身九鳯之頭形長五)
(千丈衣九色班丈虎衣乗七色之雲在上清之上冬三月則化形爲青黑二色光勃勃如)
(日蝕也)玉真九天丈人(形長九千萬丈春三月化形爲鳯皇一身九頭)
(頭戴九氣玄精冠衣九色班衣羽袍乗十二色飛驆坐五色蓮花之上在太清紫虚之中)

(夏三月化形爲龍身人頭頭戴之二色光衣青黄紫三色羽衣口衘素綬乗五色雲坐五)
(色師子光照土清秋三月化形爲紫緑二色之光如日月相沓冬三月頭建飛精百變之)
(冠衣九色流光自然錦袍佩通真之策乗五色之雲坐五色雲)皇老三天丈
人(形長三千萬丈春三月頭建通精七寳珠冠衣飛雲流光紫錦之泡佩耳皇命神之)
(章常坐丑色百變之光煒燁奕奕在上清之上洞虚之中思之還長三寸三分夏三月則)
(化形爲三頭一軀戴青黄緑三色之雲衣三色班文之袍坐十二華光之上思之還返真)
(形秋三月則化形通身黄金之色項負十二色圓光衣須㬰百變之光錦袍帶金虎鳯文)
(之綬坐三素景雲之上思之還返真形冬三月則化形爲蒼緑紫三色之光混合相纒如)
(月之魄此則三天丈人反洞虚之炁更受錬皇老三天之精思之還返真形)髙上
靈寳九霄丈人(形長九千丈春三月變形九人状如童子各衣一色衣口)

(㗸日象坐九色雲上暎照三清夏三月變焉九色之光如雲之升秋三月頭建紫元流光)
(九變之冠衣丹錦七色文光之襵帶三寳啓靈之策佩七曜元章冬三月變形九頭童子)
(坐絳雲之上)道德丈人者(道德之父母)天寳君(大洞之尊神九)
(天生神章)靈寳君(洞玄之尊神)神寳君(洞神之尊神)青陽上
府(始陽宫中元景司空録道君足躡五色履手執威神之策乗入輿之輪飛龜玄雲之)
(車叅駕青龍)青陽之府(玄㣲宫中始景老子大道君手執命神章乗人景與)
(青雲車叅駕蒼龍)少陽上府(太㣲宫中玄景玉光无極道君姓王諱元英執)
(招靈章乗幺景緑輿五色雲車叅駕鳳皇)太陽上府(紫㣲官中虚景太尉玄光)
(道君姓玄諱伯夬戴平天曜精玉冠手執制魔章乗光明道輿赤雲車)少隂上
府(靈㣲陽官元景大一天道君執命神策乗玉輦五彩盖朱紫雲車叅駕六龍)太

隂上府(精㣲充宫明景太和道君箸白絞素靈綬執受命保生玉章乗絳琳碧輦)
(白雲車叅駕白虎)隂暉上府(清㣲宫洞景司録太陽道君着玄雲緑綬乗玄)
(景八光丹輦紫雲之車叅駕玄武)隂精上府(道㣲宫鍊儀玄和道君着玄雲)
(五色綬非徊玉輦叅駕玄鳯)髙上虛皇君(衣飛錦朱袍戴日捧月光七十)
(二色又衣百變光明錦衣如太素之行雲元始變化)紫雲髙上元皇
道君(帶流光鳯章乗紫碧二色雲衣九綵飛天法衣在紫虚之中)上皇玉
虚君(頭戴道精九變花冠衣九色飛雲狀如浮雲在紫虚之内)三天大
明上皇君(佩流金火鈴七十二變)上皇先生紫晨君(佩上)
(相制靈之符帶混真東蒙之策坐九色蒼龍在責靈之上洞照上清)紫虛皇上
大帝君(建九氣流精紫曜冠衣九色元縫自然之襵佩七元夜光之章帶元皇命)

(真之策)紫虚皇老上帝君(衣靈文日精袍立玄雲中坐九色靈龜在)
(青雲中)玄虚太真洞景君(佩丹皇王帝帶招仙之劍衣龜文之衣變)
(爲靈龜三百六十文章口衘七星坐華盖之下)太素髙虚上極紫虛
君(佩六山火玉帶靈飛紫綬衣三十二色法衣在上清宫)虚明紫蘭中
元髙嵉君(衣金紫章佩金光之劒立碧霞上變爲紫碧之光如日之升)紫
虚三元紫精君(佩九天龍文帝書帶日精劒變爲童子頺雲角髻)真
陽元老玄一君(頭戴五色華盖手把五芝變爲日光青色鬱鬱在紫雲中)
太㣲天帝君(帶夜光寳草身生三十二色寳光手執金鈴化爲日光紫芒在)
(玉虚之中)上元太素三元君(服紫氣浮虚錦披九色龍錦羽裙帶帝符)
(龍書坐太室中如日之暉如金之精)青靈陽安君(衣丹錦裘戴飛龍口御月)

(手持紫綬)高上太素君(三日之象在元氣之中紫霄之上也)上清紫
精三素君(衣蒼碧紫三色羽衣混沌相纒如雲之升)皇清洞真君
(在太虚中照明十天)皇上四老道中君(衣鳯文班裘口衘七生)玉
晨太上大道君(帶明月之鈴頭建角巾手執金符在五芝華山)中央
黄老君(帶交靈之綬衣飛天羽衣)太極大道元景君(帶寳仙之)
(劒頭有流金之光照明七十四方立玄龜上散髮至腰在紫氣之中)无英中真
上老君(立九色師子上把金枝)中央黄老君(太微天帝君之弟子)
(以清虚上皇二年混爾自生日暉重曜連光暎雲五色翳蓋慶煙玄停自元玄之户手披)
(萬寝之庭太上授以九真經八道秘言之章爲太極真人)青腰帝君者
(九陽元皇玉帝之弟子以中皇元年𡻕在東維育於玄丘玉國天崖之天瓊林七寳之下)

(溟濛九城之濵諸化應圖三旦啓晨仍有九龍翼君側七色瓊鳯廕君身神驎含芝以玄)
(哺天女吐精以灌身玉童擲花以却穢神妃散華以攘塵身如冠玉面發金容體生盡符)
(言韻金章玄雲紫蓋生乎房飛精流光暎其庭栖心明霞之境遨浪玉國之墟以紫雲爲)
(屋青霞爲城黄金爲殿白玉爲牀金堂王陛鳯闕四張金童侍側玉華執天仙羅衛五)
(千餘人備天之狩羽騎如麟玄氣九㑹靈鳯煙披青腰是紫青帝君之别號受元皇帝金)
(玉紫書妙訣皆九天之上書八㑹之隱文也玉帝命高上直真總集實目合爲衆經紫筆)
(繕文金簡爲篇皆云上皇玄上之道以傳青腰帝君)太微天帝君(生平始青)
(之端紫雲曜電玄煙掩薄丹暉纒絡无幽不鑒无上不覩无下不視年行二七金容内彂)
(玉華外暎澄流九霄之霞遂受太帝之號)南極總定録上真禁君
(以始皇元年𡻕在上午七月七日中時於上上无量壽天玉國七寳洞虚鳯京紫臺瓊林)

(之下稽首玉軒虚皇道君告曰金房度命廻年之訣祕在九天之上太有之金臺玉室九)
(曲之房非中真所行此法九氣同根三光齊輪修之萬遍位加仙卿也)太冥太
虚太无(元始元𥘉萬一火神)昇天降地經營六合之中
(散則爲氣聚則爲往来无門出入無間不行自至不呼而應故謂神人)九幽玉
匱(出明真科律)東方无極飛天神王長生大聖(十方)
(至真並乗飛雲丹輿緑輦億萬乗騎浮空而來)香林園中(爲上智童子開諸法)
(心靈寳五錬生尸)東方青光童子(名青上字飛正身作碧霞之色)南
方赤光童子(名丹暉字玄紀身作赤霞之色)西方白光童子
(名洪華字廻神身作素霞之色)北方黒光童子(名玄明上字太隂文身作)
(皂霞之色)中央黄光童子(名執巾一字黄録身作黄霞之色如黄金之精)

金華擎洞經(捧香悉仙童嘯歌徹玄都鳴圡叩瑶鍾)金光童子
少野童子始元童子(上清三天君列紀)邪人不干正
士(妖不勝德)天上來生清德道士(正一真人演千真科)鈎深
致遠(當稱玄靜先生或務玄先生或宣道生或暢玄先生)玄古先生
(太上道君受其經以傳玄都仙王)紫府先生(年三千歳槃桓洞室上清變化)
(七十四方經)皇上萬始先生(佩鳳文帶乗白雲)上皇先生
紫晨君(蓋二暉之胤結晨之精育龍煙於太空過紫虚以通靈託九玄以含秀凝)
(洪靈以成神陶三氣以自濯經玄母以法生住歷劫而受化感日吉而濯爲上皇元年天)
(甲啓晨誕於神州八陽之天平丘中城洞淵之濵面發金容體暎玉光五色紫章七十二)
(變精曜玉顔神龍吐芝以灌洗鸞鳯撫翼以䕃玄二景停暉於八朗七元廻精於匡晨金)

(仙散香以混氣神妃擲華以發煙五緯結絡神秀紫天飡霞咽氣吐納靈煙受號元皇位)
(發紫晨羣仙啓路三道合明流霞吐威逸駕九玄再登玉陛三謁紫庭遊盻瓊闕要景三)
(元携挈五老玉霄上賔金童舉雲而侍輪玉女躡虚而衛也)五嶽先生(受法)
(志真太上丹簡墨綬)天人上人(名入太上玄録)洞庭仙王别宫
上人妙士(呼吸玄精)至學之士(厲以玄科之㫖)南山道士
(鍊魄未陵)聖匠(玄師之法)上學弟子(中善弟子)十轉弟子(丄爲)
(飛天)三景弟子(已度二人得稱三景法師)白日飛行(飛華蓋乗羣龍)
(登太極遊九宫太微金簡玉字)隱三光白日陸沉(尸解者仙品之下道)
(大極真人飛仙寳劒上)名配紫簡(三官不闕其障謂戸解)至忠至
孝之人(受下仙之教)至廉至貞之才(旣終二百八十年進一階)

(𥙷仙官)德爲萬物宗(老君策文)四德(行道要之門戸獲道之典)王
侯高貴齎金寳受真文(叅經佩籙)古人非心不仙
末世非財不度(黄金萬斤仙經一部施於窮山末世貪金豈貪經矣)天
科六時燒香心存日想(見師如經四億萬劫真道德成)名書
玄格(上仙品中七祖超生逍遥七寳名録簡文)太素生五藏七靈
入泥丸(骨有五帝之玉暉面有流金之洪容)肘伏師門(頓首德宇)
墨録中篇
三寳竒文(四極明科)太上金口(四座中法)金鈕一𩀱青
繒九尺(八節日奉經於玄嶽北面奏名青宫而受寳經)真官靈職玉
童玉女真官侍衛精誠宻感(心㑹玄都甲子日清齋入室夜)

(半生氣時呪曰太上九靈三景元精仙都大神四極三清八願九合飛行玉清)道
本無形(虚旡自然)一師十師(百師千師萬師備者爲大乗之士)抱
蒿苗而扞火(謂决誠遭厄神人誡)處衆愛眷之中心在
道誡之藏處憂患之心在善救之堂坐虵虺
之地心念捨逺之徑居虎豹之藪心在福德
之觀(太虚大旡太空是誡根本捨財遣滯救物成慈)要律(老子長存要律)一
旦持戒終身爲道德之人(上𥙷仙官)受三戒五戒
(錬愚成智泛不死之舟)九赤班符(一名白羽中林飛天九符乃九元之氣飛)
(玄羽章結成玉文得佩真符役九赤以封丘命五行以招神思水帝以削罪攝海靈以通)
(源罪籍滅於九府生録刻於三清氣震溟滅威攝萬靈運策六甲制御天丁出五帝内真)

(經)元始五老三元玉符(出玉京山紫微上宫此文同三天之元氣)
(禳陽九百六劫㑹之災佩之白日升天上朝玄都靈寳赤書)九成公(身長九尺)
(目圓口方聲如雷震頂有紫光左右侍女二十四人公著九色斑文裘漢文帝時公乗飛)
(鳯雲輪遊白水沙洲空山答裴玄仁曰昨見青華奏子玉名應清靈真人舍真青宫諒不)
(虚也子玉華玄秀名叅青書吾受元始度厄寳真玉符佩之得仙役使太玄玉童五人百)
(年有真人聽傳受經七千劫傳合有二十四人此符與九天俱生日月俱存經白刃而)
(不傷夀萬𡻕而方壯備九年體生竒光太上五帝黄録)五符(以月下旬一日)
(朱書空玄元始丈人自然精充玉寳符九玄元天玉虚生結精通九王符太空九天丈人)
(玄生玉精凝靈寳真符玄虚九天真玉目然流精寳仙符空洞混化九天九父導精生天)
(通元符向天服之十日面有五色精光九日得役使五帝玉女合五八九年上升大清五)

(嶽仙官)金房保命符(誦經十遍爲一過則服一枚通神致真坐見八方條)
(理百節夀極天地三光同年)九天太素陽生符(玄都紫微官舊格一)
(名八龍書靈寳赤書)開心辟妄(用開日朱書服之呪曰五神開心三魂攝精)
九嶷真人(韓衆受此經於中嶽宋德玄德玄服靈飛六甲符一日行三千餘里)
四變之符(春服東明通真變景陽霞符夏服南光八錬丹景四朗符秋服西精)
(浩靈化景符冬服北玄鬱真錬景蕭風符右行黄帝之道以李月服黄上八經生景玉門)
(符)東明通真符(東方青景陽霞開明通光之精其氣乃元之始暉暎朗東)
(天勃九十九萬億重林栖碧雞之羣上有始青之觀中有青華之宫觀有九氣元老官有)
(青真聖君右侍青腰王女左直翠羽靈童常乗太山靈獸䇿御九光神龍以春三月下導)
(九天之氣結氣以成號凝精以成符得咽其氣則能立都神軀有飡其精則能變化九光)

(難可具書)南光八錬符(南方錬四朗之精其氣乃八天爻卦之始暉散漫八)
(千八萬八億萬重似慶雲之欝勃煥于太玄之庭玉津滂沱於流火之郷太陽有激之)
(洞流火有不死之人上有南極之臺中有洞陽之宫臺有主仙司命宫舍太和上真右侍)
(太真玉女左侍赤明靈童常乗霍山之獸匡御九色鳯皇夏三月上導九天之氣下引絳)
(府之明二氣交於感變變化發於微芒凝精以成文結氣以成星咽其氣靈尊降房飡其)
(精飛行八空驅䇿六甲役使六丁)西精皓靈化景扶希符(其文)
(乃西方皓靈金魂日門之精氣六濵金暎之始暉明明照西戎浩浩流布六千六萬六億)
(萬重其精落落如玉䇿光流津澳注冶錬之庭冶錬有還容之池錬仙之瑛金門則有青)
(金丹青上有龍山神樓中有素靈之官樓有十二王仙宫舍西華真人右侍素靈玉女左)
(衛金華之童常乘車山靈獸䇿御白帝之王秋三月上導九大之氣二氣應而交舍凝精)

(升以成符結氣以成神咽其氣立降神顔喰其精飛行金門坐召十方興雲致龍也)北
玄錬景符(北方鬱真玄玄簫風華晨之精其氣乃隂陽始開之暉其暉混沌乍)
(合乍離分流散漫五千五萬五億萬重其精玄玄而相附以皂雲之沓煙合花而不曜殖)
(五行而立玄朔隂則生錬仙玉膏寒水則有制魔之王上有七神花蓋中有度靈之堂中)
(堂舍皇上玉晨右侍太玄玉女左侍玉晨之童常乗𢘆山神獸䇿御飛龜紫輪冬三月上)
(導九天之氣凝精以成文結氣以成仙咽其氣七晨降房食其精廻化隂陽寔靈文之妙)
(也)黄上八經符(乃中黄上神母玉門生景通明之精其氣乃天地綱維十)
(二辰之始暉以朗八方其煙飄飄而四飛光明晃晃而混虚鬱勃衝於太玄之都經絡十)
(二億萬之重流津溢於四季之郷上有王京之府中有華盖之官府有太上道主宫舍木)
(晨之君左侍飛仙羽節青華玉女右直領仙玉郎金鈴神童常乗九墟靈獸䇿御玄上黄)

(龍總五氣以轉辰制命十二鈎陳上導九天之源流下引脾之黄神二氣交於泥丸之上)
(錬化混合於三丹之房凝精以變神結氣以錬仙咽其氣黄老降形飡其精色發金剛變)
(化萬竒飛行太空此靈文妙用之難量)道德爲父神明爲母清
靜爲師太和爲友(爲虎爲龍與天地同爲玄爲黙與道窮極非善不動)
(非和不言是以爲善者自覺造惡者自刑)心正無邪疑心清無累
濁(太上皇帝九錬上真)口舌者患禍之宫危亡之府(語言)
(者大命之所屬刑禍之所部聖人當言所懼發言而慮妙真)文辭滿天地
間(賢聖出言與人君言惠於國與人父言慈於子與人師言愛於衆與人兄弟言悌於)
(行與人臣言忠於上與人寸言孝於親與人友言信於交與人婦言貞於夫與人夫言和)
(於室與人弟言恭於禮與野人言勸於農與道士言正於道與異國人言各守其域與奴)

(婢言慎於事)北方洞隂朔單鬱絶五靈玄老君(姓浩)
(字敷明玄皇之胤太清之胄始青天中年十二心玩山水千日一還於地鏡山下遇一頃)
(苣勝採餉窮乏三年不訖死於山下九天書其陽德金格記其玉名度其䰟神於朱陵之)
(宫帝遣金翅大鳥敷大翼覆其尸七百年中至水劫攺運漂於无涯水落北壠玄丘三十)
(年中又經山火大行受錬而起五色雲蓋其上元始賞靈寳赤書五氣玄天黒帝真文一)
(篇)或賣身供法或身投餓虎或割肉飼禽精
誠感於太虚冥德合於三光(太上九赤班符五帝内真)精
進無雙對契闊林岫(法輪)善開方便大慈周洽
遣貪滛息瞋恚除邪愚滅三毒(四施行此四事爲六度之)
(先)男女各淨心意駟馬過隟比之遲也雲間

迅電亦非速(心之難持甚於虎豹猿猴鹿馬皆易制也善能調御心者唯上)
(聖之人)正神正心正行正身(天神敬之地神衛之)治心入
道(科術森羅始終貞信濳化導也進止和光宻行教也日中一食隨身清齋)金尚
不可穢(何況至道)三竒寳文(太上九真明科)清水一噐真
珠二分(書通明符着水中露於中庭一宿捉水北向叩齒三通呪曰天光氛翳)
(五神混真丹靈悉錯穢氣彌天今日凊良止吉開陳三分飾暎五芝洗塵八氣洞朗交絡)
(我身上白下黄内外明鮮以水洗手面亦可沐浴餘水放之東流之川諸穢即消萬真存)
(身三犯不染即修三天之道青童君口訣)凡生有境(清少濁多當佩破殗)
(符九天之氣化爲九鳯各首同身飛行三界引三清之妙氣蕩九地之囂塵太上蒼元)
(上錄云)三時沐浴五香(正月十五日七月十五十月十五平旦正中及)

(夜半也)青木香(華葉五節五五相結天竺國人曰五香之草辟惡氣撿䰟𩲸制)
(鬼物致靈真此香多生滄浪之東東方神人各爲青木香人燒青木薰陸安息膠於寢室)
(以開通五濁之臭地上魔邪之氣直上衝天四十里此香之煙破濁氣之穢臭開邪魔之)
(霧天人玉女太一帝君隨香氣中來憩子之面目)上學之士(服日月皇華金)
(精飛根黄氣之道以立春日清朝煑白芷桃皮青木以東向沐浴)甲子(當沐浴)
(西王母寳神起居注)月一日十五日二十三日(一月三取三川)
(水一云三江一云三井水一斛雞舌青木零陵薰陸沉香五種各一兩煑之書通明符着)
(水以沐浴先東向叩齒二十四通思項上有七星華盖紫霞滿一室神童散香在左玉女)
(執巾在右畢呪曰三光朗照五神澄清天無浮翳地無飛塵沐浴東井受服反形體香)
(骨芳上造玉庭受太真訖取符沉井中此帝君沐浴上法受之元始天王傳付天一帝君)

(帝君修行得流精紫光覆冠帝身南極上元君修得流芳上樹香聞三清太微天帝君修)
(五方自生神芝來㑹帝房上聖金闕君修面生王澤上相靑童君修香充三清此道秘在)
(南極紫房内)沐浴蘭池上龍負長綆瓶金童灑香
花玉女流五星冠帶濯玉津錬度五仙形體
香萬神降乗景登髙清沐浴金門冠帶神暉
(王虚結符萬仙總歸)天官僚屬(遊宴三淸登玄峰)太一帝君以
紫房爲混合元父玄母以三胎爲神明(八素隱玄)
(以真思爲土首秘言妙要以九真爲内經神法以清思爲至深及童以徹真爲得靈大洞)
(以高上爲元始太丹以雌一爲内精五老以自然爲晨骨太上以無英爲玄淸黄老以志)
(性爲道本白元以潔修爲入貞真人以氣合而相降仙要以精感而道成也)精子

誠子神榮子中子和子道乃化子(精誠者神之門也)
行之所不能行守之所不能守昇玄(有有不有无无)
(不无非有非无周流九極行而不止思而不倦)身中五藏(應五嶽)學若
日中(未學之時冥冥若此開明之第一也)爲學不可不精(不可不明)
(然後測三清之妙)抅千邪於八荒之獄閇萬妖於九
遐之端(其心正則天地不能違𢘆守九魂以求飛仙太則一安隱於六宅五靈必)
(鎭衛於三)三宫修暢五藏安間(鎮以靈藥食於雲身)學人
所不能學居人所不能居人所不能居(真一自然)
合抱之木生於毫末登雲之煙彂於寸火(太真)
(科)惡積入死(死苦可悲)善積長生(生樂可慶)立功三千

白日登天(立三百善功得地仙學升仙之道當六千二百善功)修善有
餘(天降雲車弘道无亡自致不死)大慈之道(度人爲先非功不賞非德不遷)
(非信不度非行不仙建功立德者一爲天地一爲三光一爲帝王一爲兆人一爲祖世一)
(爲衆生一爲已身)吐納元和挹漱流霞(五華之英仙公請問)仙
骨玄録金閣玉名(宿世行善功滿五百皆得三一者)八慶之
日(朝禮天尊上願飛天超玉清川遊諸天中願變形降致五神昇入月門下願四極受)
(我口言西華侍衛役使金童携提五老八景同軒上慶交㑹五願開陳)朝禮天
文(有十一思一十四功交有真人爲世橋梁也)祕經於九天之上
大有之官(巨龍毒狩備守玉關瓊鳳撫翼紳鸞䕃玄衆真宴禮萬聖朝軒玉階)
(虧蓋於霄庭大帝屈節於几前金真玉光朝中日没人定中夜禮敬十方天尊東方爲始)

太素以丹金刻書靈寳自然經(於紫微臺衆真仙聖日日)
(遊行三匝燒香)受素靈洞玄妙經施行上訣(一月三過隱朝)
(元始天尊太真丈人九天真王其日沐浴入室燒香北向長跪曰乞願神仙上名玉篇骨)
(生肉髓肉化金真丹室玄注室生紫煙畢起再拜修之七年真靈見形)金骨玉
名刋字青宫千日長齋(不關人事清香執戒)不關風塵
恬和六行(心柔意玄名書金科列字九天)受大洞真經三十
九章太上大道君(玉籙八風徘徊帝一之道)蜀山千𡻕樹
精(有賢者三人經過依樹而息樹空中曰昔功德不全致守此樹屈至我舍爲我建三)
(日齋戒此家即爲請諸道士燒香誦經三日謝過此人即升入雲中於景霄之上爲遊散)
(仙人之本行)身香體潔淨如金玉三元開張德冠

諸天(德如太空無形蕩蕩爲元始之宗德如大道威靈恢廓爲神明之寳其德如天)
(地如三光照曜諸天如四時生成萬物如太玄爲神仙之都如太山安靈鎮神如大江蕩)
(蕩无礙三光齊之貴行)𡻕有六齋(人本命日庚申日甲子日太上遣真人十)
(方諸聖仙人下及天下三界鬼神俱下天地神祇莫不震肅能行道轉經日夕六時一心)
(注真太上即勅司命益筭長夀免十苦八難常處福地七世父䄈上生天堂太上昔以𡻕)
(三齋日六齋法授石室真人又以𡻕六月十法授天老真人又命虚无真人老子傳授正)
(一真人三天法師)正月十五日上元七月十五日中
元十月十五日下元(此一年三月三日地上五帝五嶽三界神官及)
(諸水府一切神靈上三天玄都二元宮中是日无極天尊三十二天帝飛天神王高上玉)
(虚至真大神无極大道太上者君諸丈人南極北極東西一華九靈真母太和玉女南斗)

(北斗諸天日月星宿森然俱至三元左右中宫三官九府百一十曹隂陽左右水火風刀)
(考官算計天上天下有善功者名上青簿惡過者上黑簿各以一通列於三官能依三元)
(謝過之法地祇營衛門戶三官保舉)髙上洞真三元齋(上元主天中元)
(主地下元主人三元合真上應九玄上元九日中元六日下元三日未至前一日五香沐)
(浴上玄九人下極三人建齋之日當書金真玉光九天之信置於五帝招神致靈太真)
(三元三品真法)書名玄圖五老尊神諸天帝皇(常以六齋)
(日㑹於上天靈都宫元陽紫微之臺集筭天元推校運度諸天各下天帝太一使者日月)
(星宿部三官考命五嶽四瀆大神周行天下糺察功過學者修齋功記三官五帝列名上)
(天下可拜謁太上七祖皆升福堂)正月七日(長齋諸天書名黄籙尚簡削死)
(入生)元始靈寳西北天大聖衆至真尊神无極

大道上帝真皇老人(月一日上㑹靈寳玄都西北山紫微上宫勑斗)
(下與三官考品四部㓨姦周行天下有奉修齋三官除罪)北天大聖太上
老君(月八日上㑹靈寳玄都比上玉山隂元臺勑北斗司殺鬼下與八極司録周行)
(天下其日奉齋三官削罪名三天記仙録天地神祇營衛萬災不干)東北天聖
衆太上萬度萬生神皇上玄老君(十四日上㑹玄都玉)
(山通陽青微宫勑太一使者與北酆都伯周行天下司察人神有修齋立德勒録九天配)
(名仙籍)東天大聖衆太清玄元无上三天大道
太上老君青靈上真天帝君太帝君九老仙
都君九氣丈人等千二百官君太清玉陛下
東極老人青華大神上相司馬青童金闕後

聖帝君靈寳九仙青和玉女主仙玉郎(月十五日上㑹)
(太玄都玉女青華玉陛宫天帝自下日月星宿天上天下五嶽四瀆神靈叅龍俱下其修)
(齋五帝保舉神聖侍衛)東南天大聖衆南上老君丹聖
南極真人太和玉女(十八日㑹玉山洞靈丹臺其日燒香行道萬願)
(從心也)南天大聖衆南上赤帝丹靈老子南極
度世君萬福君(二十日上㑹玉山洞靈元陽之館勑太一使者與三官考)
(召周行天下同察天人其日奉經燒香地官营衛也)西南天大聖衆天
人老人南極元真君洞陽太靈(二十四日㑹玉京朱宫考)
(校三官九府五嶽太山二十四獄勑北辰下與三官考召水部剌姦周行天下)西天
大聖西華金堂玉仙真毋金闕後堂聖上相

帝君四極真人(二十八日㑹玉京金闕七寳官太一下歷璇璣玉衡叅候)
(俱下天關之門)下元天大聖衆下元玄黄洞淵洞靈
萬仙五帝四司真人(二十九日㑹黄天玉關黄房中太一與三官九)
(府九部剌姦周行五嶽)上天大聖衆上下中央四面八
方太上无爲大道諸君丈人道氣元先寥廓
無端混沌無形虚無自然道中之道神明之
君萬萬億億無鞅數衆道德諸君丈人衆仙
天官大神(三十日上㑹七寳紫微宫朝天真萬帝筭校大劫小劫小百六其日)
(遣上太一下其中諸天星辰日月璇璣北斗俱下與五帝五嶽四瀆水帝考召地上神祇)
(周行天下其日修齋名上仙簿)太玄上宫北帝(庚申日制天正三尸録人)

(罪狀上奏帝君此日修齋記名青契也)太玄上宫至真尊神(甲子)
(日遣太一中臺大使周行諸天地檢校神祇其日燒香奏上三天即除爲監天領地書名)
(玉歷)太玄上宫髙真大神(立春日㑹諸尊大聖於太極上宫筭校玉)
(札金名應得仙人)太玄上宫太素真人(春分日㑹諸仙官於崑崙)
(瑶臺校定靈寳真經)太玄上宫五帝(立夏日㑹仙人於紫微宫中)太
玄上宫天上三官(夏至日㑹司命上宫)太玄上宫五嶽
諸真人(立秋日上詣中央黄老君於黄房雲庭㑹仙官檢校天下神圖靈藥)太
玄上宫上皇太上帝(秋分日上登上清靈闕太微之館㑹靈寳真神)
(太上五老君北極真公)太玄上玄陽臺真人(立冬日㑹仙官玉女)
(於陽臺之上)太玄上宫真衆仙(冬至上東華青華仙㑹於東海青童)

(金開上相至真大神校定衆仙名録)思神録氣習法登名(爲齋太上)
(八道命)昇天無雲梯飛歩無星氣(比學而不齋)清齋
一日増夀十旬清齋十旬増筭一紀清齋千
日加𡻕百年隱德藏明(抬神求應)金黄二籙(靈寳衆齋)
(威儀)齋法有六(金籙黄籙明真三元自然修身)離合之府開關
之門(爲度生之宫)六天之宫(落子死名開關之府度子之身)有非
即攺悔有是即堅行(内外相渉勝負相傾前後相關太上宿命圖)
洗心首過(輪愆送失不怨天地不恨人神攺德修來三年刻獲神仙積善爲垣)
(墻天網如霜雪)三皇(自非玉虚之胤皆孕於混然氣係於囂穢九真明科)披露
三光散髮叩齒(然後清齋百日奉受寳經下先自首師及弟子同受風刀)

(之老魂魄十苦八難身没幽泉)上品人(淡然无欲如水對鏡无滯无慮不着不求)
中品人(少思寡慾戰戰兢兢)下品(敬信道法)誓心三光彌綸
萬劫(精無退轉)道陵誓爲天人五道作師(應時五嶽諸山)
(悉平地如琉璃)十二上願(太上真文要鮮)四運和平萬願成
就光照諸天浮雲聚煙䕃覆玄玄(隱則無爲散則彌天)
帝君五願(一願身與三光齊輪二願身處太空之上瓊室王房之中朝與玉帝)
(同宴夕與玄毋同巳渴噏浪井洪泉玉芝飢納龍胎瓊腴緯樹赤子三願身生萬端七十)
(二光竒毛異骨出入帝宫衆慶來臻萬夀无量四願與氣俱生與氣俱死死而又生封掌)
(十天總領羣仙主五願一切衆同保日月三光有道之人七玄九祖上升南宫四方五願)
(並㑹福堂)太微天帝曰正月一日(當祝天羅地網曰我獨遊上十)

(方九天之羅敢得絡我身我將遊下十方九地之網敢得繼我身我將遊太上昇宴適華)
(堂泉曲之府勿復留我魂)
恭事圖文朝禮威儀
存太一真君(在玄丹室中)身著鴻毛(上昇太清)存日月
在面上(從鼻孔入洞房金華宫光明出項後作九色圓像薄入玉枕日從鼻左入)
(月從右入太極隱注寳訣)存道降神玉姿金相(心相齊所謂太)
(玄之都目見堂中玉京之山)柏成子廣成子青真子谷希
子(念存斗星之氣共與身並入蓮實之中忽見蓮内有千里玉山萬頃宫臺益亦連雲)
(朱木結實紫華生菌碧輦玄黄三素八輪四子遨遊不覺蓮實之上)五念旣立
(則見道相)道之所在萬物皆辯道之所易萬物皆

來(思神致神思真致真思仙致仙思道致道思多致多聖人之精思賢致賢人之思來)
(祐之)念念相續(心不一則千慮臻)一十二念(一十二報)五災
(三災九厄天官導從地神奉迎)驅馳六甲(運走星辰)呵役三皇(走使)
(鬼神壽骨日生)專心黙念(元老授玉符於南陽皇上度紫名於丹靈刻録西臺)
(之館定樂東華之房合變於三素之氣仰披晨燈之光八景運身而昇飛周手七十四方)
澤流九澤(福慶衝其玄業)九天生神章(乃三洞飛玄之氣三合成)
(音結成靈文混合百神隱韻内名天寳誦之以開天地之光靈寳誦之以開九幽長夜之)
(魂神寳誦之以制萬靈太一誦之以度身神九天誦之以生人誦之一過聲聞九天金樓)
(玉堂十二重門紫戸玉閣三萬六千關太一授符元君授生仙童玉女役使東西馳騁龍)
(駕白日豋晨九天生神)道德五千文(上士受誦爲太上仙王中士受誦爲)

(飛仙下士受誦轉輪聖王天帝靈車迎其魂神上讃元始自然之章下慶神真大慈之教)
(此經髙上之玉章大帝靈篇讀五千文萬遍太上雲龍下迎未去者一月三讀太極隱)
(注寳訣)月朝半本命日八節日日中夜半時(受五)
(千文讀之託形太隂之日不經太山五官地獄考罰上生天帝之前下生侯王之家相好)
(具足靈顔曄曄)靖念玄房(建立福臺)入室誦經(皆五帝束帶四司部)
(迎四極明科)尹喜誦一卷經萬遍千日(耳洞聽目洞視諸天)
(各奉蓮華髙座天送寳蓋覆之飛龍嘯咤師子候門諸天神王五通神人散花燒香供養)
太上道君說上清大智慧文(金闕帝君侍坐聞之以告青童)
(曰上相可以告道士後告南嶽赤松子於金華山中得病所謂天魔鬼以病亂其真扶病)
(諷誦滿三千遍太金閡爲太虚真人)同時稱善(福進三皆)十方真人

(朝衛靈文於玉山之中歩虚遊行玉山中一迎諸天稱善也)道不貴當貴
有能龍變七魄之隂名身中之渴鬼(制七魄法月朔)
(月望月晦夕一靈書紫文)太𥘉混黄三氣清分(金華洞房號曰景元)
抅魂制魄之術養神修命之法(太上丹簡墨録)五真
安鎮(外鬼)太洞真經上皇玉帝非一不濟非一
不成(與一爲一此爲上上之人中中巳上當存三元生鎮三官三尸必落三元又妙)
(勤行五徳萬善日積)不生者不生(長死者促死)一者元氣所
起(一者天之綱紀)必欲長生三一當明(思一至飢一與之粮思一)
(至渴一與之漿至遲不疾一安其室能晦能豫一乃不去求之不巳登彼九室)天能
守一覆而不舉地能守一靜而能處(嶽能守一不避)

(寒暑晦能守一流而不還人能守一必得昇仙)衛戒將軍(二十四大神以相衛)
(護)柏成欻生請問雲房之道三真之訣(玉皇白二)
(清者一身之帝君百神之始真也若夫輔獨審正三皇内寧太一保胎五老使精一居丹)
(田司命護生一居絳官紫氣灌形一貴洞房三素合明明堂雲官紫戸玉門黄闕金室玉)
(城朱窓帝一之内宅三真之寳室於是雲房一景混合神人上通豈崙下臨清泉雲蓋嵯)
(峨林竹䓤蒨七靈廻轉三色纒綿層樓萬重三𡻕成煙玉闕虚靜七門幽深金扉玉櫃符)
(籍五篇渾一成形呼陽召隂也)三一者(一身之靈宗百神之命根津㳖之山源魂)
(精之王室胃池體方以受物腦宫虚圓以適真萬毛植立千孔生咽德備天地位同太玄)
(兩眉間上丹田官也赤子居心中丹田宫也真人居臍下三寸下丹田宫也嬰兒居合三)
(丹田也夫頭有九官兩眉閒上却入三寸爲上𩀱丹田却入一寸爲明堂宫却入三寸爲)

(洞房官却入三寸爲丹田宫却入四寸爲流珠官却入五寸爲玉帝明堂上一寸爲天庭)
(官洞房上一寸爲極真官丹田上一寸爲玄珠宫流珠上一寸爲太皇宫兩眉間上其中)
(有黄闕紫戶絳臺青房共構立守寸之中紫戶大神名平静字法王青房大神名正心字)
(𥘉方丹田官中恒有帝君守寸恒有大神太上曰真人所以貴一爲真一者止一而巳矣)
(一之所契太无感一一之變通天道冥合上一爲身之天帝中一爲絳宫之丹皇下一爲)
(黄庭之元王而一之真並監統身中一十四氣上應太微二十四真真氣徊和二物成形)
(玄神混分紫房杳冥上一真帝之極中一真王之至下一真王之妙天皇得上成皇極地)
(皇得至上成一人皇得妙上成衆妙之居)㳙子授(蘇林守三真元一之道告林我)
(被帝君召𥙷中黄四司大夫領北海公後留一紙書云五斗三一太帝所祕精思二十年)
(三一相見授子書矣能守三一名刋王札如存洞房爲上清公加知三元爲五帝君後聖)

(金闕帝君所以乘景迅雲周行十大林以漢元帝時告弟子周季通曰我昨被玄州召爲)
(命真上卿太極中候大夫明日有雲車羽盖叅駕龍虎侍官數千人迎林即日豋天冉冉)
(西北而昇雲氣覆之故三皇世人學道皆貴守一者當令心樸神凝體專誠感百念不生)
(精意不散但有三月内視注心一神叅見則神光化生纒綿五藏自朴散真二之後華僞)
(潜興一不卒感神不即應首三一之法皇天上清金闕帝君真書之首篇髙上之至道神)
(仙之津塗衆真之妙訣子身進退千端萬事當常念一)泥九置魄營中
无抱一宫(丹田二靈府混合生神王三關統九大呼吸日月光五星與之滋流)
(臣六肖先靜思萬氣歸神安形亦芳三部八景真携我入大官)丹書萬卷(不如)
(安一)寳齋存精修天形體而萬物育焉(智士无思盧之)
(變)上皇時人(深知天地之至精得天地心意)不學之時(若夜視翫)

(東西南北趃於其室)乗風凌空駕龍騁虚(觀身)清清玄道
宗(潜想三素官微微至道通)十折九辱(猶懐謙恪爲一智導三元五神爲二)
(智周流八方一清一濁一沉一浮爲三智晨轉九年中至二十四年上至三十二年其智)
(四矣十折萬忍其智五)色觀(氣觀神觀元始知慮正觀觧脫)晃晃金剛
軀(超超太上仙)知真而得真(勤求而獲真)神元妙接逸
觀常流(日華變運紫庭照軀道悟上真七靈洞符神機穎達八皇定書名奏帝堂)
(羽籍太无身宴緑房飛行玉虚)外學緣有達无(内學自无通有)匡轡
明霞上(流精曜玉支顧盻无中有混合以嬰兒)戰戰如履冰劒
(昇玄)空空如也(自合道真一太上紫書録籍)子欲昇天當行
七靈旣豋北極又入紫庭(有刻太極北璧冿字云咸陽茅盈受)

(步剛經師法試火燒衣形口雖不言色猶天平行太極自登上清于今九十八年始𥙷帝)
(皇之卿乃知鑒納之誠太微金簡玉字)南嶽夫人(紫虚元君内傳)三界
六天(鬼神魔王官屬也)合小道者致小神合中道者
致中神合大道者致大神无者天地之元也
爲三界所舉五帝所明五官結氣六藏生真
(九府洞明太上九赤斑符)研天精之妙覺絶萬累之近想
(雌一五老)百奏生絶宇(散風和玉籟飛煙騁六轡設兹遺萬系逍遥天地之)
(間極雲八貟之外與道爲隣矣)先覺悟後覺(反流歸一源)勞多獲
少(終乖大乗)四達(一曰升達有金籙珠玉七寳宫殿同如玉京二曰身達體相具)
(足金▲無傾三曰命逵年祚長短一委三寶四曰誡達凶吉善惡禍福苦樂物我雙忘出)

(豋三清之上)无形之狀(善能窺)智慧行六度(能超三界度九)
(幽苦故名六一曰能勤二曰能信三曰能雌四曰能終五曰能鍊淨六曰能弃酒色消)
(魔経)故能解三羅(吐納養雲茅)一通之人(百字不治二通之人)
(千言不攺三通之人萬字不獲四通之人十方不易五通之人百方不拘六通之人千萬)
(大黙非斯六人不可制作不入正法皆謂邪文)六通(一曰眼通爲洞視視於三尊不)
(亂五色无隂无陽无小无大无所不見二曰耳通爲洞聽聽受三寳不滯五音无清无濁)
(无皦无昧无所不聞三曰鼻通爲洞空无故无新无沉无浮无不知别四曰口通爲洞虚)
(願甞甘露妙法尤丹不耆腥葷无懼无畏无剛无柔无不辨行五曰身通爲洞微无廣无)
(狹无内无外无不究悉六曰心通爲洞清灌漑五神蕩滌十欲无尊无卑无道无俗无不)
(究明染之不着以无上藥治療狂邪燒)六覺之氣常通六慧(天洞)

(視地洞聽東洞空西洞虚南洞清北洞濁)此子致太極玉名(獨歩玉京)
(超淩三界巍巍乎太山仙公之任矣玄都所塗諒不虚也本願戒)无中有妙
(鍊僞成真)天設隂陽(三皇)天帝君南極上元君太微
天帝君後聖九玄金闕帝君(清齋三月玄思感於太寂積念)
(啓於上清逐▲英停睴九▲纆經隱芝結秀寳光夜生▲淫落爽元道進明咀爵太和惠)
(暢玉篇太上素靈)𥘉來玉女非真也使之(第四來王女鼻上有)
(白玉如𥞫米許真玉玄也)靈皇鑒爾之用心太極巳注子
於玉札(緑字紫虚之宫金書東華之閣刻名上清丹文錦籍爲紫虚元君上清司)
(命又加名山之號加封南嶽夫人)巍巍大真德寂寂因无生
(百競煙起萬流分折玄中覺德自成聖真)大運之來大權(隨時)受三

天命(爲世師者皆行王法受六天命爲世師者皆行龍法无大无小各有天命)隨
世敦化依時行藏念念在心(九年精進爲太素真人分形易)
(體千萬須㬰)増成篇章(皆致深殃琅書)无无曰道(義極玄玄)
玉京太上玉經(衆經之祖太上令傳諸仙公仙王仙伯仙卿)大法
(四萬劫傳一人吾受経成真命三積授四人并子五人矣真一自然経訣)金錢
(傳經法信寫一通傳與一人十人百人千人卿本猶存定志)百萬人中(有一)
(人得此文有仙文有仙録宿命也聽四十年傅以此文入諸名山八極周遊天下鬼神)
(無敢富之上士升仙下士戶解三皇)侍經仙童(仙公請問)受道不敬
存師則三官笑人(䄠洩則七祖囚於獄身履三惡之考)王侯
奉經(保宗廟安國家)九微太真(傳知惠經太極大法師不太極髙仙王)

无信而傳經(謂之越天道无門而傳以洩天寳也)法則天地(何等)
(不生何等不成法則江河淮海何水不流何川不行)上有仙相(中有人孝下有)
(才明然後可受経)一至之感(人神同開)龍漢巳來(至於赤明九幽)
(長夜得解脫者南陵官九都上格悉有其名)削滅九隂氣(記上東華名)
八道望玄霞七轉緯天經(太上八素真)一天之中
(一人成太上一人成帝君一人成老子一人成天師)出三界外濟九天
中(仙公得道三師來度如七寳山爲日所照)心開意解香油紙筆
(奉上福田)盛德君子(齎金寶奉真文)三洞法師一人(勝黄赤道)
(十一千)丹暉暎雲庭紫煙曜玉林(煥爛七寳筆璀璨摇靈音)
(宫商自相和清香散人襟)積道成仙(龜山)丹皇飛玄紫文(泡五)

(毋所寳)真道之名(帝圖玉籙)廻天九霄白簡青籙(上聖)
(帝君受於九空結飛玄帶氣自然之字記後學得仙之名刻書廣靈之堂自非上聖莫能)
(通讀七十年後題崑崙之宻北洞之源字方一丈)仙階(九都之上主格玉書題得)
(道人名)學者名叅青宫但無金簡玉字(領仙侍郎典録)
(玉司其能勤尚皆奏名玉皇三元東華太上當遣授其真経後聖衆真莫不先奏金簡於)
(東華投玉札於上清然後得受大洞真経未學之徒青篇無金録之名玉格無玄文之字)
(神経不可得披玉女不衛身矣)學真人受玄清八素經(皆有太帝)
(録名西華宫有琅簡蘂書於紫宫當爲真人未生前五千𡻕已有玄定録當遇此書)八
素金髓玉骨髙玄之妙道玉清之秘篇(皆授金名)
(玉字髙仙之人)天王玄鑒七聖刻篇西龜定録東華

書名玄圖帝簡名書青宫(九天王遣四極真人下授瓊文帝章)
南極上元(寳秘玉檢之文无金簡玉髓名録帝圖不得見篇第)无金名
蘭臺(丹字紫房不見其文)上皇民籍定真玉籙(三天正一先生)
(所佩以定得仙之名也)青童君曰(天籙顯於青宮氣候𧦽於軀形緑字彰於)
(太極心神正於紫房)有金閣玉名(則眼有日光青齒白血其爲人也仁慈而)
(樂仙明頴而秀㧞)上清有金書玉籙(則背有如河魁胷前有偃骨)
太極有丹簡青文(則手有累人倒大之字)方諸有玄素
紫名者(則眼有四䂓中有紫光)太清有玉籍絳名者(則聲)
(有玉音口方日圓)太清有瓊簡金書者(則白誌於腹口中有紫氣)
南極有丹文紫籙者(則頭生五氣上接重樓之雲)斗中有

玄玉籙籍(丹心紫孔黄華繞胃口中香氣齒多玉液少好視日月之流霞樂星)
(辰之光象)玄都丹臺有白玉金字(則青肝紫絡蒼腎綾文其膺精)
(溢身體香軟)三元宫有琳札青書者(紫腦錦舌玄誌鬢際緑膓)
(朱髓方天圎額隂有伏骨孔門三關眼有流光青精凝液掌文曲菌齒牙三鍔愛水懷山)
(寳魄養魂諸有此相必上仙也)其次鼻上有玄山黒誌是也
(又當腹有玄丘以對其山赤黒誌也)青骨(樂聞五香之氣好學神仙之事)鵠行
龍趨(項生忌枕耳後伏晨肺下有青誌體生絡文心真膽静耳堅氣寛玄州亦有黄)
(金刻名之籍)其次太山三宫(玄録白籍有生之郷不注有死之地太隂)
(諸死生有黒録白簿赤丹編簡真數得六千簡輒注一人無死地)景林真人
語華存曰(今見子之質霄景髙煥圓精重照鳯骨貫腦九色寳矅五蔵紫結心)

(有明文是以形棲辰霞神交靈肆紫虚元君内傳)


上清道寳經卷之一






