










上清道寳經卷之二達二
天品第三
玄象靈文莫過三五(日月北斗爲三五星爲五)一大(爲天字即)
(大一也天覆地載萬物生其中間也)天地大道之常(天常一天道常一道)
(氣變爲九故曰九天天八十一天)天有三玄(日月星也上爲三精)紫天
精之天(䖏太旡之中三元之氣在上景之衢)三光在上(爲天文字)災
有三品(一火二水三風天下无常豈有堅固大變已後四曰五曰出時江河枯大)
(海竭復六曰出萬物皆盡譬如脂膏天地破絶隂陽九後復更生大風從他方日月天地)
(間來持雲上第十一天上下大如兩車輪數千萬𡻕天雨積水上至第十一天下四面皆)
(有大水又有大風圍守持之令不溢大風吹水數千億萬𡻕水生厚沬化爲七寳一黄金)

(二白銀三瑠璃四水精五珊瑚六好玉七硨磲亂風吹其七寳上至第十一天上下至第)
(十三天下造作九重天天人所居䖏後亂風吹水波沫凝作七寳亂風聚於天中造作須)
(彌羅寳太山髙三百三十萬里復聚七寳水精黄金造日王城郭七重復聚二寳白銀瑠)
(璃造月王城郭七重復聚一寳名水精持上行髙四十萬里造諸天下神所居䖏大風制)
(持而行之譬如浮雲名之爲星大者圍四百八十里小者四十里復聚七百須彌羅寳太)
(山四方造八重寳山黄金白銀等亂風以餘水化作厚土其上沬化作剛鐵太山髙六百)
(七十二萬里即三皇宮)大聖尊神(尚不知五十有五天但說四十有九重天)
(也分上六天寄於道氣道乃在三天之上羅天之外從下𥘉得一天名盖天號曰清明三)
(天最上天名太上无極大道髙蓋天號曰无上三天)玉京臺(在乎无上大羅之上)
(若存若亡若有若無)大羅天(瓊琳翼沖玄日月煥靈幹飛天梵緑氣駕景乗紫煙)

(欝欝披出文紛紛靈寳仙)三清之天(在三界之外仙人居太清真人居上清聖)
(人居玉清各有自然宫殿)三天(大赤天號太清洞虚之氣接下品禹餘天號上清紫)
(虚之氣接中品清㣲天號玉清玉虚之氣接上品)出生死海登无漏
山(到太清岸領正法流四望玄絶故名洞玄望中之極難可宣示)行玉清之
道(出則諸天仙衛軒給玉童玉女建五色之節駕紫雲軿十二瓊𨋎前𨗳鳳歌後從玄)
(鈞六師啓塗飛龍翼輈位准髙仙)行上清之道(出則五宿侍衛給玉童玉)
(女各八百人建五色之節駕龍輿飛烟前嘯九鳳後吹八鸞白虬啓𨗳太極驂軒故真中)
(有髙下昇玄有階次)太元連玉清三曜洞髙明(八風迴晨風金)
(映冠天精玉華結五老紫煙運霄軿乘氣蕩玄房委順拔出經)逍遥上清(十萬)
(刼若諸天之一日真一自然訣)竦身凌太清超景逸紫霄(萬刼)

(猶昨夜千椿如晨朝戒智弘太混玄階興扶摇)三氣生三(故號九天九天之根)
(以三爲尊)九天之天與上三天合爲十二氣第一
無上元景无色天玄清(上氣天)玄梵(玉虚天)上虚
(赤天)大梵(玄元天)玉空(玄洞寂然天)寳梵无色(玄妙天)雲
梵(流精中元天)玄上(无崖天)大梵(玄精青天)紫虚(上元天)大
梵(九天中无道德天)九靈(氣天)旡名至極(梵聲天)蟬然(天)
空梵(中天)太極旡崖(紫虚洞幽天)緑梵(自然天)四天(之音)
三十六天(同名生於空洞元氣之先題於崑崙之山髙上音其玉文上相集其)
(妙篇上摽玄圖中純六司三十六音下總九地三十六土皇靈篇洞暢玉音靈鮮皆天王)
(之逰歌空玄之寳章六六韻合四四齊真九九帝分號三十六天上極旡崖旡極下極洞)

(源洞淵諸上真飛仙不禀玉音不得逰觀旡崖之文有得其文玉書書名刻字紫札結録)
(玉晨三十六年刻得上仙上登旡色之天下洞九地之源)如銀如玉(得淨色身)六
天魔王(一赤虚天二泰清都天三浩天四太玄天五太玄蒼天六太清天)混
洞太旡元髙上玉皇之氣赤混太旡元上玉
虚之氣冥寂玄通旡上玉虚之氣(年殊號異本同一也)
(旡光旡象旡形旡名旡色旡緒旡音旡聲積陽成天積滯成地三氣爲天地之尊九氣爲)
(天地之根三合成德天地之極)五行列位(綱維八極天地長短)上氣曰
始其色正青中氣曰元其色正白下氣曰玄
其色正黄太和之氣太冥(在九天之上謂冥氣極逺絶平九玄)
(唯讀大洞玉經可以交接然後玉帝乗丹霄而啓道太冥披緑霞而朗煥金墉之館既盈)

(雲珠之庭受真矣)三元宫中(有三華之氣生似芙蓉之暉玄采虚空之中元)
(辰之中有金闕其中有上景之氣氣色鬱𣡡紫煙霧焉暉照十方雲䕃金闕乃後聖之所)
(㑹)結氣成紫如暉(丹霄映監天羅布西南逥三晨明七曜列宿朗太㣲)
三一元君(各有真氣結成千乘萬騎雲車羽盖也)二十四神之
正氣(散之則爲雲霧合之則爲形影出之爲仙化入之爲真一上結三元下結萬物)
二氣離合理物有期三道虧盈出䖏因運(後聖)
(九玄道君列紀)曰者陽之精德之長(德者萬物歸焉日出東方萬物)
(亦出於東方日盛於南方日入西方藏於北方萬物皆随之日家在南位在午五月隂氣)
(起於内小殺也)日縱廣二千三十里(金分水精暈於内流光照於外)
(其中城郭人民七寳浴池生青黄白蓮花人長二丈四天衣朱衣之服花同衰同盛日行)

(有五風故制御日月星宿逰行皆成之梵其綱也金門之上日行通門也金門之内有金)
(精冶錬之池在西關也左之分故立春之日更鍊魄於金門之内曜其光於金門之外四)
(十五日乃止順行至洞陽宫是日之上館立夏日止於洞陽宫吐金冶之精以灌東井之)
(中沐浴於景暉收八素之氣歸廣寒之官三十五日至廣寒宫是月之上館七星之華蓋)
(立冬日伏日精於廣寒之宫一年日運周度冠帶四郷二景離合隂陽虧盈)日月
者天地之司徒司空也(老子磨藏中經)曰姓張名表字
長史(三皇)日月王宫殿城(東西南北二千四十里城有七重間有竹)
(木樹城有四門城中池樹有鳳皇朱雀飛鳥之類亂風造日王所居䖏黄金宫殿在城中)
(央城上四面復有黄金樓閣髙下有四十里第五十天上有人來下爲日天王出大光明)
(照四面金樓生五百光明明照四方諸天人壽九百萬𡻕也)九天真人(呼日)

(爲濯曜羅三天真人呼日爲圓光蔚太素天中呼日爲妙景皇上真人呼日爲九曜生皇)
(上常乗明玉之輪轉宴於日中太清諸仙呼日爲大明太極真人呼日爲明圓皇𥘉紫元)
(之天中常有暉暉之光薄如薄霧乃九日之所出有如一月之照耳玉賢天中呼日爲㣲)
(玄日月華者曜暉靈之華芒也赤氣王者日中之上神名曰將車梁知赤氣王名者不死)
(飛上清老君呼日爲太寶九華東華真人呼日爲紫曜明或曰負昧)日精赤(圓形)
(而方景常以一月五過於金門之上以金精石景水毋之英鍊於日魂曜精八芒也)丹
鑪丹氣(圓天育精剛以受柔炎水隂英日辰元景號曰大明九陽齊化二煙)
(俱生凝神和魂和氣之精中生五帝乘光御形首巾龍華帔朱帶青轡烏流玄霞映上青)
日中青帝(諱圓常元字照龍韜衣青玉錦帔蒼華飛羽裙)日中赤帝
(諱丹靈峙字緑虹映衣絳玉錦帔丹華飛羽裙)日中白帝(諱皓欝將字逥金霞)

(衣素玉錦帔白羽飛華裙)日中黒帝(諱澄潧渟宇玄緑炎衣玄玉錦帔黒羽飛)
(華裙)日中黄帝(諱壽逸阜字飊暉像衣黄玉錦帔黄羽飛華裙日中夫人魂精)
(内神名曖蕭臺搡九真中)月家在北(位属子故十一月萬物生地下)月縱
廣二千九百里(月暉圓七千八百四十里白銀琉璃水精映内一分六十)
(炎光明照於其中城郭人民亦有七寳浴池八騫之林生乎其内月中之人長一丈六尺)
(衣青色之衣月中之人常以月一日至十六日採白銀琉璃鍊於炎光之冶故月度盈則)
(光明鮮大常以十七日至二十九日於騫林之下採三氣之華拂日月之光秋分之日月)
(宿東井之上廣靈之堂沐浴東井之池以鍊月魂明八朗之芒受陽精於日暉吐黄氣於)
(玉池諸天人悉採玉樹之華以拂日月之光月以黄氣灌天人之容秋分是天人㑹之日)
(冬至日月伏廣寒之上館育養月魂於廣寒之池納黄氣於玉胞吐陽精於寒池諸天人)

(採青華之林以拂日月之光月以陽精灌天人之容春分日月宿於金門之上則月通靈)
(之門也月於金精冶鍊池更鍊於石景水毋營飾於光華灌陽精於金門納黄氣於玉泉)
(諸天人採騫樹之華以拂日月之光日以黄氣灌天人之容夏至之日月伏洞陽宫是日)
(之上館月之流火之庭冶鍊於八芒鮮明於日魂灌黄氣於洞陽納陽精於火宫八素真)
(人皆採空青之林以拂日月之光月以陽精灌天人之容)月姓文名申字
子光(三皇)月天王所居琉璃宫殿(城上四面黄金樓閣髙六)
(百四十里第十五天人下爲月天王出大光明轉照天下未曾休息也)八騫(月中)
(樹一名藥王凡有八樹)月光黄(方精而圓象運逥而盈度周而傾常以月五日)
(十五日二十五日經東井之上沐浴靈暉營飾精芒鮮明黄華)玄旻散王靈
(中真乗空欝三素啓圎塗黄華曜朱月)月中青帝夫人(諱娥隱珠字苓)

(艶嬰衣青華瓊錦帔翠龍鳳文飛羽裙)月中赤帝夫人(諱翳逸寥字婉)
(延虚衣丹蘂玉錦帔朱華鳳絡飛羽裙)月中白帝夫人(諱靈素蘭字欝)
(連華衣琳四出龍錦帔素羽鴈章飛華裙)月中黒帝夫人(諱結連翹字渟)
(属金衣琅九道雲錦帔黒羽龍文飛華裙)月中黄帝夫人(諱青營襟字炅)
(定容衣黄雲山文錦帔緑扶羽鳳華繡裙)九星(九天之靈根日月之明梁萬品之淵)
(宫天有九氣以九星爲靈紐地有九州以九星爲神主人有九孔以九星爲命府隂陽九)
(宫以九星爲門戸五嶽四海以九星爲淵府五九參列迴轉三辰調理四氣上帝兼之以)
(通真神仙憑之以得成五行乗之以致度萬品禀之以得生天清地靜九星煥明天激地)
(否九星翳昏璇璣召劫度之期天關運五行之氣)第一天樞星(陽明星之)
(魂神也天樞威而不曜光而不照潜洞太虚圓九百二十里對陽明星之西北門其星號)

(魁精玄上真皇夫人姓明通諱上真頭作飛雲之髻衣紫黄青錦𥜗帶九鈴之綬口吐青)
(氣之光)第二天琁星(隂精星之䰟神照而不煥潜洞太虚圓五百五十里)
(對隂精星西門其星號虚精上玄皇夫人姓玄鏡諱金歸頭作飛雲髻衣飛錦羅裙鳳文)
(錦帔帶飛靈紫綬口吐青氣之光)第三天璣星(真人星之𩲸精猛而不顯)
(暉而不曜對真人星東南門其星號靈妃元皇夫人姓常明諱流爛頭達晨嬰寶冠衣飛)
(雲明光錦帔帶六玉飛星之綬)第四天權星(玄冥星之𩲸精對玄冥星之東)
(門其星號上靈神妃華皇夫人姓關生諱嬰關頭建七稱之冠緋羅鳯文之襦帶金真玉)
(光口吐赤精氣之精)第五玉衡星(丹元星之𩲸靈大而不嘿踊而不煥對丹)
(元星東北門星號北上金蓋中皇夫人姓元方諱勃精頭建紫晨飛華冠衣九色𥜗帶神)
(虎玉文)第六闓陽星(北極星之𩲸精靈明潜照對北極之下門北洞之門)

(也星號安上晨華元皇夫人姓王元諱冥㑹頭建玉晨之冠衣飛青襦羽帶流金火鈴)
第七瑶光星(天關星之䰟大明也光轉空洞逥機天關上對天關星南門下)
(對北極星星號玉華靈皇夫人頭建飛華頽雲髻衣七色夜光雲錦之裙帶九天威靈之)
(策)第八洞明星(輔星之䰟精陽明也光廻諾天上對輔星西南門在天關)
(之上梁北極之陽芒星號大明常皇夫人頭作飛雲華頽雲之髻衣飛羅雲𥜗帶九光之)
(綬口吐青氣之光)第九隱元星(弼星之𩲸明空靈也隱息蓋之下潜光曜)
(於空洞之中上對弼星之東南門其星號空玄變雲上皇夫人頭建飛天七稱寳冠衣青)
(文錦𥜗帶九光夜燭吐黑氣之精)陽明星(天之太尉司政主非上總九天上真)
(中監五嶽飛仙下領後學真人皆琉璃水精中有玉樹青實金翅鳥栖宿其上自生青樓)
(玉芝食之一口夀九萬年星有九門門有四氣照九億萬里中有青城玉樓㩀斗真人號)

(曰九晨君衣青羽飛裳乎執斗中之圖坐玉樓中)隂精星(天之上宰主禄位上)
(總天宿下領萬靈亦皆琉璃水精中玉樓黒實自生玄芝玉胎食之壽五萬𡻕星有五門)
(門有四光照九億萬里中有五色玉樓攀魁真人北上晨君頭上玄精玉冠衣玄羽飛裳)
(手執五色羽節坐玉樓中)真人星(天之司命宰主神仙上總九天監五嶽靈仙中)
(有玉樓黄華自生黄精玉芝食之壽三千萬嵗星有十二門門有四光上有黄臺玉樓真)
(人號曰生仙華晨君手執斗中青録生玉樓中)玄冥星(天之逰擊主伐逆上總九)
(天鬼中領北帝三官下監萬兆中有王樹赤實自生丹芝琉璃食之壽八千𡻕星有三門)
(門有四光上有朱臺玉樓𡵯斗真人號曰玄上飛蓋晨君衣丹錦飛裳手執命靈節坐玉)
(樓中)丹元星(天之斗君主命録籍上總九天中有赤樹白子自生金精冶鍊之膏)
(星有七門門有四光上有素臺金樓真人號金魁七晨君手執青旡録籍)北極星

(天之太常主昇進上總九天上真中統五嶽飛仙中有李樹白子生芝玄水瑛食之夀五)
(萬年星有八門門中有玄臺玉樓𡵯剛真人號北辰飛華君乎執北斗玉䇿)天關
星(天之上帝主天地機運四時長短中有三華之樹五色之實生自然九味芝膏服之)
(身生九色之光上有九層玉樓乘龍真人號總靈九元北蓋辰君手執暉神之策坐玉樓)
(之中)輔星(天尊玉帝之星上總九天下領九地中有青華之樹自生九音之字有青)
(烏三足之鳥生琉璃之英食一口得與玉帝同真有八門交通八氣中有紫氣玉樓逰行)
(三界真人號帝尊九晨君手執火鈴)弼星(大帝真星主變化無方中有三華之樹自)
(生九天玉帝上有金口之鳳口衘火鈴中有自然七曜之暉星有九門交天市中有玉臺)
(紫館徘徊三陽真人號曰帝真元晨衣九天龍衣手執帝章坐紫館中)九斗者
天極之正蓋玄軸之華寳(機細八維總旋九度真把大象以匿)

(霞包斗䰟以生身左駕緑雲右轡絳晨身昇太素)七星(去地四十九萬里皆金精)
(琉璃爲其郭七曜紫暉熖其光其内諸天人衆真逰宴於是館一晝一夜同天一度如日)
(月之輪其内亦生七寳朱林人定之後生氣之𥘉七星受鍊於廣寒之宫明鮮紫景於七)
(曜之暉當此之時七曜煥落流精竟天紫景吐津以灌諸天於是衆真採紫景之蘭七曜)
(之光化爲七童子一童子諱樞明二諱曜靈三諱北元四諱寶精五諱丹嬰六諱靈清七)
(諱紫瑛即七寳之内精化爲七曜之真也)太上真一君(左手把北斗星之柄)
(右手把北辰之剛北極不動之星謂爲辰剛)五星者(日月之靈根天胎之五藏)
(天精結纒以成五星天氣不育三合虧盈八素経)𡻕星(圎鏡木精玄朗東陽之陔)
(星中有九門門有一青帝凡九青帝奉衛中央青皇真君真黄者東方之上真始精天尊)
(神門内青帝或號青靈之公或青神或青精或青帝之君也)火星(圎鏡丹精星中)

(有三門門内有一赤帝凡三赤帝奉衞南山皇真君赤黄者南方之上真丹宫之貴神其)
(星中有赤君者或號赤靈之公或赤神或赤精或赤帝之君也)太白星(圎鏡金精)
(煥曜西神星中有七門門内有白帝凡七白帝衛於西真上皇君白皇君者西方之上真)
(太素之尊皇門内白帝君號曰白靈之公或白神或白精或白帝之君也)辰星(圎鏡)
(水精洞映北溟星中有五門門有一黒帝凡五黑帝並衛北真上皇玄真皇者北方之上)
(真太玄之尊君備門黒帝號爲黒靈之公或黒神或黒精或黒帝之君也)鎮星(圎鏡)
(土精鎮廕黄道星中有四門門有一黄帝凡四黄帝奉衛鎮旡黄真君中央黄真上皇者)
(上極之髙尊守門黄帝號黄靈之公或黄神或黄精或黄帝之君也)三光(緣道而行)
(著於天而照八極衆星居其䖏五星察其過失其人行德徳星守之行武武星守之行柔)
(柔星守之行强强星守之行信信星守之)亹亹玄中趣湛湛清漢

波九天生神章朱童度苦河(靈章㧞難七玄昇軒十轉登漢)
七色寳雲(雲書度命)崑崙山氣五色(老子藏經)慶雲(所屯)
(者爲雲營也上清玉房生七寳之雲雲色十重其氣九扇唯童子宣彌得乘此寳雲上入)
(玉清之天辟非者太㣲之内神宣彌者玉清之神也)三元君之出逰也
(白日傾曜八風洞波連暉九萬髙霄舞晨絳霞欝敷黄雲七纒)紫雲吐暉(絳霞)
(敷天三景髙照諸天光明)九色之雲(紫碧二色之雲五色紫雲三素之雲玄靈)
(丹霞緑青三色之雲龜山元録)早雲八素紫雲(七素絳雲六氣緑雲五素)
(青雲朗太洞真經)慶霄四㑹(八道煥明三景齊照九氣朗清)育精之
宫(有上華之室室中青氣號爲反香之煙逆風三千里而聞此香)十華諸仙
集紫煙結成宫元始於碧瓊空歌(大浮黎土坐碧霞之)

(上)太㣲帝君(生於明霞之内五雲纒絡更號玉虚凝真固液萬思玄霞以自)
(運念逰霄以登空御玄晨於十天騁飛電以控龍積思成真其次省要以示青童君東方)
(青霞諱飛虚西方白霞諱素盧南方赤霞諱知映北方黒霞諱玄象中央黄霞諱總生能)
(知五霞諱降致飛軿朝夕存念玄霄來迎乘空上昇造太清)慶霄重飛朱
蘭吐葩(流丹上逥灌精玉霞)緑霞吐津(羅布太空紫虚結煙徘徊丹房)
(三暉洞明七曜流光)紫霞映帝席(五雲曜九玄八風起絶宇幽清緑軒間)
七色寳霞下皇之老飲七辰靈之霧(飡洞天之光)
青白之露(不絶天將凶年)天地中和(甘露降矣)挹玄渠之
甘露(變白首而方曈大洞)陽氣至變雪化爲雨隂氣至
變雨化爲雪(太子)西北有柱天之水(風從上來即寒東北)

(有柱天之石風從上來即凉東南有柱天之火風從上來即温西南有柱天之炭灰風從)
(上來令人少氣也)風皷之旌(逥舞麾蓋玉樹激音琳草作籟)神風四
㑹隂陽中和(雨澤時注)百姓思雨(仙公有符社廟中天地晦冥即)
(大雨)北方天下(天雨八味之水洗浴人身無垢穢三皇)安雨安風
(有善精神居其中)暴雨暴風(有惡精神在其中)隂氣爲雪陽
氣爲雨雷公(姓果字君吾三皇)坎离爲南北(雷電得以成威)
雷電(火精)南帝激電(昜我驅穢毒熱不加丹精陵風)八風奏煙
(流電激威百陽吐精)五老翼軒(八風後扇神電前驅玉華俠轂)激百陽
以生電(皷千隂以吐威)大聖之君
地品第四

地才者積隂凝滓懐山負嶽(太上䖏服業報經)天地
南午北子東卯西酉(四隅空无相去各九千萬萬里地厚萬里下得)
(大空四角下有自然金柱復有三千六百金軸柱方圓五千里一一相連神風爲剛故能)
(低昴前却真人内傳)土有五德土之五常(爲萬物母)貞觀國
(地形如仰月)崑崙山下有九地(地下有一重水水下有一重風如是)
(各有九重今之地動者風水之摇也王者有大功徳若有怨酷天地爲之動鬼神爲之感)
地皆琉璃白銀紫金真珠碧玉間厠合成金
粟澤七珎(宫殿)玉京山(仙公請問)乹神(字仲尼號庖犧藏中經)
坤神(字大曾子)艮神(字非先王)震神(字小曾子)巽神(字大夏侯)离
神(字孔文昌)坎神(字楊雄招王號女媧)兊神(字一世)大福堂國

(融金灌地四邉堦道是碧玉琉璃寳飾四匝靈書度命)東極碧落空歌
(太浮𥠖國地是碧玉四匝堦道金銀寳飾)西極太福堂世界(西那玉薦)
(地黄金爲階四面珎寳林木鳥獸聲有玉音一國男女面有金容)北極弃賢
世界(鬱單國地土皆凝水精琉璃)邉邦七寳之國(南有玉京之國)
(西有飛霞國崑崙南有玄圃玉林國東西七寳靈林園並自生金銀水精玉林統之三周)
(名爲七寳國)西王母(從元始天王受道乃共刻北玄天中緑那之國靈鏡人鳥)
(之山聚九玄正一之氣結而成書字徑一尺煥在玄虚之中)皇上丈人(在上)
(清八明郷定真里)九天丈人(在五合郷)九天元父(在九天上丹靈)
(郷洞元里)九霄真王(在玉清上虚郷化仙里)上虚皇君(在上清離)
(合郷明光里)元君道君(在上清元洞郷通暉里)上皇玉虚君

(在上清太丹郷三寳里)太明上皇君(在上清七相郷太明里)玉虚
君(在上清六元里)皇上萬始先生(在上清明靈郷上張里)太帝
君(在玉清金華郷日精里)洞景君(在玉清朱雀郷崖中里)玉帝君
(在上清仙靈變郷空㣲里)紫極君(在上清七元郷華蓋里)髙帝君(在上)
(清三輪郷成真里)紫晨君(在上清自然郷永康里)紫精君(在上清金)
(相郷昇平里)玄一君(在上清九元郷三關里)天帝君(在上清三真郷)
(五晨里)太素君(在上清七相郷九轉里)三素君(在上清七相郷九轉)
(里)洞真君(在上清王相郷金嬰里)道中君(在上清太仙郷三清里)
大道君(在上清紫映郷金光里)黄老君(在上清上清郷昌樂里)元
景君(在上清上元郷會靈里)皇𥘉紫元君(在上清霄中郷神漢里)

元英老君(在玉清金暉郷倉元里)天子邦畿千里(象日月之)
(徑號日京師太真科)桐栢真人(寫我金庭觀觧駕三秀畿)太極真人
(登北漠外羽明野玄壟山黛敬宫紫㣲夫人採服二象吐納飛霞)三素元君
(於太空金陵之野採清虚真人君寳經三元布)南極長生君(臨南極上元君)
(受靈飛六甲上清變化七十四方)大洞野長桑碧林園(二十四生)
(圖)青谷(靈書紫文)丹衢(紫文)龍威丈人曰苞山(洞室中有)
(一石井飲之不飢)曠靈之堂中有東井(深九萬丈縱廣九千里後學道)
(成莫不臨東井沐浴以登東華青宫黄氣陽精三道)玉華宫(有玉井服之夀同三)
(光)山嶽天首山(以七寳爲石旗檀蘇合安息欝金爲草木以師子辟邪騏)
(麟爲走獸鳯皇朱雀爲飛鳥山出五色流霞泉以得道神仙妙行真人爲居人)法天

之左(各有東蒙山三氣所成體仁爲智鍊濁使清)閻浮提有蒙山
(聖獸靈禽金津玉液)西龜之山(一曰龍山九天之根細萬氣之淵府在天西北)
(角周迴四千里髙與玉清連界東南接通陽之霞上臨青宫神帝之門西北即廣寒之野)
(上連金關仙神之府南則極於太丹淳利之郷氣恊洞陽之光北則指於鈎陳交關素蓋)
(氣踐廣靈中央直衝玉京八素風山頂平天三萬里黄金爲牆緑玉爲門金䑓玉樓十二)
(神宫上有自然流精紫闕金華之堂瓊瑶之室傍通九宂之洞自生紫素之雲崖生紫桂)
(嶺秀瓊林結珊瑚爲條植玉爲根騫樹含實赤子白環三華曜葩於朱景反香流芳於太)
(玄八氣扇飊以長皷玉箱空唱而成音龍嘷雲嶺鳯嘯絶岑毒獸萬羅長虵千尋神宫堂)
(堂靈仙紛紛蓋元始之妙化寔天元之靈根龜山元録)八海之内有靈
鳥山(一曰人鳥山皆七寳宫殿瓊臺玉房洞室者名山之内宫山上爲外宫有金銀)

(珠玉琳碧神仙之藥衆寳羅生百千萬種師子神龍鸞鳯騏驎交横玉樹瓊林之中清風)
(叩之如九韶之音蘇合旃檀百種香煙逆風達四千餘里)西王母(學道於元始大)
(王三千年道成還崑崙臨去共刻人鳥山上字方八丈太上人鳥山不天不地不沉不浮)
(元氣火煙神真是逰玉井泓澄灌溉靡休百二十宫天府相通日月昏明玄芝萬株絳樹)
(特生其實皆珠白玉嵳峩醴泉出隅與之左流玉女所登紫雲飄飄甘露霏霏金地玉房)
(在乎其中)鍾山(在此弱水之北上方七千里周迴三萬里生千芝神草照九隂之下)
虹映山(上清天中五老真人所治輔玉帝所司)廣霞山(玉清天中九日)
(所出日帝所同玉帝之所䖏)浮絶空山(太清天中神壬之所治大道真氣之)
(所結保五神之符於浮絶之山開明仙之暉於五日之華)秀華山(元景天中下有)
(玉堂五靈真君所䖏)寒童靈山(紫元天中有圎華宫殿)紫空山(内景)

(天中青精君𢹂主景之童化玉室之内)金華山(太一元天中有五道之宫)蕩
蕩神仙(九天丈人乘晨徊之風入太暉之宫)九老京山(在扶桑之際)
髙元之山(玉真天中)流剛八山(有景暉之室太霞之煙西王母所治)
(真仙女䖏)上清真人(登太帝滄浪山太極真人授以丹青玉鑪經雲根柔金經)
(上清三天君列紀)盈華國有風山(有紫府宫天真神仙玉女所逰)玉
清帝君宴景龍山玄都玉京山(有七寳城七寳宫亦曰羅)
(玄山衆寳幽劫山大覺山太真山)尹喜(從老子東逰登日窟常陽之山)三十
六天王(漢國之東有小室山有黄石膏一服之身作五色從此西北上三萬里入)
(臺山有青香桂樹實如桃得者乘龍迎之從此東北去三千里得華山上有明星玉女三)
(千人守之持青簡玉文度人)浮羅之嶽(西那玉國有長桑林)東嶽太

山(五嶽真圖)東嶽太山君(姓玄丘諱目陸衣青羽章九色班裘帶上皇命)
(神之傳乗青雲飛輿九色蒼龍)南嶽衡山君(姓爛諱洋光頭建八朗寳光玉)
(冠衣赤錦飛裙帔神光緋文裘帶對靈制魔章乘赤霞飛輪把神芝)西嶽華山
君(姓浩岳諱元倉建六元通神飛冠衣飛裙帔素錦裘乗素霞飛輪)北嶽恒
山君(姓伏諱通萌建五氣寳晨玉冠衣黑錦飛裙帔玄文明光裘帶交靈紫綬乘玄)
(霞飛輪)中央嵩嶽君(姓角諱普生建中元黄晨玉冠衣錦飛裙帔玄黄文)
(裘帶黄晨中皇章乘黄霞飛輪)三氣丹文(真文一篇)雲珠嶺(太上揮神)
(詩)紫館紫霞峯玄井三刀際(衆真歌詩)寗玄甫(受經)
(九年理之白空之山入土九尺李仲君白空之巖有玉文銀簡金青之信奉之三年三元)
(下降壽七百年三元布)上清真人(總仙大司馬長生法師登太帝滄浪山洞)

(臺中𩀱玉宂酣紫巖明芝液遇上清萬石先生於大空之岫授以乘飛駕虚八氣景龍之)
(蹻反胎守白越度法)玉騎岑(空洞靈章)東(衆真歌詩)赤明天中
南霍之丘(元始引賔瓊堂二十四生圖)太嶽之山(名五間之山下)
(有清淵池方圓千里太元晨中君所治䖏太素三元君所逰大洞)鳳腦固劫齡
披錦入神丘(太上揮神詩)上清真人(到大降青林千日丘造少野童)
(子過金母臺上清三天君列紀)長林丘(本行)齊九鸞於閬崿之墟
(青童君言靈書紫文)蒼霞九靈之墟(本行)九泉洞庭之墟太
上大道君(濯天貌於蘭玉發金精於幽谷乗大順以御至象逰冥神以混五濁)
(澄波九落勞不止足)龍威丈人曰苞山(洞室中四方皆是青石左右壁)
(以白石有靈寳五符)前山丈人(在委羽山能鍊石成水煎水成粉塗石爲散上)

(上帝君天䰟同變)太元山中(有洞宫玉戸在峩嵋山上並列于太元太素之)
(中天徳真仙獲名刋此石室)五氣玄天黒帝真文西玄山
(洞臺中有玉簡金字)苞山洞室(行七千里有群孔雜宂千徑百路金城玉屋明)
(煥朗錯以紫玉映以流黄)柏芝髙(登太素三元山開金門入龍宂行四十萬里到)
(㑹月宫森朗都中黄太一上帝之館遇始元童子手車小童受虚皇帝録化一成萬之法)
(大洞真經)碧落空歌(育清之樹葉生紫書西那玉國有七寳騫樹赤實白環上)
(有鳳皇孔雀金翅鳥六時吐音)元始五老(太上大道君上帝髙尊十方十神會)
(於西丹洞陽上館坐明珠七色寳樹下)金根之樹(瓊柯玉精爲實刻題三十)
(六國音諸天内文外國放品)天首山(七重寳城上生七寳樹覆城上八方之外)
(金剛爲根株文玉爲枝條明月爲榮夜光爲葉硨磲碼碯爲實寳銀珠玉並錯其間)香

樹瓔珞音樂樹(有髙四里三里二里一里者三皇)非方天下
(有樹曲合狀如交露)金門内(有髙騫樹黄氣陽精三道順行)東井之内
(廣靈之堂中生三華髙環之樹髙四千丈枝二千里一劫則生自然三氣之華似芙蓉之)
(暉得食一華年同一劫)玉清天中(有樹似松名空青之林食其華者身爲金)
(光之色大洞玉經)上清紫精天中(有樹葉似竹而赤花以鏡而明子似)
(李子而無核食以飛仙所謂絳樹丹實色照五藏)黄水四合鳳腦實
一枝(地穿一丈令種之三年生赤樹如松髙五六尺其實如梨子白如玉食其實上)
(登太微唾地化爲青玉靈書紫文)穿地八尺(取赤樹子種之灌以徊水水丹)
(也鳯腦液名也三年生絳樹似李上清三天君列紀)柏木者(東井之精萬木之將)
(百草之主玄中記)槐(虚星之精也)女貞(少陽之精東方角四庚三氣合生此)

(木)梅(營室之精合正月東方之氣衆木之玉故在木前而生花)桑(箕精)山茱
茰(大火心星精生於山潤於澤方莖葉兩相對像隂陽相配偶也)糓木(角精)七
寳華實(作上清三洞玄經文章食此華實爲金光仙人)水精山(北方有小)
(海入大海又有重山髙四千里上有水底皆金沙五色蓮大如輪剌之汁出味如蜜)青
林之華日精三氣之華(太上九赤斑符五帝内真)三㑹交
龍之華(上清三天君列紀)百草萌芽(太上䖏胎業報經)太帝
擿青林之蘂(大洞真經)水泉避實歸虚北髙趣下
五色水(人鳥山出反䰟流液)碧海飛翠波(九龍同轡起)東極
織女之水(西盡長庚虞淵)神芝水(天地運度)振拖天江(消魔)
逥水玉精零泉碧藍(飲漱東蒙寄樂滄浪雌一老君)大帝之

山(有玄膺九䆫之闕外有醴泉玉漿之淵此方玄滋五色氣之天下有長生之淵中有)
(太上之家)五帝放金龍於清泠之淵靈寳大道君曜
龍文於滄淵東海水帝神王(姓開諱内靈乗蛟龍飛行雲輪)
西海水帝神王(姓𨗳諱洞清乘素霞飛與)北海水帝神王
(姓噏諱淵元乘玄霞飛輿)綺合臺(下有萬津海大洞玉經)東海(姓何名歸)
(君)南海(姓劉名嚻君)西海(姓李名曰瀬君)北海(姓呉名禽强君河伯)
(姓馮名夷字平君主水知者不畏風波不飢不渴)琅碧之溪天鏡國
(有旡州上生五芝玄澗飲之與天地同年中有三萬仙子飲此水)太𥘉天中
(有流汨池廣千里水香羙中有玉樹蓮花十丈金蓮仙人䖏蓮中飲此水則五藏明徹面)
(生紫雲玄州之北有帝川玉靈仙母金蓮仙女常所逰也)西那玉國(金精玉池)

(飛天神人一年三沐浴其中)欝單國寒池(廣五百里有流精玉芝是國男)
(女飲池水面如玉)純和國七寳池(有黒鳥青白赤黄緑鳥翠鳳音聲甚)
(妙聞者皆生道心)金門内有金精冶錬之池(中有石景金髓)
(玉膏丹芝黄氣陽精三道順行)夜光液(衆真歌詩)廣靈堂中(下有青芝)
(玉膏泉暘谷神王所飲)上仙萬帝(立秋曰沐浴東井泉)萬丈谷(羅酆)
(山下是鬼神之獄金玄羽章)玉漿之泉(天地運度)五色流泉生
洲(碧海中扶桑水西接蓬萊生神仙之華仙家數萬人)祖洲(在扶桑東東海中有)
(不死藥仙官採而服之百年面有流光)長洲(一名青丘在南海辰巳地天空之外)
炎洲(在南海中央積火連天)流洲(在西海南上有仙家數萬出昆吾之石成)
(鐡之鋼光明洞照如水精割玉如土)玄洲(天鏡國外上有太玄都仙伯真公所治室)

七寳色衝天(障翳日月業報經)太𥘉天中(有慶元之夜河號度)
(人之津)玉簫雲上唱(鳳鳴洞九遐)金橋銀柱(琉璃薄上七寳)
(欄格晃晃育育照於水中洞淵)

上清道寳經卷之二
















