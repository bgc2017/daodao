










上清道寳經卷之五逹五
時運品第十
十方天尊(明了過去如掌中物)道爲(一切之本)十方天尊(了未)
(來法如見目前)天書五合之義(足下開度天人大法開張澤被十方)大
城中(東西南北四十萬里中滿芥子石亦方四十萬里天人三𡻕以飛衣拂芥子石)
(取芥子盡名一劫是明胡越蠻夷之言三皇)天地一成一壞(謂之一劫)
(如有山石方圎四百里中天人百年一度以羅衣拂石之消盡一劫周竟猶若是乆真一)
(自然)太上正一眞人(三天法師張道陵日一劫如空城無人周旋四百里)
(中髙四十里滿城芥子飛天之人百嵗一下取一枚芥子遂盡一劫之終)天氣極
於太隂地氣窮於太陽(陽激則悖隂丕則蝕隂陽悖蝕謂之小劫)

(天運九千九百周爲陽蝕地轉九千三百周爲隂悖天地敗易謂之大劫天地九年面對)
(真人)後聖君母(夢玄雲日月經其形育之亦有羣龍吐水於盟噐中九玄道君)
(列紀)人得靈寳經者(或夢道士仙人及雲車寳盖龍鳯或夢豋仙見聖人)
(宫室及七寳珠玉或夢上天見天王帝主)惡夢祝曰(黄闕神師紫戶將軍把鉞)
(握鈴消滅惡津反凶成吉生死無縁)若遇善夢(旣覺摩目二七叩齒二七祝曰)
(太上髙精三帝丹靈絳宫明徹吉感告情三元柔魄天皇授經所向諧合飛仙上清常與)
(玉真俱㑹紫庭)
資用品第十一
大法之師(置立七寳堂殿房宇園林浴池帳座七寳彫裝香爐法噐燒衆寳香)
(散諸名花業報)動靜可觀(衣服有法)諸天神聖髙德之冠

(皆結玉素雲或七色霄霞九光精氣)飛晨寳冠(太上神仙靈曜元君之冠)青
晨玉冠(太上少陽天君冠)遊雲寳冠(太上神仙太白素浩君冠)通
天之冠玄雲錦裙(太上神仙无華鬱單君諱北治字停淵服)玉精
寳冠(太上神仙寳魂魄君諱玄固字无終冠)通天玉寳之冠(太上)
(通靈仙童諱靈期冠)三玄寳冠(太上太陽君冠)文始東王金暉
仙公(並建扶華沓霞大冠三天君列紀)道君冠九徳之冠太
上三天(錫仙公芙蓉晨冠太極左仙公起居注)上清瓊宫(東極玉真)
(帝君建九氣通精之冠)髙聖太上大道君(巾須㬰百變之冠廻天九)
(霄經)玉京眞人(建通陽玉晨冠)丹靈少陽眞人(戴通精光之冠)
紫素元君(建太真晨嬰之冠三角髻餘髪散垂腰坐太空上常有紫氣雲冠䨱)

(元君之形)寳琅扶晨羽冠(太素三元君之冠)太眞丈人(建極)
(天无量三寳之冠)皇𥘉紫元天中眞人(披朱錦之服巾緑霞之冠)
東嶽太山君(蒼碧七稱冠)南嶽衡山君(九丹日精冠)中
嶽嵩髙君(黄玉太玄冠)西嶽華山君(太𥘉九流之冠)北嶽
恒山君(太冥靈隂之冠)青城丈人(蓋天之冠)南嶽儲君(啓明)
(冠)三天玉童(建三花寳曜洞天玉冠上清變化七十四方)巾者通
神明也(或象山林或法日月方貟大小随位着形太霄琅書)七稱珠玉
幘(九天元父戴紫書金根)正一功曹冠(朱幘)神仙肉髻細
髪如雲(琅書)太上神仙皇機玉童(作飛雲角髻)太上
神中黄素女(作頽雲髻)元始天王(披九色離羅之帔丹絳之裙緑)

(華帔太極金書)丹錦繡帔(太上三天錫仙公太極左公起居注)青童大
君衣飛青翠羽龍帔(靈書紫文)鳳文錦帔(太極公飛行羽)
九色錦繡華文帔(无上真人内傳)繡羽紫帔(茅君内傳)青
玊錦帔(絳玉錦披素玉錦帔玄王錦帔黄玉錦帔)青華瓊錦帔(丹蘂)
(玉錦帔白琳四出龍錦帔)玄琅九道玄錦帔(黄雲山文錦帔)法服
(有三神童侍之年十六資容端正住書生也仙公諸問)專念玄宗(十善爲業)
(練凡豋聖)南極王眞赤帝君(着緋羅法服靈飛六甲)修行七
轉七變之道(上皇紫晨君以法服飛仙羽章給子之身上清)上皇先
生(戴紫元紫霜七色冠)紫房太上玄女(著明月珠)金闕髙上
太皇(左扶仙毋右扶仙公手把神鈴腰佩金鐺口詠洞真七變妙章太微帝君金簡)

(玉字)修行九霄丈人之道(致紫軿飛仙洞服翠裙錦青雙璫結金符)
(玉鈴)九天帝皇(命玄女歌曰飛梵鳯林表清風拂玉璫)九天眞女
(著七色曜雲冠執紫書金根)髙上玉皇(衣玉文明光飛雲䙱上清變化七十)
(四方)九天玄毋(著青神光錦繡霜羅九色䙱華光十二色)元始天王
(披飛森霜珠之袍)三天玉童(衣青黄七變錦袍變化七十四方)朱光
之袍(東嶽南嶽君並服)赤霜之袍(茅君内傳)司禁眞伯上
帝玉君(時乗日月之軿披虎文之章上豋重漠之山入宴羽景之堂濯纓帝川之)
(池)仙衣多少(若大官之積布帛太平)玊景眞人(衣玄雲錦衣)
東王父者(清陽之氣萬神之先衣五綵朱衣歴蔵中)太和玄光玉
女(衣五綵玄黄朱衣之服)青綾之裙(太上神仙少陽天君衣)玄雲

錦裙(太上神仙元華欎單裙)絳章單裙(太上神仙南極寳魂曜魄君衣)
玉眞青帝君(衣碧羅飛裙靈飛六甲)元始天王(腰帶六山火玉)
翠龍鳳文飛羽裙(朱華鳯飛羽裙黒羽龍文飛華裙)玉鈴(晨光)
(明月之鈴)六山火玉之佩太上曰(十方奉經真官五帝直事金光)
(童子齊執玉板到我前後)升玄陵陽(監厨執笏戸東西而立謹修齋供)髙
上玉皇佩(丹皇玉章)太眞丈人(衣天絳九色飛雲曜光羽章)玉
眞青帝君(霄帶流金鳯章靈飛六甲)丹文紫章(神虎玉符)帝章
印(印兩蹠兩手心立成羽翮琅書)東嶽君(佩通陽光明印南嶽君夜光天真印)
(中嶽君神宗陽和印西嶽君長津悟真印北嶽君青城文人三庭之印)九天玄
毋(帶流蘇紫綬)紫微上眞天帝玉清君(遣八景瓊輿來迎聖)

(君以豋上清宫賜蘂剛丹玉之璽後聖九玄道君列紀)天門老子首印
文(心有大靈通官璽天一八極璽太清中)流金鳯璽(龜山元録)人魄
餘氣變成龍虎(守人地開伏帶屣履之下九真中)五色履(九色)
(履五色師子履金真玉光神重鳯舄)
居䖏品第十二
崑崙山金城九重(神仙兩治)天首山七寳重城(中有)
(七寳殿殿上有七寳九萬層臺城周旋二十四萬里髙三萬四千里臺髙出城上三萬六)
(千里樓觀寳䦜諸天燒香灑掃大聖尊神妙行眞人旋城拜侍神妙玉女繞城玄元衆周)
(帀神龍朱鳯繞城翔注玄妙内篇)山蘆國天墉城(面方千里城上金臺)
(五所玉樓十二流精之闕光碧之臺)天中紫微臺(主開九幽之户出長夜之)

(魂)虚無越衡天中始玄臺(主天地開𨳲之洞紀羅八極之上道又有)
(九夜之臺)虚明堂曜天中玉京九層臺(主飛天真人朝禮之)
(典)龍變梵度天中南陽上宫紫臺(主得道功勲輕重之)
(叙)无思江由天則眞之臺(主滅度之録領更生之人)崑崙
玄圃臺閬風臺(仙人所䖏)太上大道君還豋𡺿𡼳
之臺(九曲之房引後聖九玄金闕君上相青童君對齋三月金真玉光)太上
六合玄臺(蔵法輪妙經舊文)鬱絶上眞三元檢仙氣
(九靈隱字文西沙方臺中之書三元君紫素文則三元臺中之隱書紫微玄宫飛天檢文)
(刻書晨燈之臺元始玄空飛天中書三元玉檢文元始王刻書晨燈之臺元始真金書九)
(天上空隱文九天毋書之鳯生臺三元希經)上皇七傳之道(絳簡紫書)

(祕於紫天玄臺玉室金房之内上清紫晨)空生紫鳯臺(瓊闕參太微靈鳯洞)
(八㑹北牖閶闔扉髙上玉晨辭曲素訣辭)苕苕天寳臺(光明熖流日)紫
碧玄臺(上清變化七十四方)七寳九萬里臺(玄妙内篇)人皇
(所受皇天帝書赤玉爲簡黄玉爲女安之青宫閟之紫閣三皇)玉清文始東
王金暉仙公(號曰玉皇二道君命三天君柏成欻生使豋龍臺入隱室汝志)
(形飛守太玄期紫庭而虚歩天從仙才名刋金閣大洞真經)龜山上有崚
嶒十二傳玉樓(峩峩曜晨雲流精煥紫閣出元録)太清天中
金華樓(諸受仙真玉録者在此中也)大日中有黄金樓(中有)
(書封金玉之印廣三寸)皇曽天中玄都長樓之上(以正天地)
(度數主召十方衆眞大神諸天内音)太極濛翳天中龍山九折

之河(長樓之上主帝王遊觀俯仰之儀)北極弃賢世界洞靈
之觀(方圓五十里皆金刻書字題觀四面四面無光天尊含笑五色光明從口中出)
(照明一國四面洞徹如日中景一國歡喜靈書度命)重報國王虚紫館
丹室者(朱火天之靈館)玉完天中紫微上館(罪福之場死生)
(之門)何童天中九靈之觀(主天地大期)文舉天中紫
陽之館(主風雲之氣)七曜摩夷天中北靈之觀(主開)
(八書於洞穴制萬魔於天庭)无上常融天中紫微上宫通
陽之觀(主得度之功徳輕重)龍變梵度天中紫微太靈
之觀(主得飛昇之人)南極長生君(西遊金洞素靈之觀遇九靈金毋太)
(素三元君受龜山元録上清變化)太上大道君曰(元始天王使我祕求)

(願上法於靈都上觀四萬劫一出太上眞文要解)清虚元年(元始天王於明)
(霞之館太霄房下教以示三天玉童)豁落紫虚館(法皷太幽)髙上玉
皇曰(散幽九玄臺取樂階太空携契十天眞嘯吟東海童四逹八㑹氣玄運閬臺風)
(自朗西華館意合廣寒宫曲素訣辭)元氣始凝三光開明(結青黄白)
(氣置上元三宫苐一玄都元陽七寳紫微宫苐二太玄都元黄太極左宫苐三太玄洞白)
(太極右宫三堂瓊華之室紫翠丹房放品)天帝太上治(玉京山金城玉闕七)
(寳宫室出諸天之上寂寂冥冥无上真人傳)鳯城玉景臺(琅書)太天
帝君(勑使羣靈整甲齊鋒揮輪玉字遂傾蓋於霞城洞景金雲見八門中有玉城七)
(寳瓊林)上清金闕宫(四門金闕在左以金爲柱紫雲爲蓋刻金題闕衆直)
(飛仙之號玉闕在右以玉爲柱縁雲爲盖刻玉題闕上太真之號並髙九千丈闕下有青)

(龍白虎䖏在左右天獸巨虬備此左右紫書)鍾山上有金臺七寳
紫闕(元氣所合天帝君所治五符)玉帝君(藏玉經於雲景之闕瓊霞之房)
(主以太老上真侍以玄景玉童七百年中得傳三人洞景金玄)飛天神王(飛天)
(翼於瓊闕四宰輔於明輪邕和萬化俯斷蒼生九天生神)何童天北元玄
闕(主天地之氣御興廢之端)七曜摩夷天中玄都玉闕(主飛)
(天開大有之光而灑自然之靈)太安皇崖天中金闕(立天地開闢之)
(運)始皇孝芒天中朱陵之闕(匡轡九天外琅書)蘭闕
(萬峯坦竒觀靈上有瓊子太上揮神詩)此經祕於九天之上大
有之宫(金暉紫殿玉寳瓊房飛羅自然之帳玉几金床玉晨之童執香侍之左金)
(華之女散煙於右太妃侍前玉女輔後玄霞紫盖䕃乎堂宇金真光)青童太君

(清齋三年上詣上清金闕金闕四天帝太平道君䖏其室左右太空瓊臺洞真之殿平玉)
(之房金華之内侍女衆真五萬人)金闕中四天帝君(其後聖君䖏其)
(左右太空瓊臺丹玕之殿靈書紫文)靈書紫文之祕妙行眞人
(詣上清太玄玉都寒靈丹殿紫微上宫建天寳羽服詣元始天尊請受赤書五篇真文天)
(尊引衆真入太空金臺玉寳之殿九光真人入太空)玉容者(太上之明堂得道符)
(籍之所在)太安皇崖天中(南宫福堂主飛天得道髙下品䄮内音)淵
通元洞天中華林之堂(主洪水四出盈縮之度)玉帝(命方)
(微天帝君列萬靈於房軒散花香於玊宇陳天鈞之廣樂散靈音於八海流運八瓊之室)
(曲宴九林之堂洞景金玄)九重之臺(道徳)西由之瓊臺(方圎百里)
(大帝所治䖏大洞)明眞者九天之臺名(煥乎九霄之上三日出焉)

(地上呼明真曰鳳生)龍山者玉清天中髙臺名(金房在明霞之)
(上九户在瓊闕之内此皆太微所館天帝之玉宇)玉清天中上有三
關玉臺(治在西南角一名天關一名天圖一名天闕九土之生門開闔之鈕機三)
(關之上有玉臺衆仙之所經)第一天關朱門玉闕(上有九層玉臺)
(髙一千二百丈紫雲盖其上流電曜其軒太虚玉晨監乎其虚上明著飛晨玉冠五色章)
(帶劒佩王臺上流霞映其房日月照其堂衆仙侍真者各三百人臺上有玉格上皇太真)
(髙帝玉名後聖真人簿録即玉晨監典)第二天圖朱門玉闕(上有)
(六層玉臺髙九百丈碧霞䕃其上日月經其境太上直真玉郎字玄上伯著玄晨之冠衣)
(九色章在玉臺上丹暉紫蓋𣡡其房百和之香虚生其庭侍者衆真各三百人臺上有金)
(格格上有金簡玉机及紫鳯丹章十二篇)第三天關朱門玉闕(丄有)

(三層玉臺髙六百丈紫雲盖其上日月暎其墻太帝監真玉司郎字无常生著逺遊冠七)
(色章鎮玉臺之上百和之香自明之光煥其房侍者真仙三百人上有太清寳經三百卷)
(及真人學仙簿録萬真出入)太上玉京七寳流霞平育天
中洞元臺(主天中慶雲之暉七曜元品戒)太𥘉天中華景之
宫(宮生九素之氣氣煙亂化彤雲九色入其煙中者易貌居其煙中者百變)小有
玉眞天中萬華之宫(玉君所治此中蔵録上帝之寳經玉清之隱書)
小有宫大方館(玉暎玉晨之官)貟華黄老之宫(元始召賔)
(瓊堂於赤明天中南霍之丘丹靈洞宫二十四生)南陵朱宫九靈福
堂(有自然厨食靈書度命)三十二天監仙司馬(玉童玉女神仙)
(各一月三朝於紫微宫削落地簡九幽日録)何童天中金華上宫

(主人死生圖録)太極濛翳天中南斗長生宫



上清道寳經卷之五
















