










上清道寳經卷之四達四
　　　駕乗品第七
九龍駕(玉/京)建齋行道(四天帝王皆駕飛龍録/軿八景玉輿從真人玉)
(女手把華憣前導鳳歌後從天鈞白鶴師子/嘯歌邕邕燒香散花觀聽玉音靈寳大誡)
元始廻玉駕(黄旌召風雲/掃除五道塲)諸天大聖(妙行真/人皆乗)
(碧霞九靈流景/飛雲玉輿赤書)太上大道君(初乗一景之輿/駕八素紫雲攝)
(希微倉帝俱東行詣玉臺天現玉清紫道虚/皇上君受九暉太晨隱符次乗二景之輿駕)
(七素絳雲攝中微赤帝俱南行詣南桃龍羅/天現玉清翼日虚皇上道君受觀靈元晨隱)
(符次乗三景之輿駕六素紅雲攝紫微白帝/西北行詣碧落空歌天現玉清昌陽始虚皇)
(髙元君受緫晨九極隱符次乗四景之與駕/五素青雲攝玄微黑帝俱北行現玉清七靜)

(導生髙上虚皇君受沓曜旋根隱符次乗五/景之輿駕四素黄雲攝始微上帝東北行詣)
(扶刀蓋華浮羅天現玉清大明虚皇洞清君/受玄景晨牙隱符次乗六景之輿駕三乗緑)
(雲攝靈微中帝東南行詣𥘉黙天現玉清始/元虚皇太霄君受合暉晨命隱符次乗七景)
(之輿駕二素紫雲攝宣下帝西南行詣冲容/育鬱天現玉清七觀無生虚皇金靈君受髙)
(暉晨玄隱符次乗八景之輿駕一素靈雲攝/洞微真帝西北行現玉清八觀髙无虚皇渟)
(景君受髙上龍煙符次乗洞景玉輿駕太霞/紫煙玄景之暉攝九微内帝及上皇九玄天)
(諸真仙王俱仰豋彌梵羅臺霄絶寥丘飛元/尝根之都玉清上天玉清紫暉太上玉皇明)
(上大道君受髙清太无極/上道君隱符大洞真經)得道大神白玉王
毋(乘九蓋華輿雲龍翼從仙童羅前玉女列/後散花交其左燔香觀其右上清隱書)
(龍/文)方諸東海青童大君(清齋於靈榭丹闕黄/房三年乗碧霞三靈)

(流景雲/輿靈書)太上大道君(上皇元年九月一日西/遊玉國龍崛山元始天)
(尊乘碧霞緑輿而來/諸天踊躍金籙簡文)諸天大神聖天尊帝王
(髙仙真人各持齋奉法宗太上虚皇齋日並/乗飛龍八景雲輿大會太上玄都玉京九靈)
(太真誦曰龍裙拂霄上虎/旂攝朱兵出玉京山經)斑龍之輿光明八
道之輿(玄景緑輿/金真玉光)丹霞絳輿太微帝君(命太/微上)
(真勑羣靈整甲齊鋒乃豋八瓊玉輦如玄景/之暉太霞部靈引曰使七日晨合明五皇驅)
(除太甲陽精八素啓輿玄剛斬兵羽蓋停/空萬騎相傾毒龍翼軒飛煙繞軿金玄)披
誦太霄章(三關自當明雲降徘徊輦/虚遣飛霞軿大霄琅書)夜光玉
女(服雲林之翠羅乗靈蛇以/啓真駕鹿輦於天河五符)忽遇扶桑王(九/者)
(仙都真驂駕紫虬輦/雲顔一何鮮衆真歌)八光輦徘徊玉輦青童君

(乗玉彫之軿御圓珠之氣豋雲波之山入東/華之室大洞玉經萬華先生乗三素之景羽)
(明之軿北豋髙元/之嶽寢萬華之堂)司禁真伯上帝王君(時乗/日月)
(之軿上登/重謨之山)仙者(足懸五嶽/手把明霞)三元靈(紫素雲駢/▲空徘徊)
(霄/庭)流雲丹輿(三素飛軿入我八/門乃知死生法輪)緑軿(入我玄/玄門玄)
(一真/人誦)太丹隱書徘徊八煙乗飊策景(龍騰/九天)羽
明者(上清天人之/車大洞玉經)太極元君(乗淩羽之車/宴上清之官)金
臺王毋(給西靈王妃太華玉女三百人鳯車/二十四乗使詣金闕受書以豋玉清)
(上/官)誦讀大洞真經三十九章(萬過中央黃老/君上奏太上命)
(丹飊緑蓋之車九靈/使者太一司命迎子)六甲神(八節日乗白鸞/之車駕黑翮之)
(鳯以宴常陽倒景看遊八/方神嶽太上太極緑景真)道君乗珠玉之輦

(騰虵爲輪老/子歷藏中)東海青童(乗獨飊飛輪車案行/香洞山茅君内傳)
飛龜玄雲之車(青雲之車五色雲車赤雲氣/車紫雲之車白雲之車含光)
(玉/真)元始上尊(傳自然靈圖二十四生部洞天/八景神仙度命天仙兵馬地仙)
(兵馬真人兵馬神人兵馬日月星辰九宫五/帝五嶽三河四海等兵馬各九億萬騎金龍)
(騎飛龍騎龍雲龍虎龍騰竿騎各九/億萬衆以授太上道君二十四生)三萬六
千赤童騎(手捉鐡杖遊行天/下取五逆人洞淵)妙行真人(無鞅/數衆)
(乗飛雲丹霄/緑輿瓊輪)上聖大道君(與髙上玉帝十方/至真並乘五色瓊)
(輪靈妃散花金童揚煙詣元/始金闕之下請受真文赤書)南極紫元夫人
詩(命駕玉錦輪舞轡仰徘徊浮景/清霞妙八龍正參差衆真歌)飛龜紫輪
(元/録)老子御明光華蓋(四極衆真仙人无鞅數/衆造鶴鳴山石室中設)

(自然座有金華寶蓋羅覆大衆真人大/衆一時乗空御飛龍寶蓋仙公内傳)元始
(從諸天大聖十方至真无極神王天仙飛仙/地仙五帝真人並乘八景玉輿三素飛雲瓊)
(輪羽蓋五色/華光靈章)佩月蓋(授玉芝/掇隱華)太上道君(西遊/玉門)
(龍崛山元始天尊乗三素飛/雲神仙羽蓋而來金録簡文)玄雲紫蓋(紫書/金把)
　　　服餌品第八
雲人羽客(餐霞/餌氣)靈關統三元(精變結五神九/錬瓊胎府凝氣)
(以成仙服餌慎九靈静念/降玉軒八坦四門髙上)服神丹五石錬生
神(寳五宫爲/九宫真人)鬱鬱五雲芝(玄暉吐玉光凝津/洞靈府徘徊日月)
(宫五色理髙真流煥洞十方呼吸不覺疲飛/天並金容導引餐靈氣玄哺六胃充二十四)
(生/圖)行九晨照洞房泥丸之法(檢魂魄制萬邪/仙靈之氣降于)

(寢房所謂引三光九星以照/百神太一帝君天鬼同變)冲虚太和氣(吐/納)
(流霞津胎息静百關寥/寥究三便玉京山經)胎中之子嘘隂吸陽
(以内氣養/其性太平)氣者(神明之器/清濁之宗)食玄根之氣(神明/八聰)
(身有日暎面有玉津眼生明光齒含紫氣道/要於金醴事妙於水玉所謂吐納自然之太)
(和御九精/之靈氣)食氣萬嵗𢘆有少容(五/符)元始五氣
(以雞鳴上㑹靈寳玉山玄都上宫陽光𥘉明/散元始之暉流灌諸天其氣𣡡𣡡其暉薫薫)
(精如月珠光如紫山下注學士五牙之根上/宫衆聖大智真人餐食其暉與天相畢靈寳)
(玉/訣)餐牙法(八節日入室清齋存五老形象行/之八年仙宮玉女侍衛身生光明)
(照暎十方五帝/稽首三界司迎)五仙(玉芝玄中澳/二十四生圖)常思脾中
有大日(日中有黄金樓樓中有書封以黄金/之印廣縱三字日威嬉見而讀之心)

(關日明神仙/矣老子觀天)念胃中黄田中(正白如凝脂中/有黄氣至口咽)
(之即館謂黄田者太倉也諸神就中食中有/黄竈釡甑玉女小童使令呼曰黄帝子致行)
(廚/矣)導氣九上九下(十二日體輕十八日小成/三十六日道大成八十日)
(頭面有光百二/十日是真人)燒香入室(首南正頭閉氣叩/齒二十四通存一)
(如法見离在頭上坎在臍下坤在左手中巽/在右手中乹在左足下艮在右足下兊在左)
(脇下震在右脇下八卦有象象中有氣氣中/有神神人光明備列八方口吐生氣眷震王)
(生火夏离王生土秋兊王生水冬坎王生木/四季乹坤艮巽王金依月廻轉巽三月坤六)
(月乹九月艮十二月咽八氣法春寅卯之月/歙震氣三咽次噏离氣九咽次噏巽氣四咽)
(次噏坤氣二咽次噏乹氣六咽次噏艮氣八/咽次噏兊氣七咽次噏坎氣一咽畢叩齒三)
(十六通摩四支五體行之當/清齋三時六時拜太上八素)朝暮(讀甲子乙/丑丙寅丁)

(卯戊辰止向辰以金梁叩玉𢎹循華池讀醴/泉剥舟池取露汋瀨之周璇至三而一咽三)
(咽止下貞六甲如𥘉法凡三十咽咽其精華/所謂金梁舌也玉玦齒也醴泉丹池露汋口)
(中唾也/服氣法)朝餐五雲氣夕噏三晨光(空洞/靈章)大道
妙無象(震化表三神朝引五星精中噏日中/津夕食黄月華寢卧錬五仙二十四)
(生/圖)食日之精子必長生(以月一日三五七九/十五日日出時至日)
(中食之先念中心有日日有玄蓋下有小童/正赤赤氣遍身中外九重思氣滿頭從頭出)
(上昇天繞日九重呪曰日君元陽還歸絳言/與我合德俱養小童因思日精下入鼻中咽)
(之三九滿心中有三人左太一父也右玄光/毋也中央赤子小童也坐金床玉榻執王梓)
(玉柸柸中玉英神酒并天/芝草見存食之長生矣)食月之精(可以長/生月十)
(五日夜半時向月再拜呪曰月君子光还歸/丹田與我合徳俱養小童思月白素黄精下)

(入鼻口咽之三七月/精託腎根長生也)食星之精(上昇太清以/日出哺時日)
(中夜半上念北極大黄星呪曰皇天上常太/上道君曽孫小兆願得長生念星精來下在)
(兩眉間流入鼻口咽之三五氣滿心膽/脾脾中有道毋主哺赤子即得長生矣)飛舟
名霜(煎錬雲水朱玉鮮金九爐炎霄昇身九/天超躍玄洲可遊九官之間未得眞人)
(門戸/八素)仙方九品(一曰太和自然龍胎之醴二/玉胎瓊液之膏三飛舟紫華)
(流精四味光雲碧之英五九泉虹華神丹六/清金液之華七九轉雪霜之丹八九鼎雲英)
(九雲光水石流飛龍胎飛丹上藥也未光/泉太清中品也九轉九鼎雲光下品也)太
上八景紫漿神丹(或名四蘂紫花或火微紫玉/英或五珠華丹或絳生晨華)
(或三華上神丹或太上飛剛/或九神上丹凡八品九真中)九丹者(九道如/九方也)
(服之夀萬世苐一丹名九華苐二神符第三/龍丹第四還丹五餌丹六瑓丹七深丹八伏)

(丹九寒丹真人流珠/九轉神仙九丹經)中黄八道(金書紫文九/轉霜雪琅玕)
(華丹還白玉酒金液流精玉林結華日月之/水皆白日昇仙豋天之道出自帝君所蔵于)
(瑶臺非有真/録不得其法)琅玕鬱華(七陽日嬰九琳之液/八瓊之精四蘂紫漿)
(五琳絳生三華飛剛𩀱珠月明蘭腴金胎甘/露玉瓶青建轉羅漂芝流靈神梁丹散玄阿)
(連縈琅根朝結黄帝素盈可以衝躍玄霄飛/虚玉清呼而吸之以至真靈漱而變之以入)
(帝庭火/洞山)飛虚走空洞陽宫流火庭(中有炎光/八錬自然)
(玄丹黄氣陽/精三道順行)神丹三十六水(金液之術/丹簡墨録)舍利
(是金液之凝精還丹之/變化真一自然之氣)九轉還丹一劑(神方/一首)
(茅君賜/二弟)仙毋金丹(一名西王毋停年止氣丹/疑白蜜三升丹精明有白)
(華者三斤雲母屑二斤着銅器中桑木薪微/火煎凉之三日又蒸之三十日當以白日竟)

(日火蒸又煮銅噐三日三夜曝燥擣三萬杵/細篩爲散以白蜜丸如小豆平旦服二十丸)
(長生不死色如/女子大洞真經)藥玉醴金漿(飛騰/之藥)太上道君
問太上老君(告子靈真絳術天仙之方玉庭/百芝上清精藥乃曰六亭發華)
(營玄光八角風寳雲子帝坦王闥金敷英英/廣天黄木昌城玉蘂夜山火玉鳯林鳴酢西)
(瑶瓊酒中華紫蜜小陵緑阜絳津金髓月精/日夀朱河琅子蓬山文醜濯水七莖崩嶽電)
(栁北採玄郭之綺葱仰漱雲山之朱蜜夜牛/伏骨神吾黄漆空洞靈𤓰四劫一實冥域麟)
(膽英山夜日東採扶桑之丹椹俯採長淵之/文藻上和九轉之文王下咽青玄之霞寳太)
(虚結鏡素女懐抱紫虬童子九色鳯腦太極/隱芝絳樹日道太上虹李天漢大草南宫巨)
(珠西郷扶老三梁龍華靈妃所討有得食之/後天而老此玉清之所服太上之所寳可以)
(上飛景霄分晨億道守鎮黄精朝注九腦聞/玄音以散濁聽風氣而逐穢矣其次上清幽)

(芝太上九時有八光太和斑龍黒胎文虎白/沫出于西丘七玄飛節九孔瓊珠雲漿琳一)
(玄圃琅腴鍾山白膠金生青敷䦘風石腦▲/河珊瑚蒙山白鳯玉肺靈丘倉鸞金血東英)
(朱菜九節交結太微紫麻瓊華玉寳流淵鳯/眼赤河絳璧北汲太極之井掇文珠之脉雲)
(庭神桃昆園平雀夜精白草青津碧荻真宫/欝壇玄都三蓋左服玉童之光右挹玉女之)
(氣上招神光下飲玄瀨仰掘蘭圃之瓊精俯/摘玄丘之紫柰白水靈蛤八天赤韮萬載一)
(生流光九隊有得食之後天而逝天帝之所/服太上之寳貴非太極之所聞中真之所逮)
(其次太極之品四真常𤤽乃曰九石錬煙丹/液玉滋苟首流珠琳華石精丹爐金液紫華)
(紅英太清九轉五雲之漿玄霜絳雪騰躍一/黄東瀛白香滄浪青錢商丘餘糧積石飛田)
(太虚還丹太秦玄堅長光流景雲童飛天此/天仙之所服非陸遊之所聞山客之所見又)
(當知九化十變𨼆地八術乃能廣遊玄空倒/歩天河乗雲駕龍陵騰無方其次三十六芝)

(飛爐煉煙陽水月華五公之腴填生五藏錬/皃易軀瑰魄雲屑金粉玉桑長年益夀可至)
(萬歳其次玄水雲華之漿五黄鬱靈中精千/石䭀飯衆青朱英白車飛節之寳流馬紫木)
(之黄一服使人長算千紀年隨藥進命與藥/遷其次下藥松栢隂脂山薑伏神菖蒲門冬)
(巨勝黄精菊花枸杷崖蜜伏苓桃皮澤瀉萎/㽔黄連升麻地黄赤板朱黄靈飛水桂衆物)
(之精其類煩多略舉一端服之髙可七百年/下可三四百歳身生光澤還如童顔使役千)
(神得爲地仙陸行五嶽/遊浪名川消魔靈藥)蘇林字子玄(濮陽曲/水人師)
(華山仙人仇先生五年能出入水火色/如少女先生曰子真人也三元真一)南嶽
夫人(姓魏字賢安任城人也季冬之月夜半/清明聞玄中有鍾鼓之響笳簫之聲八)
(音嘈囋出望空虚中從東方來一人太極真/人安度明一人東華大神方諸音童一人扶)
(桑碧河暘谷神王景林真人清虚真人小有/仙王王子豋夫人匍匐弄拜與夫人兩劑藥)

(一曰隱遷自醫神散一曰石精金光化形靈/丸服藥七日夜半之後太上玄仙遣飄車來)
(迎夫人用景法託形劍枕/從此而絶紫虚元君内傳)天上仙藥(若太倉/之積粟)
絳綾朱兒(丹砂也靈/書紫文)丹山日魂(雄/黄)玄臺月華
(𧑍/黄)白素飛龍(白石/美也)青腰中女(空/青)紫陵文候(紫/石)
(英)碧城飛華(石/黛)北帝玄珠(消/石)九靈黄童(石流/黄)
五精金羊(陽起/石)雨華飛英(雲/毋)白虎脫齒(金牙/石)
流丹白膏(胡/粉)倒行神骨(戎/鹽)上學之士(服日月/之道思)
(丹靈少陽真人以瑠璃器盛玉泉青芝膏灌/北形又以金拌盛精冶錬膏漑兆身黄氣陽)
(精)玄水玊液一名飛龍雲腴一名錬五石之
華膏(服之十五年身有玉光長生天地役使/鬼神三年之後可夜書此方愈於錬八)

(石之餌金勝於桂水/雲毋之玉漿大洞)雲草玄波者(黑巨勝之/腴一名玄)
(清雌一/五老)紫琳之腴(茅/君)填魂固魄(飛騰七十四/方靈丸服之)
(乗空歩虚/紫度炎光)太一四鎭丸(服之萬𡻕/九真中)魏夫人耳
目清明(年八十三月中書道家童符存思入/室百日數十日不食紫虚元君内傳)
地上真人(先去三尸虫有三名伐人三命三/鬼不去貫穿六府摇動五神三元)
(真/一)太上八瓊飛精之丹眞人茅盈(字叔申咸/陽南關人)
(師北朝北河鬼谷先生隱華山年十八遂弃/家入恒山盈曽祖蒙於華山中乗雲駕龍白)
(日昇天其邑謡歌曰神仙得者茅𥘉成駕龍/上昇入太清時下玄洲戯赤城繼世而往在)
(我盈帝君學之臘嘉平盈止恒山六年夢見/太玄玉女挹玉扎而𢹂之曰西城王君有真)
(道遂稽首靈城見王君十七年王君使主領/衣書神録之章服三年乃命駕造白玉龜山)

(諸王毋於青宫王君復賜盈九轉還丹一劑/仙方一首天帝見𥙷束嶽上卿霍林司命總)
(統吳越死生之録於是教二弟服青牙後語/季偉卿宜服黄帝所授風后四扇散神方我)
(昔受於髙上先生今相傳耳又語思和卿冝/服王毋四童丹散填精𥙷腦二方皆妙二弟)
(服藥十八年色如/女子茅君内傳)願玄毋(與我俱食自然七/寳玉𥹋金丹紫隱)
(芝右掇五招夜光鳯腦虎沬雲琅/瓊霜竒味一御則拂太虚雌一)聖君(引青/童坐)
(設流霞之漿赤樹白子/絳水青實靈書紫文)皇人(爲扶桑君所使/領峨眉山仙官)
(身長九尺其毛被身體居此巖下中以蒼玉/爲屋黄玊爲牀張華羅之惟燃千和之香侍)
(者皆衆仙玉女坐寳三人皆太清仙王/設盈升之棗漱朱宮玉井之靈漿五符)玄水
雲華漿(一名雲蔵朱漿日服五合/面童顔而體香九真中)學道當遊
日月宫殿(見日月王飲以日月/華金汋之漿智慧)太極真人(青/精)

(千石䭀飯上仙靈方服䭀飯百害不傷十年/之後青精之神結以使令招致風雨一劑輒)
(益筭一千清虚/真人王君内傳)句曲山上神芝五種(苐一龍/仙芝似)
(交龍之相負以葉爲鱗根如蟠龍得食之拜/爲太極仙卿苐二參成芝赤色朱光瑋瑋扣)
(枝葉如金石之音得食拜爲太極大夫苐三/燕胎芝色紫形如葵葉有飛燕象光明洞徹)
(食一株拜爲太清龍虎仙君正一郎中苐四/夜洞芝色青寳白如李子髙三四尺葉似栢)
(夜視其實如月光照洞一室一株九實墮地/如徑七寸鏡盤着地厚一二寸夜視如牛日)
(動䀎食一枝拜爲太清仙官左御史第五白/萪玉芝剖食其腦拜爲三官直真御史得食)
(此芝太上命太極真人遣五帝下拜謁署於/人也其四節燕胎流明視之長曜𩀱飛夜光)
(洞草茅君所服者乃青州方諸太/極真公所植非此疇也茅君内傳)太極隱芝
四種(或四方色光照百歩一種青色如月鏡/狀三重相累髙五六寸名太極靈鏡隠)

(天碧芝一種白色如堅斗星有七節以星爲/節以莖爲綱髙三四尺名太極隱辰靈魂芝)
(其一種赤色如小棗樹其實如鐶光明煥照/髙三四尺名鐶綱隱玄太極金天芝一種倉)
(色如偃盖於地重沓周圎七八寸清名流燭/髙三四寸名太極玄月経龍芝太微金簡玉)
(字)穿地六尺(取鏡實一枚種之灌以黄水五/合三年生草子如桃五色鳯腦)
(芝食其實上昇太極吐地化爲鳯皇可/乗鳯而翔一名太極隱芝靈書紫文)尹喜
從老君(來遊豋常陽山方丈之堂見九老丈/人嚼九交之芝南遊豋肅丘山食九)
(光芝无/上真人)天鏡國風山(生金玉/紫芝)諸天灑香華(日/月)
(灌靈暉咽之五神開玉/女擎金柈二十四生圖)五芝(香其嶺仙草茂/靈條靈洞萬劫)
(開一煥諸天交得妙安/覺淹一樹沙如一朝)東華中候王夫人詩
曰(昆池灌瓊田/大洞真經)玉脂芝(生有玉之山玉膏流/出萬年凝而成脂似)

(鳥獸形明如水精以无心草汁和之/湏㬰成水服一斗得千𡻕靈寳芝品)五嶽形
圖(與天地俱生置三十二天洞庭之宫上真/飛仙所居其上神草玉芝令人不死黄老)
(妙/言)石芝(生於海隅名山有積石者其形首尾/四足赤如珊瑚白如銀肪黒如澤染)
(青如翠羽黄者如金光明洞徹如堅冰晦夜/去之百歩望見光矣大者十餘斤得石像芝)
(擣三萬六千杵服方寸七盡一斤得十萬嵗/亦生臨水髙山狀如盤椀不過徑尺有七孔)
(名七明九孔名九光皆如星照此百二十種/皆石芝事在太一玉策昌内記靈寳芝品)
木芝(松脂千𡻕化生状如蓮花名木威喜夜/視有光帶之辟兵根如坐人長七尺刻)
(之有血塗足可以歩行水上以塗身則隱形/以雜巨勝爲夜以照地有金玉寳蔵則光變)
(青而下垂服十斤則千𡻕松脂三千𡻕皮中/有聚脂狀如龍形名氣節芝重十斤服一斤)
(五百𡻕樊桃芝木如昇龍華如丹羅實如翠/鳥髙五尺生名山之隂東流水上服一株五)

(千𡻕大泉芝寄生大水如蓮華味甘辛建實/芝建木之實生都廣皮如纓虵實如鸞此芝)
(混而服之白日/上昇靈寳芝品)草芝(獨摇芝无風自動莖赤/如丹根大如魁升細者)
(如雞子十二枚周繞大根根生虎夀山呉阪/上似牛角長三四尺青色服方寸七則千𡻕)
(麻毋芝華紫色珠芝莖黄葉赤實如李紫色/二十四如貫珠白符芝似梅常以大雪而花)
(季冬而實朱草九曲曲有三實五聽芝狀如/棲莖方其葉五色如偃盖中有甘露紫氣起)
(數尺龍衝芝仲春對生三節十二枚/凡有草芝服之或一千二千𡻕矣)菌芝(狀/如)
(室官如車馬如龍虎如飛鳥五色無常百一/十種服者上昇仙中者數千𡻕下者千𡻕)
藕實(一名水芝與雞頭爲隂陽以八月上戊/取蓮實九月上午取藕分等隂乾百日)
(治之正月上卯日平旦井花水服一方寸/七日四五百日止除百病乆服神仙五符)
　　　食貨品第九

海中百千洲嶼(甚多珎/寳定志)大海中靈鳥山(自然/金銀)
(珠玉硨磲碼碯珊瑚珎竒/衆寳百千萬種仙公内傳)西吾之刄(雖十寸/而剖玉)
(流星之金雖纎/芥而徹視五符)金玉滿堂(莫之/能守)紫金十兩(以/誓)
(九天傳九眞明/科四極明科)黄金五十斤(救惠百姓太/清金液神丹)上
學之士(齋金魚玉龍各一枚上金三/兩以奉有經師金真玉光)受洞玄
靈寳真文十部妙經(用上金九兩上誓九天/用金龍二枚金鈕九𨾏)
(投山水土爲/信明真科)上仙之士(記之銀編之/上下仙夀)歎三大
神已(應時五嶽地中大藏金銀玉腴瑠璃大/藏踊彂暎朗十方八海神王於滄溟内)
(出珊瑚之樹高五百萬里七寳花葉覆于巨/海三界諸天兩細明珠五嶽開神仙山寳藏)
(五色美玊踰於/綵𥁞䖏胎業經)瑠璃之國(言國土地/皆瑠璃)推光童

子(随日月與輪而轉三千六百人並絳/衣下過溟海攬金精紫光之玉三皇)解脫
此經(三界有属諸天人民奉上香花七寳床/座金銀珠玉珊瑚碼碯元始智慧正觀)
(解/脫)太微帝君(觧纓珞明月寳/珠上道君受經)昧珠(三/皇)有金骸
玊骨名書帝錄得見此文(當齎玉龍/一枚受之)上相青
童君曰(正月一日七月七日九月九日學士/夷心寂室散香左右玉札八枚以奏)
(三元三元者白素元君/黄素元君紫素元君)受洞玄靈寳真文(十/部)
(妙經以紋繒五色之綵各四/十九尺以關五帝明真科)太上道君(歎三/大神)
(巳經三界諸天兩雲錦皆有/天書大乗文字䖏胎業經)玉清隱書者(髙/上)
(之訣辭玉帝之靈章傳法用青/錦四十九尺金鐶兩𩀱隱書)髙聖之玉訣
(有金名玉骨之人盟而傳之用/五錦繒各九十尺四極明科)金闕君(以經/付上)

(相青童君使授應仙之人/鳯文之羅九十尺爲信)受上皇寳經(齎青/羅九)
(十尺以爲仙盟師施五帝告真符弟子施緋/羅之巾五尺以請經文髙上元始玉皇譜録)
雨天紋繒(過於霜雪/䖏胎業經)東方青繒九十尺(亦九/尺南)
(方絳紋三十尺亦三尺西方白紋七十尺亦/七尺北方黒紋五十尺亦五尺四角黄紋一)
(百二十尺亦可一十二尺四角合四百八十/尺上方青紋三十二尺下方黄紋三十二尺)
(十方紋繒之信拔/度長夜之魂黄籙)受三天童子玉符(資白絹/年一尺)
(以誓九天之/信紫書金根)玄誓(青布三十尺爲/盟靈書紫文)天𢊍(智慧/觀身)
九宫眞人(无鞅數衆自然/廚食不生不死)安期先生(見神女/甚稱下)
(官神女設酒果廚膳飲/宴半日太清金液神丹)上清真人(東遊桑林/至九老仙)
(都之京食石腦金髓停齋/七年上清三天君烈紀)役使六丁(靈童/奉衛)王

毋(命左衛仙童嚴整雲轡右侍玉女肅駕風/與上皇五年正月一日大㑹玉闕朱宫紫)
(殿之中諸方聖衆一時齊集天尊現以金姿/日中王毋設食千萬種七寳噐案太上紫書)
(録/傳)北方下天(廣寒國有粳米人白有珠名炎/䏞著於釡下其光炎起如摩尼)
(珠以光照米則熟四/方人來共食三皇)須彌山東三十六萬里
(有一國名純和三年一食稻粮米長三尺人/長六尺其國一日三食熟粳米一曰三年一)
(食洞/淵)青要帝君(餐精咽氣咀嚼玄根/服皇酒金液流精)蘭酒金
𥹋甘靈玉瓶(智/慧)太微帝君(命太極四真人設/中央黄老君流霞)
(之醴紫/度炎光)椒生蜀漢(含氣太隂天地俱生變化/陸沈堅藏勿泄不用萬金)
(五/符)薑生太陽(與椒同郷含氣熒惑窈窕山間/背隂向陽閉塞鬼門子能長服)
(夀若/乾坤)尹喜(從老君北豋空峒之嶺見北華真/公四華仙人髙真無數食空峒靈)

(𤓰四劫一熟西遊過大龜之山見太真王毋/食碧桃紫梨玉文之棗其實如瓶復有四天)
(王羅漢五通之士皆負圓光侍衛老子香花/天妓悲笳駭空千乗萬龍躡虚東遊豋日窟)
(常陽山掇扶桑之丹椹/散泉林之華无上真)方諸青童(設絳實丹/𤓰紫虚元)
(君/傳)上觀瓊林條(下看芝英葩仙童掇朱/實神女獻玉𤓰丹玄)盈升
之棗(五/符)中皇諸老(住太空之境/食長存之杏)方諸青童(設/玄)
(紫/㮏)服日月之精華者(欲得𢘆食竹笥竹笥者/日華之胎一名大明蜜)
(大洞填生/五藏上)卉醴華英者(蜜也大洞填/生五藏上)


上清道寳經卷之四
