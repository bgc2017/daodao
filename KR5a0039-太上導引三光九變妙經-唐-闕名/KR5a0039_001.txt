










二經同卷辰六
　太上導引三光九變妙經
　太上導引三光寳眞妙經


太上導引三光九變妙經
玄古髙聖无極天眞玄和靈妃太明玉女與
三十二天天君天帝天眞大神靈寳眞人諸
天仙衆仙童玉女日月眞官列曜星辰无鞅
僚掾及日月星內遊散仙民常以太陽正炁

之時正月三月五月七月九月十一月左引
日華右引月魂仰朝萬聖俯挹列星奉修定
光眞常之道一名流精二名澤嬰三名法炁
四名陽五五名雲華六名道仙七名九變八
名定光此道都畢歸眞於常隨炁昇淪與道
玄會不生不滅億刼常存諸天眞仙咸所翫
習日君月帝星宿眞官亦所常契眞常之道
莫不歎服元炁吐天流精噏漱澤嬰引伸法
炁導御陽玉灌錬雲華化演導仙超騰九變
身生竒彩手回定光躍影太空登度三界永

出生死飛昇上宫
五老大聖諸天眞人導引三光流精時一百
二十五眞人誦詠法契八會之音
妙道分一炁　炁中分隂陽　凝化日月星
燦然流三光　九華含九道　八色怡八方
煥爛洞眞體　流精歸太芒　下生淵泉宫
上列无何郷　縱體復飛跡　歘然都相忘
七寳流精結　混沌雜華芳　嚥服九雲散
此樂殊未央
導引流精誦契畢服三符





五老大聖諸天眞人導引三光澤嬰時一百
二十五眞人誦詠法契八會之音
玄絶九炁中　澤嬰生太无　鬱儀煥䁑谷
結璘耀天衢　五星流寳光　斗極回乾樞
飛炁鬱勃散　嚥御方踟蹰　超跡天寳階
鋉芝服華敷　炁布萬神備　舉形昇太虚

導引澤嬰誦契畢服三符




五老大聖諸天眞人導引三光法炁時一百
二十五眞人誦詠法契八會之音
浩皛生法炁　氤氲凝玄中　兩曜共澄澈
五緯交相通　三光煥巳明　寳炁盈三宫
帝郷會九老　嚥服百骸豐　金華照光鏡

身與日月同　念道上聖前　萬劫壽无窮
導引法炁誦契畢服三符



五老大聖諸天眞人導引三光玉陽時一百
二十五眞人誦詠法契八會之音
玉陽正眞炁　妙道三景分　玄和唱靈音
八會敷瓊文　五老宴丹宅　飄飄乗景雲
大聖諸天衆　駕龍飲玉津　三五定生籍

遊戲太上賔　華光朗元際　携手朝帝晨
導引玉陽誦契畢服三符



五老大聖諸天眞人導引三光雲華時一百
二十五眞人誦詠法契八會之音
引炁鬱羅外　九芒結雲華　七神髙上道
三景耀朱霞　捧香服晨精　功滿解世羅
鍊化塵結盡　億齡不爲多　落籍三界庭

結友太上家　御景控玄斗　八極何足賖
導引雲華誦契畢服三符



五老大聖諸天眞人導引三光導仙時一百
二十五眞人誦詠法契八會之音
自然至眞道　妙極玄中玄　萬天朝玉陛
九老叅華軒　三光有靈炁　所度惟聖賢
勤行導仙業　嚥御吞華根　神形合三象

渺渺歸本元　皇鳥翔十天　飛舉不顧還
導引導仙誦契畢服三符



五老大聖諸天眞人導引三光九變時一百
二十五眞人誦詠法契八會之音
迢迢三天上　落落九玄臺　眞童採芝集
玉女持花回　天賔挹仙客　俯仰昇瑶階
天河處東井　寳炁縈雲來　嚥納漱瓊津

兆劫不復衰　矯首三清路　振衣何樂哉
導引九變畢誦契後服三符



五老大聖諸天眞人導引三光定光時一百
二十五眞人誦詠法契八會之音
至矣上眞道　妙哉靈寳章　吸景導五星
嚥漱存華芒　流精灌百體　皎皛凝雪霜
洞逹照内外　滓塵都消亡　豐肌不復老

契此名定光　永宴太明館　斯爲不夜鄉
攝跡歸本根　九轉凝眞常
導引定光誦契畢服三符



服符揖眞導體嚥炁二景混合三光會同我
身超然與光合一應則歸有寂則入無逍遥
太虚隱見无極以此自在爲自然至眞之人
亦名

元始五老靈寳三十二天定光眞人也常與
十極大聖十華髙眞四天帝王
五老上帝侍從千眞萬神三界官屬遊息洞
陽之闕絶觀臺中即有皇曾天和陽天孔昇
天霄度天四天各有三十六國國有君臣土
地人民
帝王人鳥崑崙玉京金闕玄都五嶽神仙靈
司大澤名山八威神獸飛沈遊息鱗貪羽毛
丘林蠢動化成七寳暎照四方法皷駭空靈
音合奏歌詠

太上八會之章有進學初仙得預觀聽昇綱
飛紀從紀旋斗入魁嚥元吞精融神合妙手
回六度足躡九華縱身凌虗與景混一永登
妙道後天常存也
玉完天恭華天皇崖天元洞天有浩陽玄元
之臺爲九變眞人所登之處
何童天宗飄天極風天妙成天有五華之林
凌雲之臺爲導仙眞人所登之處
平育天皇笳天孝芒天禁上天有玄昌寳臺
爲雲華眞人所登之處

文舉天堂耀天翁重天常融天有回隂太眞
之臺爲玉陽眞人所登之處
七耀天端靖天江由天勝勝天有雲結靈飛
之臺爲法炁眞人所登之處
越衡天恭慶天上揲天梵度天有无量極觀
之臺爲澤嬰眞人所登之處
濛翳天極瑶天曇誓天賈弈天有十絶九華
之臺爲流精眞人所登之處
凡此八臺皆三光眞仙四天天王與諸眞人
登覽宴之所天文玉書鏤五爲字在此臺

之内名曰元始八天符命導引者尊奉吞餌
變質易形鍊有待之軀入无形之道修行之
時别室存道清齋絶塵以六陽之月六炁宣
和天眞感應或於靈丘仙嶽之上澄神注念
立可上通若在民間諒難感徹也
元始天尊太上大道君太上老君五老上帝
四極眞王九天帝君四天帝王三十二天帝
太上十華眞人三元君統録衆聖一切尊神
毎以此月導引三光三光開玄正炁宣行天
度均正八風无愆即命眞仙官衆朝謁四方

老子天尊隨念顯形神光煜燿以助日月之
明修此道者當於齋室旦夕存禮以冀感通
也
　　　東方八天老子天尊
　　　太玄老子緫御天尊
　　　玄微老子八明天尊
　　　方御老子流霞天尊
　　　太丹老子三眞天尊
　　　黃庭老子太乙天尊
　　　北帝老子太皇天尊

　　　天威老子顥炁天尊
　　　紫極老子回眞天尊
　　　南方八天老子天尊
　　　龜山老子五炁天尊
　　　圓行老子寳錬天尊
　　　導通老子侍極天尊
　　　千誦老子回道天尊
　　　四明老子隨生天尊
　　　雲慶老子雲光天尊
　　　遊玄老子上京天尊

　　　寳量老子元老天尊
　　　西方八天老子天尊
　　　太衡老子普度天尊
　　　九炁老子眞化天尊
　　　黃老老子度生天尊
　　　紫陽老子養神天尊
　　　定相老子飛行天尊
　　　髙業老子觀天天尊
　　　飛黄老子九光天尊
　　　大法老子玄極天尊

　　　　北方八天老子天尊
　　　　回元老子三素天尊
　　　　六合老子北度天尊
　　　　紫度老子流嬰天尊
　　　　興相老子眞炁天尊
　　　　勸化老子至容天尊
　　　　百仙老子延眞天尊
　　　　兵刄老子五炁天尊
　　　　九變老子清靜天尊
元始天尊統億刼以來諸天大聖十方應化

老子天尊脩洞天靈寳導引齎法當以正月
三月五月七月九月十一月六陽齋月正申
之時隨方敬禮老子天尊首體投地三十二
禮散華焼香畫日祈諸然燈靜念夜以朝懴
一心丹竭萬善咸臻至眞太神當自宴應克
得通感度學道之人也

太上導引三光九變妙經


